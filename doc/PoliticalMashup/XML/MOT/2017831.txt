
2002.04.15
Planologische Kernbeslissing Vijfde Nota ruimtelijke ordening.
|27578 |
|036|



Definitief
NO
27578
0036









Planologische Kernbeslissing Vijfde Nota ruimtelijke ordening.


Motie
Motie
2002.04.15
P.J.L. Verbugt
VVD




2002.04.15
Ingediend
Kamerstuk


27578 103
35





De Kamer,  gehoord de beraadslaging,  kennisgenomen hebbende van het voornemen om de differentiatie tussen stad en land te versterken door bebouwingsgrenzen aan te geven met rode contouren en de verstedelijkingsopgave te bundelen in de stedelijke netwerken;  van mening, dat verstedelijking buiten de bundelingsgebieden moet worden opgevangen in stedelijke gemeenten en dat plattelandsgemeenten uitsluitend mogen groeien voor de eigen natuurlijke groei;  verzoekt de regering: - in artikel C.l "Hoofdlijnen", p.69, eerste alinea, de eerste drie volzinnen te vervangen door: "De differentiatie tussen stad en land wordt versterkt door de bebouwingsgrenzen aan te geven met rode contouren en de verstedelijkingsopgave te bundelen in de stedelijke netwerken. Buiten de bundelingsgebieden is uitbreiding mogelijk in de stedelijke gemeenten om de overige verstedelijking op te vangen. De plattelandsgemeenten bouwen uitsluitend voor de eigen natuurlijke groei, met concentratie van de bouw in de hoofdkern(en)"; - in artikel C.2b "zoekgebieden voor rode contouren", p.70, de tweede alinea vervangen door: "Plattelandsgemeenten bepalen zelfstandig hun woningbouwprogramma voor wat betreft de aantallen en soort woningen. Zij bouwen echter niet meer dan nodig is voor hun natuurlijke groei. Daaronder wordt verstaan: de ontwikkeling van het aantal sociaal en/of economisch aan die gemeenten gebonden huishoudens. Stedelijke gemeenten bepalen zelfstandig hun woningbouwprogramma voor wat betreft de aantallen en soort woningen en de bebouwingsdichtheden. In de kaderwetgebieden treedt het regionaal openbaar bestuur hierbij co√∂rdinerend op. De gemeentelijke woningbouwprogramma's vormen het gegeven voor de provinciale c.q. regionale structuurvisies en streekplannen. In deze plannen wordt rekening gehouden met eventuele open ruimten binnen de bebouwingsgrens. Voor de plattelandsgemeenten, bestaande uit meerdere kernen, wordt aangegeven welke kernen voor bebouwing in aanmerking komen. Alleen wanneer is aangetoond dat hierdoor de algehele landschappelijke en stedenbouwkundige kwaliteit wordt versterkt, kan de rode contour dienovereenkomstig worden getrokken.";  - in artikel C.2c "Bepalen van rode contouren", p.70, wordt de eerste volzin als volgt gelezen: "Op basis van de eigen woningbouwprogramma's en de daarop afgestemde provinciale c.q. regionale structuurvisies, doen de gemeenten voorstellen voor de exacte ligging van de rode contouren.",  en gaat over tot de orde van de dag. 
WONINGBOUW

PROVINCIES

GEMEENTEN

VERSTEDELIJKING

PKB'S

RUIMTELIJKE ORDENING






535490
