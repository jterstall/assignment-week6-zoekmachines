
2008.02.06
|Themacommissie Ouderenbeleid |
|29549|
|0022|



Definitief
Tweede
29549
0022



Herdruk





Themacommissie Ouderenbeleid

Bevordering van de participatie van 65-minners en 65-plussers
Motie

2008.02.06
A.A.M. Willemse-v.d. Ploeg
CDA
Lid Tweede Kamer



2008.02.06
Ingediend
Handelingen II
2007 - 2008
050

3699





De Kamer,
gehoord de beraadslaging,
overwegende dat de participatie van 65-minners op de arbeidsmarkt moet worden bevorderd;
voorts overwegende dat er voor 65-plussers geen belemmeringen mogen zijn als zij er vrijwillig voor kiezen, langer door te werken;
van oordeel dat voorkomen moet worden dat er tussen groepen concurrentie op de arbeidsmarkt ontstaat;
overwegende dat op grond van de huidige regelgeving het voor een VUT-gerechtigde fiscaal mogelijk is, door te blijven werken tot zijn 65ste met versleping van zijn gehele of gedeeltelijke VUT-uitkering naar zijn pensioen;
van oordeel dat het aanbeveling verdient dat een 65-minner die met VUT is gegaan en graag weer in dienstbetrekking wil treden ook van deze regeling gebruik zou moeten kunnen maken;
constaterende dat de regering heeft toegezegd, een notitie op te stellen over doorwerken na 65 jaar:
verzoekt de regering, deze notitie uit te breiden met het opstellen van een integraal plan voor de arbeidsparticipatie van alle ouderen, zowel 65-plussers als 65-minners;
verzoekt de regering voorts, te komen met voorstellen om de fiscale regeling die nu geldt voor degenen die zijn blijven doorwerken ook van toepassing te doen zijn op 65-minners die vanuit de VUT weer inkomsten
uit arbeid willen verwerven;
verzoekt de regering tenslotte, de consequenties van de voorstellen uit te werken en hierover in overleg te treden met de sociale partners,
en gaat over tot de orde van de dag.
OUDEREN

FLEXIBELE PENSIONERING

HERINTREDING







