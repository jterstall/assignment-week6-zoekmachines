
2005.11.23
|Justitiële Inrichtingen.|
|24587|
|0145|



Definitief
Tweede
24587
0145









Justitiële Inrichtingen.

Het horen en zien door artsen van alle direct bij de brand betrokken slachtoffers.
Motie

2005.11.23
E.D.C.M. Lambrechts
D66
Lid Tweede Kamer



2005.11.23
Ingediend
Handelingen II
2005 - 2006
025

1662
1663

2005.11.24
Stemming
Handelingen II
2005 - 2006
026

1748



2005.11.24
Verworpen


voor
CU, D66, GL, PvdA, SGP, SP

tegen
CDA, GWIL, LPF, VVD

afwezig
GLAZ, GNAW


De Kamer,
gehoord de beraadslaging,
overwegende, dat de minister van V&I vorige week heeft aangekondigd de uitzettingen van de voormalige slachtoffers van Schiphol-Oost zo spoedig mogelijk weer te willen hervatten;
overwegende, dat de Kamer middels motie 24 587, nr. 142, heeft uitgesproken de uitzettingen van de direct bij de brand betrokken slachtoffers (Loods K en J) niet te zullen hervatten dan nadat uit onafhankelijk medisch en psychisch onderzoek is gebleken dat zulks verantwoord kan geschieden;
overwegende, dat de minister voor V&I vorige week te kennen heeft gegeven dat zij voor de medische beoordeling gebruik zal maken van de diensten van het Bureau Medische Advisering, dat op basis van een administratieve toets over de medische toestand van de afgewezen asielzoekers kan oordelen;
verzoekt de regering er zorg voor te dragen dat alle direct bij de brand betrokken slachtoffers in een persoonlijk consult door de betreffende arts(en) gehoord en gezien zijn, conform het Istanbul protocol;
verzoekt de regering er tevens zorg voor te dragen dat in die gevallen waarin het advies van de BMA-arts afwijkt van het oordeel van de tot dan toe behandelend arts of psycholoog, er een second opinion gevraagd gaat worden,
en gaat over tot de orde van de dag.
BRANDEN

SCHIPHOL

GEVANGENISWEZEN

ILLEGALEN







