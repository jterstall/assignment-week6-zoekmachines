
2006.10.12
|Vaststelling van de begrotingsstaat van het Ministerie van Onderwijs, Cultuur en Wetenschap (VIII) voor het jaar 2007|
|30800|
|0034|

VIII

Definitief
Tweede
30800
0034

VIII







Vaststelling van de begrotingsstaat van het Ministerie van Onderwijs, Cultuur en Wetenschap (VIII) voor het jaar 2007

Een vast percentage van de rijksbegroting voor OCW
Motie

2006.10.12
J.M. Varela
LPF
Lid Tweede Kamer



2006.10.12
Ingediend
Handelingen II
2006 - 2007
012

760
761

2006.10.17
Stemming
Handelingen II
2006 - 2007
013

828



2006.10.17
Verworpen


voor
LPF, GVOUD

tegen
CDA, CU, D66, GL, GNAW, GWIL, PvdA, SGP, SP, VVD, GVSCH

afwezig
GLAZ


De Kamer,
gehoord de beraadslaging,
overwegende, dat ondanks de groei van de begroting van OCW van ongeveer 25 mld. naar bijna 30 mld. in de afgelopen periode, de kwaliteit van het onderwijs bedreigd blijft door een aantal grote, structurele problemen zoals hoge schooluitval in het beroepsonderwijs, een dreigend lerarentekort, tekortschietende kwaliteit van nieuwe leraren en gebrekkige aansluiting van (beroeps)onderwijs bij de wensen van de arbeidsmarkt;
voorts overwegende, dat de OCW-begroting weliswaar in absolute zin is gegroeid, maar dat de onderwijsuitgaven in relatieve zin de laatste 30 jaar zijn gedaald van bijna 7% van het bruto nationaal product (BNP) naar iets meer dan 5%, en dat ook binnen de afgelopen kabinetsperiode de achterstand op andere Westerse landen is opgelopen;
voorts overwegende, dat de Nederlandse overheid voor het beleidsterrein ontwikkelingssamenwerking de regel hanteert om jaarlijks 0,8% van het BNP aan dit beleidsterrein te spenderen;
voorts overwegende, dat de Algemene Onderwijsbond heeft opgeroepen om, naar analogie van ontwikkelingssamenwerking, een vast bedrag van 6% van het BNP te reserveren voor de onderwijsbegroting;
van mening, dat ook voor het onderwijs en onderzoek internationale afspraken zijn gemaakt die een dergelijke aanpak rechtvaardigen, en dat bovendien de vorderingen op het gebied van de Lissabon-doelstellingen extra investeringen vergen;
roept de regering op om, naar analogie van ontwikkelingssamenwerking, vanaf de begroting voor het jaar 2008 voor de OCW-begroting minimaal 6% van het BNP, ofwel een vast minimaal percentage van de totale rijksbegroting te reserveren,
en gaat over tot de orde van de dag.
ONDERWIJSKWALITEIT







