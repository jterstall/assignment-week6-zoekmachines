
1978.09.25
De positie van de coördinerend bewindsman voor ruimtelijke ordening.
|15155 |
|004|



Definitief
OCV
15155
0004









De positie van de coördinerend bewindsman voor ruimtelijke ordening.

Een Waddenverdrag en uitbreiding van het Eems-Dollardverdrag.
motie
motie
1978.09.25
J.J. Lambers-Hacquebard
D66




1978.09.25
Ingediend
Handelingen II
1978-1979
2

7
7


Ingetrokken
Handelingen II
1978-1979
18

3636
3636



Ingetrokken



De Kamer, gehoord de beraadslaging over de positie van de Minister van Volkshuisvesting en Ruimtelijke Ordening als coördinerend bewindsman in verband met het Grensoverschrijdend programma van de Eems-Dollardregio (14800 029 XIII herdruk); overwegende, - dat voor een verantwoord beheer van het Waddengebied, als natuurgebied van internationale betekenis, internationale afspraken nodig zijn; - dat dit in het bijzonder geldt voor het Eems-Dollardgebied, dat zowel in ecologisch als in economisch opzicht als één samenhangend gebied moet worden beschouwd; - dat het bestaande Eems-Dollardverdrag slechts enkele onderwerpen regelt en een onvoldoende kader biedt voor een integraal beheer van het gebied; - dat zo spoedig mogelijk de bestuurlijke mogelijkheden moeten worden geschapen voor een beheer van het Eems-Dollardgebied gericht op een evenwichtige economische ontwikkeling tegen de achtergrond van de aanwijzing door de Bondsrepubliek Duitsland van het Duitse gedeelte als gebied in de zin van de Conventie van Ramsar en de Nederlandse aanwijzing van de Dollard als beschermd natuurmonument; verzoekt de Regering: - met kracht te streven naar een internationale onderbouwing van het beleid zoals dat zal worden neergelegd in de planologische kernbeslissing voor het Waddengebied in de vorm van een Waddenverdrag met Denemarken en de Bondsrepubliek Duitsland; - vooruitlopend hierop prioriteit te geven aan uitbreiding van het Eems-Dollardverdrag met al die onderwerpen - zoals natuurbescherming, milieu-hygiënisch beleid, energiebeleid, economisch beleid en ruimtelijk beleid - die voor een integraal beheer van het Eems-Dollardgebied grensoverschrijdende regeling behoeven; - ter voorbereiding van deze verdragsuitbreiding a. te streven naar spoedige vastlegging van een wederzijds erkende grens met als uitgangspunt voor Nederland de grens aangegeven in het streekplan van de provincie Groningen; b. ten behoeve van gecoördineerde onderhandelingen een lijst op te stellen van te regelen onderwerpen, overlegstructuren en uitgangspunten voor het beheer van het gebied en deze lijst ter kennis van de Kamer te brengen, en gaat over tot de orde van de dag.
DENEMARKEN

ECONOMISCHE ONTWIKKELING

EEMS-DOLLARD

ENERGIE

GRENZEN VAN STATEN

GRONINGEN

MILIEUBEHEER

NATUURBEHOUD

PARTICIPATIE

PKB'S

RUIMTELIJKE ORDENING

STREEKPLANNEN

VERDRAGEN

WADDENEILANDEN

WADDENZEE

WEST-DUITSLAND (HIS)






306497
