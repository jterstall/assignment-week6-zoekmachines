
2006.05.18
|Wijziging van de Elektriciteitswet 1998 in verband met enkele aanpassingen van de wijze van stimulering van de milieukwaliteit van de elektriciteitsvoorziening.|
|30305|
|0020|



Definitief
Tweede
30305
0020









Wijziging van de Elektriciteitswet 1998 in verband met enkele aanpassingen van de wijze van stimulering van de milieukwaliteit van de elektriciteitsvoorziening.

Een sluitende aanpak van de palmolieproductie.
Motie

2006.05.18
B. v.d. Ham
D66
Lid Tweede Kamer


B.O. Dittrich
D66
Lid Tweede Kamer

J.W.M.M.J. Hessels
CDA
Lid Tweede Kamer

H.J. Ormel
CDA
Lid Tweede Kamer

J.C. Huizinga-Heringa
CU
Lid Tweede Kamer


2006.05.18
Ingediend
Handelingen II
2005 - 2006
080

4957
4958

2006.05.23
Stemming
Handelingen II
2005 - 2006
081

5009



2006.05.23
Aangenomen


voor
CDA, CU, D66, GL, GLAZ, GNAW, GWIL, PvdA, SGP, SP, VVD

tegen
LPF






De Kamer,







gehoord de beraadslaging,







overwegende, dat er zo spoedig mogelijk overgeschakeld dient te worden op een duurzame energievoorziening en dat bepaalde biobrandstoffen daar een goede bijdrage aan kunnen leveren;
overwegende, dat palmolie goede kwaliteiten heeft om als biobrandstof te worden gebruikt, maar dat oliepalm na 20 jaar zeer in productiviteit afneemt, de natuurlijke omgeving aantast en met de uitbreiding ervan de lokale bevolking en de arbeidersrechten van werknemers vaak in het geding zijn;
constaterende, dat grote delen van het regenwoud op Borneo ernstig gevaar lopen, te worden gekapt teneinde het hout te verkopen en op de vrijgekomen grond oliepalmplantages aan te leggen, zoals ook blijkt uit recente plannen van de Indonesische regering voor een gebied in het hart van Borneo, groter dan Nederland;
overwegende, dat ongeveer één derde van de palmolieproducerende en -importerende bedrijven wereldwijd zich heeft aangesloten gij de RSPO (Round Table for Sustainable Palm Oil) en duurzaamheidscriteria heeft ontwikkeld op basis waarvan niet duurzaam geproduceerde palmolie wordt geïdentificeerd;
constaterende, dat door de wereldwijd groeiende vraag naar palmolie het benodigde volume mogelijk de daarvoor beschikbare landruimte ver te boven gaat, waardoor een onevenredige druk ontstaat op de biodiversiteit in tropische klimaatgebieden waar palmolie goed gedijt;
constaterende, dat Indonesië een der grootste exporteurs ter wereld van palmolie is en Nederland een der grootste importeurs;
verzoekt de regering een instrumentarium te ontwikkelen waarmee op basis van RSPO-criteria in samenwerking met het bedrijfsleven en non-gouvernementele organisaties kan worden gekomen tot een sluitende aanpak om palmolie te weren, ook uit de energiesector, die niet volgens de RSPO-criteria is geproduceerd;
verzoekt de regering initiatieven te blijven steunen die bijdragen aan het behoud van de resterende regenwouden en inheemse bestaanswijzen, onder meer door het bevorderen van de dialoog met de Indonesische autoriteiten over landrechtenkwesties en economische alternatieven voor grootschalige palmolieproductie,
en gaat over tot de orde van de dag.




BIOMASSA

OERWOUDEN

DUURZAAMHEID


Referentie
Kamerstuk 30305 0022, reactie bewindsman







