
2007.04.03
|Misbruik en oneigenlijk gebruik op het gebied van belastingen, sociale zekerheid en subsidies|
|17050|
|0334|



Definitief
Tweede
17050
0334









Misbruik en oneigenlijk gebruik op het gebied van belastingen, sociale zekerheid en subsidies

Uitsluiting van bijstandsverstrekking voor vreemdelingen met een verblijfsvergunning voor bepaalde tijd.
Motie

2007.04.03
S.R. Fritsma
PVV
Lid Tweede Kamer



2007.04.03
Stemming
Handelingen II
2006 - 2007
056

3165


2007.04.10
Stemming
Handelingen II
2006 - 2007
059

3319



2007.04.10
Verworpen


voor
PVV, VVD

tegen
CDA, CU, D66, GL, PvdA, PVDD, SGP, SP


De Kamer,
gehoord de beraadslaging,
constaterende, dat vreemdelingen die in het bezit zijn gesteld van een verblijfsvergunning voor bepaalde tijd, ingevolge de Vreemdelingenwet geen beroep mogen doen op een bijstandsuitkering, aangezien zij of degenen bij wie zij in Nederland verblijven aan het zogenaamde middelenvereiste moeten voldoen;
constaterende, dat artikel 11 van de Wet werk en bijstand hierop niet is afgestemd, omdat dit artikel bepaalt dat ook mensen die in Nederland verblijven op grond van een verblijfsvergunning voor bepaalde tijd recht hebben op een bijstandsuitkering;
overwegende, dat door dit afstemmingsprobleem de absurde situatie ontstaat dat vreemdelingen die ingevolge de Vreemdelingenwet geen bijstandsuitkering mogen hebben, deze toch krijgen als zij daartoe een aanvraag indienen;
verzoekt de regering te bewerkstelligen dat in de Wet werk en bijstand wordt opgenomen dat vreemdelingen die een verblijfsvergunning voor bepaalde tijd bezitten, worden uitgesloten van bijstandverstrekking,
en gaat over tot de orde van de dag.
VREEMDELINGEN

BIJSTAND







