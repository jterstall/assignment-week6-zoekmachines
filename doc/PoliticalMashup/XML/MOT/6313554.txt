
2008.03.06
|Vaststelling van de begrotingsstaten van het Ministerie van Landbouw, Natuur en Voedselkwaliteit (XIV) voor het jaar 2008 |
|31200|
|0192|

XIV

Definitief
Tweede
31200
0192

XIV







Vaststelling van de begrotingsstaten van het Ministerie van Landbouw, Natuur en Voedselkwaliteit (XIV) voor het jaar 2008

Een expliciete ecologische motivering in de gebiedendocumenten
Motie

2008.03.06
H.J. Polderman
SP
Lid Tweede Kamer



2008.03.06
Ingediend
Handelingen II
2007 - 2008
060

4276





De Kamer,
gehoord de beraadslaging,
constaterende, dat Natura 2000 essentieel is voor het behoud van Europese topnatuur en biodiversiteit in Nederland;
constaterende, dat de Nederlandse natuur nog steeds onder druk staat door versnippering en milieuproblemen en dat tweederde van de vanwege de richtlijnen te beschermen soorten en habitats in hun bestaan worden bedreigd;
constaterende, dat tussen de voorontwerpen van de aanwijzingen, ook wel gebiedendocumenten genoemd, en de ontwerpbesluiten doelen zijn veranderd van de meer ambitieuze verbeterdoelstelling naar een minder ambitieuze behouddoelstelling;
constaterende, dat uit de ontwerpbesluiten niet blijkt waarom deze ambities zijn bijgesteld en op welke wijze de eerdergenoemde soorten en habitats, die in hun bestaan worden bedreigd, alsnog in een zogenoemde 'gunstige staat van instandhouding' zullen komen op gebieds- en op landelijk niveau;
verzoekt de regering om in de definitieve aanwijzingsbesluiten van de eerste tranche en de nog te nemen ontwerpaanwijzingsbesluiten van de tweede tranche bij wijziging van doelen van de status herstel naar behoud, een expliciete ecologische motivering toe te voegen die aangeeft waarom deze keuze verantwoord is en hoe en in welke mate in de verschillende Natura 2000-gebieden zal worden gezorgd voor een gunstige staat van instandhouding voor de betreffende soort of habitat op nationaal niveau,
en gaat over tot de orde van de dag.
NATUURBEHOUD

BESCHERMDE NATUURGEBIEDEN







