
2007.05.23
|Europese Raad|
|21501|
|0353|


20
Definitief
Tweede
21501
0353


20






Europese Raad

Het standpunt van de regering over subsidiariteit en de rol van de nationale parlementen daarbij.
Motie

2007.05.23
J.H. t. Broeke
VVD
Lid Tweede Kamer



2007.05.23
Ingediend
Handelingen II
2006 - 2007
071

3857


2007.05.29
Stemming
Handelingen II
2006 - 2007
073

3895



2007.05.29
Verworpen


voor
CU, D66, GL, PVDD, SGP, SP, VVD

tegen
CDA, PvdA, PVV


De Kamer,
gehoord de beraadslaging,
overwegende, dat het coalitieakkoord van 7 februari jl. het subsidiariteitsbeginsel aanmerkt als een principe waarop "een goede samenwerking met een heldere taakverdeling tussen lidstaten en de Unie" gebaseerd moet zijn;
overwegende, dat de regering in de hoofdlijnenbrief van 19 maart jl. subsidiariteit aanmerkt als een basis voor een effectiever Europees bestuur dat de Unie voor burgers herkenbaar zal moeten maken en het vertrouwen zal moeten vergroten;
overwegende, dat de regering in haar reactie van 14 mei jl. op schriftelijke vragen van de Kamer heeft verklaard, te streven naar een versterking van de rol van de nationale parlementen in het kader van de toetsing van de subsidiariteit en de proportionaliteit van EU-wetgevingsvoorstellen;
overwegende, dat de minister van Buitenlandse Zaken als co-referent bij de Norbert Schmelzerlezing invulling heeft gegeven aan de zogenoemde "rode kaart"-procedure;
overwegende, dat de regering in de reactie van 14 mei jl. op schriftelijke vragen van de Kamer gewag maakte van "een nader te bepalen meerderheid van de nationale parlementen" die "in staat moet zijn een EU-wetgevingsvoorstel tegen te houden indien deze niet strookt met de beginselen van subsidiariteit en proportionaliteit" terwijl de staatssecretaris voor Europese Zaken tijdens de Humboldt-lezing sprak over een "duidelijke meerderheid";
overwegende, dat er een verzoek ligt van het toenmalige lid van de Tweede Kamer Timmermans om een kabinetsstandpunt inzake subsidiariteit (oktober 2006) waarop nog geen reactie is ontvangen;
verzoekt de regering op zo kort mogelijke termijn de Kamer te informeren over haar standpunt en internationale stellingname over subsidiariteit en de rol van de nationale parlementen daarbij,
en gaat over tot de orde van de dag.
EUROPESE RAAD

EU-BESLUITVORMING

SUBSIDIARITEITSBEGINSEL

PARLEMENT







