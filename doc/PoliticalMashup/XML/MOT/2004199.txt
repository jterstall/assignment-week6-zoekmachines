
1978.04.10
Derde Nota over de ruimtelijke ordening. Verstedelijkingsnota.
|13754 ||13754 |
|061||092|



Definitief
OCV
13754
0061




gewijzigd


13754
0092









Derde Nota over de ruimtelijke ordening. Verstedelijkingsnota.

Purmerend en de Purmer.
Motie
Motie
1978.04.10
H. Rienks
PvdA



J.C. Kombrink
PvdA


E.H.C. Salomons
PvdA



1978.04.10
Ingediend
Handelingen II
1977-1978
6

300
300


Gewijzigd
Handelingen II
1977-1978
23

2616
2616



Gewijzigd



De Kamer, gehoord de beraadslaging over de Verstedelijkingsnota en de Structuurschets voor de verstedelijking 1977; overwegende, dat het gemeentebestuur van Purmerend thans voorstander is van een andere bebouwing van de Purmer dan het onherroepelijk geworden bestemmingsplan beoogt; overwegende, dat door de gewijzigde opstelling van het gemeentebestuur van Purmerend de bezwaren tegen de bebouwing van de Purmer worden beperkt; overwegende, dat het gemeentebestuur aan het leveren van een bijdrage aan verdere leniging van de woningnood van Amsterdam voorwaarden stelt ten aanzien van de voorzieningen en de infrastructuur; overwegende, dat de gemeenteraad van Amsterdam meerdere malen heeft uitgesproken de verdere en snelle groei van Purmerend voor de leniging van de woningnood onmisbaar te achten; overwegende, dat voor de vertraging in de woningbouwproduktie, die zou ontstaan door de Purmer niet te bebouwen, geen passende oplossing aanwezig is; overwegende, dat een terugdringing van de overloop ten noorden van het Noordzeekanaal een wens is van de provincie Noord-Holland; nodigt de Regering uit: I. in de PKB van de Verstedelijkingsnota de volgende tekstwijzigingen aan te brengen: a. in punt 6.4.5 van de Verstedelijkingsnota het woord 'Purmerend' te doen vervallen b. aan punt 6.4.5 toe te voegen de zin: 'Over Purmerend, dat groeikern blijft, zal de Kamer een nadere beslissing nemen aan de hand van een nadere brief van de Minister, doch uiterlijk bij de vaststelling van de begroting 1979 voor het Departement van Volkshuisvesting en Ruimtelijke Ordening'. II. In de Structuurschets voor de verstedelijking 1977 de volgende wijzigingen aan te brengen: a. op blz. 19 onder de essentiële bouwplaatsen de zin bij het liggende streepje Purmerend te vervangen door: Purmerend met 8500 woningen in de Purmer, in een zodanige stedebouwkundige opzet dat een verdere groei tot de mogelijkheden behoort. Purmerend blijft groeikern. Over de vraag tot wanneer Purmerend groeikern zal blijven en in welke mate de taakstelling verhoogd of verlaagd moet worden zal de Kamer beslissen aan de hand van een nadere brief van de Minister uiterlijk bij de vaststelling van de begroting 1979 van het Departement van Volkshuisvesting en Ruimtelijke Ordening. b. op blz. 19 onder de variabele lokaties de zin te doen vervallen: 'In de eerste plaats is dit een eventuele verdere uitbreiding van Purmerend enz.' c. in de tweede zin de aanhef 'in de tweede plaats zijn er enkele variabele lokaties in het stadsgewest Alkmaar' te vervangen door 'In het stadsgewest Alkmaar zijn enkele variabele lokaties'. d. op blz. 19 onder essentiële bouwplaatsen bij het liggende streepje Almere toe te voegen de zin 'Na 1985 wordt afhankelijk van een nader door de Kamer vast te stellen uitspraak uiterlijk bij de begrotingsvaststelling 1979 van het hoofdstuk Ruimtelijke Ordening de woningbouwproduktie versneld, hetzij in de te kiezen vierde kern, hetzij door in de tweede en derde kern de produktie verder op te voeren'. III. Nader in overleg te treden met het provinciaal bestuur van Noord-Holland en het gemeentebestuur van Purmerend over a. de vormgeving, de uitvoering en de financiering van de infrastructuur voor het openbaar vervoer, dat in staat moet zijn het overgrote deel van het woon/werkverkeer in de relatie Purmerend-Groot Amsterdam op te vangen; b. aard en omvang van de aan die groeikern voor een passende leefbaarheid toekomende voorzieningen en de financiering daarvan; c. de specificatie naar financieringswijze en prijsniveau van het woningbouwprogramma van de te bouwen woningen, waarbij in de beschouwingen wordt betrokken de behoefte van de gemeente Amsterdam ten behoeve van de woningzoekenden en de stadsvernieuwingsaktiviteiten; d. een nadere bepaling van de tijdstippen waarop de onder a, b en c geplande investeringen gereed zullen moeten komen; IV. De Kamer nader per brief te rapporteren over de onder III vermelde onderwerpen en de uitkomsten van het bestuurlijk overleg voor 1 november 1978, zodat de behandeling van die brief bij de begrotingsbehandeling 1979 van het Departement voor Volkshuisvesting en Ruimtelijke Ordening kan worden betrokken, en gaat over tot de orde van de dag.
AMSTERDAM

GROEIKERNEN

INFRASTRUCTUUR

MIGRATIE

NOORD-HOLLAND

OPENBAAR VERVOER

PKB'S

STADSVERNIEUWING

STRUCTUURSCHEMA'S

VERSTEDELIJKING

WONINGBOUW

WOONOMSTANDIGHEDEN






307744
