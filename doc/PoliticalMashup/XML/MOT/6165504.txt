
2007.10.18
|Preventiebeleid voor de volksgezondheid|
|22894|
|0137|



Definitief
Tweede
22894
0137









Preventiebeleid voor de volksgezondheid

Het in stand houden van de keuzevrijheid voor horecaondernemers zonder personeel
Motie

2007.10.18
E.I. Schippers
VVD
Lid Tweede Kamer



2007.10.18
Ingediend
Handelingen II
2007 - 2008
015

1018


2007.10.18
Stemming
Handelingen II
2007 - 2008
015

1036



2007.10.18
Verworpen


voor
D66, GL, LVER, PVV, VVD

tegen
CDA, CU, PvdA, PVDD, SGP, SP


De Kamer,
gehoord de beraadslaging,
overwegende, dat de Tabakswet uitgaat van bescherming van werknemers tegen tabaksrook;
constaterende, dat een horecaondernemer zonder personeel geen werknemers in dienst heeft;
constaterende, dat derhalve ook geen sprake is van werknemers die beschermd moeten worden en de ondernemer zelf beschikt en beslist over zijn werkomgeving;
overwegende, dat deze horecaondernemer, ook volgens de ratio van de wet, ervoor moet kunnen kiezen dat in zijn zaak wel mag worden gerookt, en -- mits bij binnenkomst helder aangegeven -- ook bezoekers er zelf voor kunnen kiezen of zij al dan niet in de zaak aanwezig willen zijn;
voorts overwegende dat deze horecagelegenheden een beperkte omvang hebben, aangezien er geen personeel in dienst is, en er derhalve doorgaans te weinig ruimte is om een rookgedeelte en een rookvrij gedeelte in te richten, als gevolg waarvan er concurrentievervalsing optreedt;
verzoekt de regering, voor bovengenoemde horecagelegenheden deze keuzevrijheid in stand te houden,
en gaat over tot de orde van de dag
ROKEN

HORECA-SECTOR







