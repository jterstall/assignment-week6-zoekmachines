
2005.01.17
Nota Ruimte.
|29435 |
|045|



Definitief
NO
29435
0045









Nota Ruimte.

Havengerelateerde bedrijvigheid.
Motie
Motie
2005.01.17
B.J. v. Bochove
CDA



J.M. Geluk
VVD


G.P. v. As
LPF



2005.01.17
Ingediend
Kamerstuk


29435 102
73



Ingetrokken
Handelingen II
2004 - 2005
062

3985
3987




De Kamer, gehoord de beraadslaging, constaterende, dat het kabinet in de Nota Ruimte een bedrijventerrein van maximaal 300 ha. wil realiseren voor onder meer havengerelateerde bedrijvigheid in de noordrand van de Hoeksche Waard, waartegen in het gebied zelf groot maatschappelijk verzet bestaat; voorts constaterende, dat er in de regio Rijnmond en in het Drechtstedengebied sprake is van nog niet benutte of onderbenutte terreinen die geschikt zijn voor havengerelateerde bedrijvigheid, dat bij Moerdijk een nieuw groot bedrijventerrein zal worden gerealiseerd en dat er een aanzienlijke uitbreiding van de Maasvlakte is gepland; overwegende, dat het beter benutten van bestaande, goed ontsloten bedrijventerreinen en het eerst benutten van bestaande en goed ontsloten bedrijventerreinen voorrang dienen te hebben boven het aanleggen van nieuwe terreinen; voorts overwegende, dat de aanleg van een groot bedrijventerrein in de noordrand van de Hoeksche Waard aanzienlijke investeringen in een adequate ontsluiting vergt, waarvoor momenteel geen middelen zijn gereserveerd; verzoekt de regering in de PKB, blz. 79 bovenaan, paragraaf 2.2.5.3 (Rotterdamse haven), de alinea met betrekking tot een bedrijventerrein in de Hoeksche Waard te vervangen door de volgende tekst: «In de noordrand van de Hoeksche Waard kan zo spoedig mogelijk onder de volgende voorwaarden een uitbreiding plaatsvinden van het reeds geplande nieuwe bedrijventerrein van 60 ha. in de gemeente Binnenmaas, ten oosten van de A29 en ten westen van de HSL-Zuid, tot maximaal 180 ha. netto voor zowel bedrijvigheid uit de Hoeksche Waard zelf als voor havengerelateerde bedrijvigheid uit de regio Rijnmond: - Op basis van onafhankelijk onderzoek dient te worden aangetoond dat het beter benutten van bestaande terreinen voor havengerelateerde bedrijvigheid in de regio Rijnmond en het Drechtstedengebied, het benutten van de Tweede Maasvlakte en het benutten van het nog te realiseren bedrijventerrein bij Moerdijk onvoldoende soelaas bieden voor de verwachte groei van havengerelateerde bedrijvigheid in de regio Rijnmond; - Zo spoedig mogelijk moet worden begonnen met werkzaamheden in het kader van de noodzakelijke ontsluiting van het bedrijventerrein, inclusief het verbeteren van de verbindingen met de regio Rijnmond; - Door de betrokken medeoverheden worden richtlijnen opgesteld die een zo intensief mogelijk gebruik van het bedrijventerrein waarborgen, waarbij onder meer aandacht wordt geschonken aan ondergronds parkeren en gestapeld bouwen; - Bij de realisatie van het terrein wordt gezorgd voor een goede landschappelijke inpassing.»; verzoekt de regering voorts deze nieuwe tekst als beslissing van wezenlijk belang in de PKB op te nemen; verzoekt de regering verder in de PKB, blz. 56, paragraaf 2.2.2.1 (Hoofdlijn nationale stedelijke netwerken en economische kerngebieden), vierde alinea, de als beslissing van wezenlijk belang aangemerkte passage «(zoals de ontwikkeling van Moerdijkse Hoek en de Hoeksche Waard)» te vervangen door: «(zoals de ontwikkeling van de Moerdijkse Hoek en mogelijk de Hoeksche Waard)», en gaat over tot de orde van de dag.
RUIMTELIJKE ORDENING

PKB'S

BEDRIJFSTERREINEN

ZUID-HOLLAND

ROTTERDAM

HAVENS


Referentie
Kamerstuk 29435 104, reactie minister






584207
