
2008.03.25
|Sociale veiligheid openbaar vervoer|
|28642|
|0029|



Definitief
Tweede
28642
0029









Sociale veiligheid openbaar vervoer


Motie

2008.03.25
E.G.M. Roemer
SP
Lid Tweede Kamer






De Kamer,
gehoord de beraadslaging,
overwegende, dat sinds 1 januari 2008 de ontheffing voor de geweldsbevoegdheid voor hoofdconducteurs is komen te vervallen;
overwegende, dat slechts een klein percentage van de hoofdconducteurs reeds de gelegenheid heeft gehad om deel te nemen aan een cursus voor het behalen van de geweldsbevoegdheid;
overwegende, dat het niet langer bezitten van een geweldsbevoegdheid heeft geleid tot grote onrust onder de conducteurs;
overwegende, dat het van het grootste belang is dat een conducteur accuraat kan ingrijpen bij calamiteiten;
verzoekt de regering de ontheffing voor de geweldsbevoegdheid -- zoals die bestond tot 1 januari 2008 -- voor hoofdconducteurs die aangegeven hebben de cursus geweldsbevoegdheid te willen volgen, te verlengen tot 1 april 2009, teneinde de Nederlandse Spoorwegen de gelegenheid te geven, alle hoofdconducteurs die dit wensen, de cursus geweldsbevoegdheid te laten volgen,
en gaat over tot de orde van de dag.

SPOORWEGPERSONEEL

GEWELDMISDRIJVEN

ONDERWIJS

NEDERLANDSE SPOORWEGEN







