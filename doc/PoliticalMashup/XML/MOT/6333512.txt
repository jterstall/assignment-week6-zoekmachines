
2008.03.18
|Stimulering duurzame energieproductie |
|31239||31239|
|0025||0018|



Definitief
Tweede
31239
0025







31239
0018




gewijzigd




Stimulering duurzame energieproductie


Motie

2008.03.18
B.J. v.d. Vlies
SGP
Lid Tweede Kamer






De Kamer,
gehoord de beraadslaging,
overwegende, dat het ECN adviseert een stimulering van 18,8 eurocent per kWh te hanteren voor de verbranding van vaste biomassa en 17,9 eurocent per kWh voor co-vergisting van mest;
constaterende, dat investeringsinitiatieven van met name kleinere ondernemers (welke volgens het coalitieakkoord juist extra gesteund zouden worden) in deze categorie met een basisbedrag van 12 eurocent per kWh nu al sneuvelen bij het gebrek aan rendement en te hoge financiële risico's;
constaterende, dat de belangrijkste financiële dienstverlener voor co-vergisters bij het doorrekenen van alle tot op heden ingediende ondernemingsplannen voor co-vergistingsinstallaties heeft geconstateerd dat 12 cent per kWh niet kan leiden tot een rendabele exploitatie, en dat om die reden tot op heden geen enkel project tot een offertetraject heeft geleid;
van mening, dat naast windenergie ook andere veelbelovende vormen van duurzame energie krachtige stimulering behoeven omdat deze een aantal voordelen kunnen bieden ten opzichte van windenergie en zonne-energie, zoals het reduceren van transport, mineraalbehoud, kunstmestvervanging en de stuurbaarheid van energieopbrengst;
verzoekt de regering om het basisbedrag voor het stimuleren van verbranding van vaste biomassa en co-vergisting van mest te verhogen naar 15 eurocent per kWh voor installaties die kleiner zijn dan 2 megawatt,
en gaat over tot de orde van de dag.
DUURZAME ENERGIE

SUBSIDIES

BIOMASSA

KOSTEN-BATEN ANALYSES







