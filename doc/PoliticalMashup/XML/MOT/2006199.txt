
1976.03.16
Nieuwe regeling van de winkelsluiting (Winkelsluitingswet 1976).
|13247 |
|034|



Definitief
Tweede
13247
0034









Nieuwe regeling van de winkelsluiting (Winkelsluitingswet 1976).


motie
motie
1976.03.16
E.H.C. Salomons
PvdA



D.A.T. v.d. Heem-Wagemakers
PPR


J.A.P.M. Beekmans
D66






De Kamer, gehoord de beraadslaging over het ontwerp 'Winkelsluitingswet 1976'; overwegende: - dat de Winkelsluitingswet 1976 de wettelijke mogelijkheid opent tot een openstellingsduur van winkels welke de normale arbeidsweek ver overschrijdt, dat het Werktijdenbesluit Winkels in het kader van de Arbeidswet 1919 in de regel voor werknemers een maximale arbeidsduur van 48 uur per week voorschrijft, en dat in de Verordening Secundaire C.A.O.'s sprake is van een arbeidsduur voor werknemers van respectievelijk 41 1/4 uur en 40 uur per week; - dat de Winkelsluitingswet 1976 aan het werken in de detailhandel op zogenaamde arbeidsonaangename uren als de koopavond en de Zaterdagmiddag een hernieuwde en meer uitgebreide wettelijke basis geeft; - dat dit alleen acceptabel is, als met name voor de werknemers in de detailhandel die een volledige betrekking hebben in de verkoopsector de garantie bestaat van een strikte naleving van de bepalingen ten aanzien van arbeids- en rusttijden en de strikte naleving van de door de werkgevers- en werknemersorganisaties in de detailhandel overeengekomen arbeidsvoorwaarden; - dat mede doordat de werkgeversorganisaties weigeren mee te werken aan het opnemen van een strafsanctie in en controle op de naleving van de bepalingen met betrekking tot arbeidsvoorwaardenregelingen in de detailhandel deze garantie ontbreekt; van oordeel, dat ten gevolge van de van het overige bedrijfsleven afwijkende structuur van arbeidsduur en arbeidstijden in de detailhandel meer dan elders op de overheid een verantwoordelijkheid rust ten aanzien van de positie van de werknemers met betrekking tot arbeidsvoorwaarden; nodigt de Regering uit: a. de controle op de naleving van het werktijdenbesluit winkels te intensiveren, en daartoe - zo nodig - het apparaat van de arbeidsinspectie uit te breiden; b. de Kamer op zo kort mogelijke termijn een rapport van de arbeidsinspectie voor te leggen, waaruit de feitelijke naleving van het Werktijdenbesluit Winkels kan blijken; c. de Kamer op zo kort mogelijke termijn een rapport van de loontechnische dienst voor te leggen, waaruit kan blijken in hoeverre regelingen ten aanzien van compensaties voor het werken op de zaterdagmiddag en de koopavond worden nageleefd, en gaat over tot de orde van de dag.
ARBEIDSINSPECTIE

LOONTECHNISCHE DIENST (HIS)

WERKTIJDEN

WETGEVING

WINKELSLUITINGEN


Referentie
Kamerstuk 13247 043, reactie bewindspersoon






307940
