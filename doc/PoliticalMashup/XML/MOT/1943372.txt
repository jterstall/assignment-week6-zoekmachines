
1983.06.21
Zuid-Afrika.
|17895 |
|011|



Definitief
Tweede
17895
0011









Zuid-Afrika.

Economische sancties tegen Zuid-Afrika.
motie
motie
1983.06.21
J.N. Scholten
CDA




1983.06.21
Ingediend
Handelingen II
1982-1983
34

4717
4717


Stemming
Handelingen II
1982-1983
34

4770
4770


Stemverklaring
Handelingen II
1982-1983
34

4770
4770



Aangenomen bij zitten en opstaan


voor
CDA, PvdA, D66, PPR, CPN, PSP, EVP

tegen
VVD, SGP, RPF, GPV, Centrumpartij


De Kamer, gehoord de beraadslaging; overwegende, dat apartheidspolitiek van Zuid-Afrika met z'n interne onderdrukking en externe agressie een systematische en flagrante schending van de mensenrechten is en een gevaar voor de internationale vrede en veiligheid betekent; overwegende, dat de Algemene Vergadering van de Verenigde Naties bij herhaling en met Nederlandse steun oproepen heeft gedaan de apartheidspolitiek te bestrijden ook via economische sancties en dat daarbij een olie-embargo en het tegengaan van nieuwe investeringen in Zuid-Afrika als belangrijke instrumenten zijn genoemd; overwegende, dat de Kamer zich bij herhaling heeft uitgesproken voor Nederlandse deelname aan het bestaande vrijwillige olie-embargo tegen Zuid-Afrika en dat vanwege de escalatie van het conflict deze deelname meer nog dan voorheen gewenst is; overwegende, dat de Regering zich via het lidmaatschap van de Veiligheidsraad voor een mandatoir olie-embargo alsmede voor het VN-initiatief inzake een betere uitvoering van het bestaande vrijwillige olie-embargo wil inzetten; overwegende, dat Zweden een wet kent waarbij investeringen in Zuid-Afrika worden beperkt, terwijl voorts deze wet thans voorwerp van studie is, ten einde tot verbetering te geraken; overwegende, dat het gewenst is, dat Nederland met de Zuidafrikaanse bevolking contacten onderhoudt die een bijdrage kunnen leveren aan de bestrijding van de apartheidspolitiek en een ondersteuning betekenen van interne processen in Zuid-Afrika gericht op versterking van de positie van de zwarte bevolking; nodigt de Regering uit: 1. uiterlijk na ommekomst van het Nederlandse lidmaatschap van de Veiligheidsraad de Kamer een beleidsnotitie 'olie-embargo Zuid-Afrika' te doen toekomen, waarin: a. de resultaten van het Nederlandse pogen in de Veiligheidsraad om tot een mandatoir olie-embargo te komen worden geÃ«valueerd; b. bij het onverhoopt ontbreken van een mandatoir embargo wordt meegedeeld hoe het beleid t.a.v. Nederlandse deelname aan het vrijwillige olie-embargo dan zal zijn; 2. inmiddels in overleg met het Nederlandse bedrijfsleven en op grond van eigen bevoegdheid gedeeltelijke aansluiting bij het bestaande vrijwillige embargo te bevorderen en aan de Kamer over de resultaten daarvan in de genoemde beleidsnotitie te rapporteren; 3. na overleg met Zweden een wetsontwerp aan te bieden, ten einde Nederlandse investeringen in Zuid-Afrika aan banden te leggen; 4. een actief importbeperkingsbeleid voor goederen uit Zuid-Afrika te voeren, te beginnen met kolen; 5. de werkingssfeer van het bestaande wapen-embargo tegen Zuid-Afrika uit te breiden; 6. door tussenkomst van particuliere organisaties interne processen in Zuid-Afrika te steunen gericht op bestrijding van de apartheidspolitiek en versterking van de positie van de zwarte bevolking, en gaat over tot de orde van de dag.
AARDOLIE

APARTHEID

BELANGENORGANISATIES

ECONOMISCHE SANCTIES

NEDERLANDSE INVESTERINGEN IN HET BUITENLAND

ONDERNEMINGEN

REGERINGSNOTA'S

STEENKOOL

VEILIGHEIDSRAAD

WAPENLEVERANTIES

WETGEVING

ZUID-AFRIKA


Referentie
Kamerstuk 17895 021






302202
