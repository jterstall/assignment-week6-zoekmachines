
2006.10.09
|Planologische Kernbeslissing Derde Nota Waddenzee|
|26431|
|0076|



Definitief
NO
26431
0076









Planologische Kernbeslissing Derde Nota Waddenzee

Een convenant inzake een integraal beleid voor het beheersbaar maken en houden van recreatie en toerisme op de Waddenzee.
Motie

2006.10.09
J.F. Snijder-Hazelhoff
VVD
Lid Tweede Kamer


J.J. Atsma
CDA
Lid Tweede Kamer


2006.10.09
Ingediend
Kamerstuk
2006 - 2007

26431 0086
32


2006.10.24
Stemming
Handelingen II
2006 - 2007
016

1104



2006.10.24
Aangenomen


voor
CDA, VVD, D66, LPF, GWIL, GVOUD, GVSCH

tegen
PvdA, CU, GL, SGP, SP

afwezig
GLAZ, GNAW


De Kamer,
gehoord de beraadslaging,
overwegende, dat de in de PKB opgenomen kwantitatieve benadering van het aantal ligplaatsen voor de recreatievaart vervangen dient te worden door een integrale benadering, die dient te bestaan uit een breed gedragen samenstel van maatregelen voor de ecologische inpasbaarheid en de beheersbaarheid van de vaarrecreatie;
overwegende, dat de zonering en het verbod op bepaalde activiteiten onderdeel dienen te zijn van dit samenstel, dat verder dient te bestaan uit gedragsbeïnvloeding en adequate voorlichting, tijdige en doeltreffende signalering van bezettingsgraden van havens, veilige en afdoende afmeerplaatsen (maatwerk per haven in integraal kader), milieuhygiënische maatregelen, beheer en toezicht op het gebied en de havens en geleiding van recreantenstromen naar alternatieve vaardoelen;
overwegende, dat deze integrale benadering van een samenstel van maatregelen de invulling is van het elders in de PKB genoemde convenant tussen Waddenprovincies, Rijk en Waddengemeenten;
overwegende, dat Rijk en regio inmiddels een gezamenlijk procedurevoorstel hebben aanvaard om te komen tot een integrale kwalitatieve benadering;
verzoekt de regering om de tekst op pagina 18 "Het aantal ligplaatsen voor de recreatievaart in de bestaande havens van Texel (Oudschild), Vlieland, Terschelling, Ameland, Schiermonnikoog, Den Helder, Den Oever, Harlingen, Lauwersoog, Oostmahorn, Zoutkamp, Noordpolderzijl, Delfzijl en Termunterzijl mag maximaal 4600 bedragen. Dit maximaal aantal ligplaatsen betreft de particuliere watersport en is exclusief de chartervaart. Op initiatief van de Waddenprovincies zal een convenant worden opgesteld tussen Rijk, Waddenprovincies en -gemeenten, gericht op een integraal beleid voor het beheersbaar maken en houden van recreatie en toerisme op de Waddenzee. Mocht het convenant leiden tot het inzicht dat het capaciteitsbeleid voor jachthavens niet meer adequaat of overbodig is, dan is het kabinet bereid de PKB op dit onderdeel partieel te herzien." te wijzigen in: "Op initiatief van de Waddenprovincies wordt een convenant opgesteld tussen Rijk, Waddenprovincies en Waddengemeenten. Hierin wordt een integraal beleid voor het beheersbaar maken en houden van recreatie en toerisme op de Waddenzee uitgewerkt. Indien het convenant op 31 december 2007 nog niet in werking is getreden en het alsnog nodig blijkt een capaciteitsbeleid voor jachthavens te hanteren, zal het kabinet de PKB op dit onderdeel partieel herzien.";
verzoekt de regering tevens om de gewijzigde tekst de status van concrete beleidsbeslissing te geven,
en gaat over tot de orde van de dag.
WADDENZEE

WATERSPORT

OPENLUCHTRECREATIE

NATUURLIJKE VERBINTENISSEN


Referentie
Kamerstuk 26431 0091, reactie minister


Referentie
Kamerstuk 26431 0093, reactie minister







