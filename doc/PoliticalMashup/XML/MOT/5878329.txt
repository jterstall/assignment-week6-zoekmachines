
2006.10.26
|Vaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2007 |
|30800|
|0047|

XV

Definitief
Tweede
30800
0047

XV







Vaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2007

Het aantrekken van een ambitieuze vrouw (m/v) als minister van emancipatie in een volgend kabinet.
Motie

2006.10.26
W. v. Gent
GL
Lid Tweede Kamer


M. Bussemaker
PvdA
Lid Tweede Kamer

F. Koser Kaya
D66
Lid Tweede Kamer


2006.10.26
Ingediend
Handelingen II
2006 - 2007
018

1333


2006.10.31
Stemming
Handelingen II
2006 - 2007
019

1453



2006.10.31
Verworpen


voor
D66, GL, PvdA, GVOUD

tegen
GVSCH, CDA, CU, GWIL, LPF, SGP, SP, VVD

afwezig
GLAZ, GNAW


De Kamer,
gehoord de beraadslaging,
overwegende, dat er een land is waar vrouwen willen wonen, "waar onrecht niet als een natuurgegeven wordt beschouwd, waar dienstbaarheid niet toevalt aan één sekse, en niet vanzelf een man de leiding houdt, waar moeder niet hetzelfde is als huisvrouw, waar steeds opnieuw wordt nagegaan wie zwak zijn en wie sterk, waar allen zorgen voor wie hulp behoeven, en 't brood verdienen met maar vijf uur werk";
overwegende, dat Nederland nog een lange weg te gaan heeft op het gebied van emancipatie;
constaterende, dat de arbeidsparticipatie en economische zelfstandigheid van vrouwen ver achterblijven bij de doelstellingen voor 2010, dat hetzelfde geldt voor de zorgtaken van mannen, het aantal vrouwen in topposities in het bedrijfsleven en de wetenschap;
constaterende, dat Nederland in vergelijking met andere Europese landen zwak scoort op het gebied van emancipatie. Zo is bijvoorbeeld het verschil in beloning nergens zo groot als hier, op Malta na;
spreekt de wens uit dat het volgend kabinet in zijn regeerakkoord een stevige emancipatieparagraaf opneemt;
spreekt tevens de wens uit dat het volgend kabinet een ambitieuze vrouw (m/v) aantrekt voor de functie van minister van emancipatie,
en gaat over tot de orde van de dag.
EMANCIPATIE

VROUWEN

ARBEIDSMARKT







