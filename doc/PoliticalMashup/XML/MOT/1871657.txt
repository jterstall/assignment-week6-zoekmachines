
1993.05.13
Planologische Kernbeslissing Waddenzee.
|22605 |
|019|



Definitief
UCV
22605
0019









Planologische Kernbeslissing Waddenzee.

Verlenging van het moratorium voor de Waddenzee.
Motie
Motie
1993.05.13
P. Rosenmöller
GL



J.J. Feenstra
PvdA


D. Eisma
D66


M. Leerling
RPF



1993.05.13
Ingediend
Handelingen II
1992-1993
026

31
31


Ingetrokken
Handelingen II
1992-1993
033

5882
5882



Ingetrokken



De Kamer, gehoord de beraadslaging; overwegende, dat in de PKB van het kabinetsstandpunt over de Vierde nota extra in de koersbepaling voor de landelijke gebieden is opgenomen, dat in grote wateren met een groene koersaanduiding met betrekking tot diepe delfstofwinning per concreet geval wordt beoordeeld of de winning verenigbaar is met de natuur- en overige belangen; overwegende, dat de winning van aardolie en aardgas risico's inhoudt voor de ecosystemen van grote wateren; overwegende, dat met name in getijdewateren deze risico's nauwelijks of niet kunnen worden ondervangen door zonering of door de aanleg van kunstmatige eilanden; overwegende, dat aan de Waddenzee een groene koers is toegekend, omdat behoud en ontwikkeling van de natuurwaarden richtinggevend zijn; overwegende, dat in de Partiële herziening van de PKB-Waddenzee is vastgelegd dat tot 1994 een moratorium geldt op de winning van diepe delfstoffen; van oordeel, dat zeer terughoudend dient te worden omgegaan met aanvragen om vergunning tot diepe delfstofwinning in alle grote wateren, zowel die met een groene als die met een blauwe koers; overwegende, dat in de regeringsbeslissing over het Natuurbeleidsplan is vastgelegd dat ten aanzien van delfstofwinning in de Waddenzee het beleid wordt gecontinueerd zoals dat is voorgelegd in de Partiële herziening van de PKB-Waddenzee; verzoekt de regering te streven naar verlenging van het moratorium na 1994, en gaat over tot de orde van de dag.
PKB'S

WADDENZEE

DELFSTOFFENWINNING


Referentie
Kamerstuk 22605 020, reactie bewindsman






295608
