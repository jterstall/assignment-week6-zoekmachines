
2007.12.11
|Herziening van het Gemeenschappelijk Landbouwbeleid||Het uitbetalen van voorschotten op bedrijfstoeslagen|
|28625||29246|
|0053||0053|



Definitief
Tweede
28625
0053







29246
0053









Herziening van het Gemeenschappelijk Landbouwbeleid
Het uitbetalen van voorschotten op bedrijfstoeslagen


Motie

2007.12.11
J.F. Snijder-Hazelhoff
VVD
Lid Tweede Kamer


L. Jacobi
PvdA
Lid Tweede Kamer


2007.12.11
Ingediend
Handelingen II
2007 - 2008
034

2628


2007.12.18
Stemming
Handelingen II
2007 - 2008
037

2932



2007.12.18
Aangenomen


voor
CDA, CU, D66, GL, LVER, PvdA, PVV, SGP, SP, VVD

tegen
PVDD


De Kamer,
gehoord de beraadslaging,
overwegende, dat de uitbetalingen van de bedrijfstoeslagen eenmaal per jaar plaatsvinden en dit tot nu toe door wijzigingen in het beleid heeft geleid tot een spreiding van de uitbetalingen;
overwegende, dat een evaluatie van het Gemeenschappelijk Landbouwbeleid van de Europese Unie gaande is en het beleid in een transitie verkeert, wat voorlopig zal blijven leiden tot vele wijzigingen van de nationale uitvoering van dit beleid;
overwegende, dat door de grote spreiding van de uitbetaling er sprake is van een ongelijke behandeling van de ontvangers en dit tevens leidt tot onzekerheid omtrent het moment van uitbetaling bij de ontvangers;
constaterende, dat de verordeningen met betrekking tot de Europese gekoppelde steunregelingen wel voorzien in de verstrekking van voorschotten "om ervoor te zorgen dat landbouwers de betalingen zo snel mogelijk ontvangen";
van mening, dat het uitbetalen van voorschotten op de bedrijfstoeslagen bijdraagt aan de gelijke behandeling van de ontvangers en aan de betrouwbaarheid van het moment van uitbetaling van nagenoeg de gehele bedrijfstoeslag;
verzoekt de regering zich nadrukkelijk in te zetten samen met eventueel gelijkgestemde lidstaten om op een zo kort mogelijke termijn te bewerkstelligen dat de relevante verordeningen van de Europese Unie zodanig worden gewijzigd dat het voor lidstaten mogelijk wordt om op structurele basis voorschotten op de bedrijfstoeslagen uit te betalen;
verzoekt de regering voorts om bij de Europese Commissie te bepleiten dat deze het uitbetalen van voorschotten op de bedrijfstoeslagen, zoals bedoeld in artikel 28, lid 3, onder b, van verordening 1782/2003, in ieder geval toestaat zolang niet kan worden voldaan aan bovenstaand verzoek,
en gaat over tot de orde van de dag.
LANDBOUW

EU

LOONTOESLAGEN







