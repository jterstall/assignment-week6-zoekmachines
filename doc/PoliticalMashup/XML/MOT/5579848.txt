
2005.11.24
|Vaststelling van de begrotingsstaten van het Ministerie van Justitie (VI) voor het jaar 2006.|
|30300|
|0056|

VI

Definitief
Tweede
30300
0056

VI







Vaststelling van de begrotingsstaten van het Ministerie van Justitie (VI) voor het jaar 2006.

Toepassing van de ervaringen van het Utrechtse project 'Perspectief' in een terugkeerbeleid voor uitgeprocedeerde ex-ama's.
Motie

2005.11.24
J.M.A.M. d. Wit
SP
Lid Tweede Kamer



2005.11.24
Ingediend
Handelingen II
2005 - 2006
026

1811
1812

2005.11.29
Stemming
Handelingen II
2005 - 2006
027

1861



2005.11.29
Verworpen


voor
CU, D66, GL, GLAZ, PvdA, SGP, SP

tegen
CDA, GNAW, GWIL, LPF, VVD






De Kamer,







gehoord de beraadslaging,







overwegende, dat de minister van plan is om in het kader van het project Beëindiging leefgelden uitgeprocedeerd ex-minderjarige asielzoekers naar hun land van herkomst te laten terugkeren, waarbij zij de methode van de terugkeergesprekken wil gebruiken die ook wordt gehanteerd in het project Terugkeer;
overwegende, dat het van het grootste belang is voor deze groep uitgeprocedeerde ex-minderjarige asielzoekers dat zij in de toekomst ófwel, indien zij daarvoor in aanmerking komen, legaal verblijf in Nederland verwerven ófwel zo goed mogelijk daarvoor toegerust, terugkeren naar hun land van herkomst en dat zij niet in de illegaliteit terecht komen;
constaterende, dat het ex-amaproject Perspectief in de gemeente Utrecht een zeer laag percentage kent van uitgeprocedeerde ex-minderjarige asielzoekers die met onbekende bestemming zijn vertrokken en een relatief hoog percentage van vrijwillige terugkeer, terwijl het project Terugkeer er tot nog toe toe heeft geleid dat maar liefst 40% van de personen wier dossier is behandeld, met onbekende bestemming is vertrokken en waarschijnlijk de illegaliteit is ingegaan;
van oordeel, dat een dergelijk MOB-percentage bij de groep uitgeprocedeerde ex-minderjarige asielzoekers absoluut voorkomen moet worden;
verzoekt de regering om de in het kader van het Utrechtse project Perspectief opgedane ervaringen toe te passen bij het ontwikkelen van het terugkeerbeleid van uitgeprocedeerde ex-minderjarige asielzoekers,
en gaat over tot de orde van de dag.




ASIELZOEKERS

ALLEENSTAANDEN

JEUGDIGEN

UITWIJZINGEN

UTRECHT







