
2002.04.15
Planologische Kernbeslissing Vijfde Nota ruimtelijke ordening.
|27578 |
|045|



Definitief
NO
27578
0045









Planologische Kernbeslissing Vijfde Nota ruimtelijke ordening.


Motie
Motie
2002.04.15
P.C.E. v. Wijmen
CDA




2002.04.15
Ingediend
Kamerstuk


27578 103
44
45




De Kamer,  gehoord de beraadslaging,  overwegende, dat toepassing van een strakke rode contour rond vrijwel elke kern in het landelijk gebied tot aantasting van de leefbaarheid van het landelijk gebied zal leiden, en geen ruimte biedt voor alternatieve sturingsmogelijkheden die op de specifieke omstandigheden zijn toegespitst;  voorts overwegende, dat het dichtslibben van het landelijk gebied met woningbouw en bedrijventerreinen ongewenst is, en het daarom noodzakelijk is een verdeling vast te stellen van de uitbreidingsruimte in enerzijds het stedelijk gebied en anderzijds het landelijk gebied; verzoekt de regering in de PKB, blz. 64, onderdeel A.2, vijfde alinea, de volgende zinnen te schrappen: "Om grenzen te stellen aan de verstedelijking ... t/m komen te liggen.";  verzoekt de regering voorts in de PKB, blz. 69, onderdeel C.1, derde alinea, de passage "De differentiatie tussen stad en land ... t/m het uitgangspunt voor alle overige kernen", te vervangen door: "Het contrast tussen stad en platteland wordt versterkt door de verstedelijkingsopgave te bundelen in de bundelingsgebieden dan wel stedelijke netwerken.";  verzoekt de regering voorts in de PKB, blz. 69 en 70, onderdeel C.2, de tekst vanaf "Provincies maken ter voorbereiding van het streekplan" te schrappen en te vervangen door: "Provincies maken ter voorbereiding van het streekplan provinciale structuurvisies, waarin zoekgebieden voor verstedelijking zijn opgenomen. In Kaderwetgebieden maakt het regionaal openbaar lichaam ter voorbereiding van het regionaal structuurplan en het streekplan, een regionale structuurvisie, waarin tevens zoekgebieden voor verstedelijking zijn opgenomen."; verzoekt de regering voorts in de PKB, blz. 70, onderdeel C.2b: - in de titel "rode contouren" te vervangen door: "verstedelijking"; - de laatste zin van de eerste alinea te schrappen; - de tweede alinea geheel te schrappen;  verzoekt de regering voorts in de PKB, blz. 70 en 71, onderdeel C.2c: - de titel te veranderen in: "Vaststellen uitbreidingsruimte voor verstedelijking"; - de eerste alinea te schrappen en te vervangen door: "Het Rijk stelt in overleg met de provincies per streekplanperiode een procentuele verdeling vast van de uitbreidingsruimte voor wonen en werken in enerzijds de bundelingsgebieden dan wel stedelijke netwerken en anderzijds het landelijk gebied voor elke provincie. Bij het vaststellen van de procentuele verdeling wordt onder meer gekeken naar het historisch gegroeide verstedelijkingspatroon. Bij de implementatie van de afgesproken procentuele verdeling in streekplannen kunnen provincies gebruik maken van een set aan sturingsinstrumenten zoals woonplannen, maximale bebouwingscontouren en contingenten. Voor kernen die omsloten zijn door een groenecontourgebied wordt het instrument van de maximale bebouwingscontour gehanteerd. Indien aan het eind van de streekplanperiode blijkt dat de afgesproken procentuele verdeling niet wordt gehaald, wordt het verschil verdisconteerd in de procentuele verdeling voor de volgende periode."; - de eerste zin van de daaropvolgende alinea als volgt te wijzigen: "Bij de invulling van de afgesproken procentuele verdeling moet aan de volgende criteria worden voldaan:"; - in de voorlaatste zin te schrappen: "over de rode contouren"; - in de laatste zin te schrappen: "bij het bepalen van de rode contouren";  verzoekt de regering voorts in de PKB, blz. 72, onderdeel C.2d: - de titel te veranderen in: "Overige richtlijnen verstedelijking"; - achter het zevende aandachtsbolletje de woorden "de rode contour" te vervangen door: "het stedelijk gebied"; - in de laatste alinea, eerste zin, te schrappen: "binnen de rode contouren";  verzoekt de regering voorts in de PKB, blz. 73, onderdeel C.4, alle verwijzingen naar de rode contour te schrappen;  verzoekt de regering voorts in de PKB, blz. 74, onderdeel C.6, tweede alinea, de laatste zin te vervangen door: "Bij kernen die omsloten zijn door een groenecontourgebied, wordt door middel van een maximale bebouwingscontour de stedelijke uitbreidingsruimte vastgelegd.";  verzoekt de regering voorts in de PKB, blz. 84, onderdelen C.13b en C.14, alle verwijzingen naar de rode contour te schrappen; verzoekt de regering voorts in de PKB, blz. 107, onderdeel F.4, laatste alinea, voorlaatste zin, de zinsnede "voor de rode contouren" te vervangen door: "voor verstedelijking";  verzoekt de regering tenslotte alle verwijzingen naar de rode contour, voorzover nog niet in deze motie geschrapt of gewijzigd, te schrappen,  en gaat over tot de orde van de dag. 
LANDELIJKE GEBIEDEN

VERSTEDELIJKING


Referentie
Kamerstuk 27578 102, reactie bewindsman






535464
