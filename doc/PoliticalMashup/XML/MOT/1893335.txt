
1989.04.04
Rijksbegroting voor het jaar 1989. Landbouw en Visserij.
|20800 |
|135|
D
XIV

Definitief
Eerste
20800
0135
D
XIV







Rijksbegroting voor het jaar 1989. Landbouw en Visserij.

Biotechnologie.
Motie
Motie
1989.04.04
E. Schuurman
RPF



H. Redemeijer
PvdA


F.C. d. Jong
CDA


R.J.H. Kruisinga
CDA


H.G. Barendregt
SGP


G.P. Hoefnagels
D66


B. d. Gaay Fortman
PPR


F. Bolding
CPN


J.E. Vogt
PSP


J. v.d. Jagt
GPV



1989.04.04
Ingediend
Handelingen I
1988-1989
022

959
959


Stemming
Handelingen I
1988-1989
022

988
988



Aangenomen zonder stemming



De Kamer, gehoord de beraadslaging over de begroting van Landbouw en Visserij; constaterende dat: 1. biotechnologie geweldig in opmars is en de economische verwachtingen ervan voor de landbouw hooggespannen zijn; 2. biotechnologie de toekomst van de landbouw (veehouderij, tuinbouw en akkerbouw) grootschalig en diepgaand zal beïnvloeden; 3. biotechnologie voorts met betrekking tot gezondheidszorg en milieu vele verbeteringen kan inhouden; overwegende dat: 1. grote spanningen onder de landbouwers niet zullen uitblijven en naast - vooral economische - voordelen ook nadelen of schadelijke neveneffecten te verwachten zijn, bijvoorbeeld ecologische effecten van transgene planten en dieren; 2. in regeringsstukken wel over maatschappelijke en ethische aspecten van de biotechnologie gesproken wordt, maar dat nauwelijks te lezen valt wat daaronder moet worden verstaan; 3. in diezelfde stukken steun voor fundamenteel en toegepast onderzoek in de biotechnologie beschouwd wordt als behorend tot het voorwaardenscheppend beleid, maar dat over onderzoek naar ecologische, maatschappelijke en ethische aspecten van de biotechnologie, nodig voor een beschermend en regelend beleid, (meestal) wordt gezwegen; 4. eenzijdige ontwikkeling van onderzoek ethische vraagstukken onbesproken laat, maatschappelijke openheid belet, en dientengevolge maatschappelijke ontevredenheid, onzekerheid en zorg doet toenemen; dringt er bij de Regering op aan dat: 1. vanuit de bestaande budgetten naast fundamenteel en toegepast onderzoek in de biotechnologie ook onderzoek naar ecologische, maatschappelijke en ethische aspecten van de biotechnologie aandacht moet krijgen; 2. onderzoek naar ecologische, maatschappelijke en ethische aspecten van de biotechnologie geïntegreerd met fundamenteel en toegepast onderzoek dient plaats te vinden èn afzonderlijk; 3. afzonderlijk, onafhankelijk onderzoek naar ecologische, maatschappelijke en ethische aspecten van biotechnologie dient te worden opgezet na overleg met of op advies van consumentenorganisaties, milieuorganisaties en maatschappelijke organisaties, waaronder de standsorganisaties van de landbouw; en gaat over tot de orde van de dag.
BIOTECHNOLOGIE

TOEGEPAST ONDERZOEK





297562

