
2005.04.13
|Kabinetsplan aanpak administratieve lasten.|
|29515 |
|0067|



Definitief
Tweede
29515
0067









Kabinetsplan aanpak administratieve lasten.

Het laten vervallen van de verplichte advertentie in de Staatscourant.
Motie
Motie
2005.04.13
C.B. Aptroot
VVD



P.E. Smeets
PvdA



2005.04.13
Ingediend
Handelingen II
2004 - 2005
072

4445
4446


Stemming
Handelingen II
2004 - 2005
074

4532



2005.04.19
Aangenomen


voor
PvdA, VVD, GL, SP, LPF, D66, CU, SGP, GLAZ, GWIL

tegen
CDA


De Kamer,
gehoord de beraadslaging,
constaterende, dat het kabinet al een jaar geleden heeft toegezegd de verplichte advertentie in de Staatscourant, na het deponeren van de jaarcijfers door ondernemingen bij de Kamer van Koophandel, te laten vervallen;
constaterende, dat deze verplichting volstrekt overbodig is, daar de bestaande vermelding op de websites van de Kamers van Koophandel betekent dat daarmee aan de Europese regelgeving, waarbij een elektronisch medium een papieren publicatieblad kan vervangen, kan worden voldaan;
overwegende, dat de komende maanden 500.000 bedrijven die onder de deponeringsplicht vallen geconfronteerd worden met de verplichte advertentie in de Staatscourant die gemiddeld 25 euro kost, wat dus een onnodige onkostenpost voor ondernemingen van in totaal 12,5 mln. euro betekent;
overwegende, dat volgens het kabinetsbeleid de administratieve lasten voor onder andere ondernemers met 25% moeten worden teruggebracht, maar dat één van de meest eenvoudige maatregelen voor lastenvermindering een jaar dreigt te worden uitgesteld;
voorts overwegende, dat door de aanwijzing van de websites van de Kamers van Koophandel als elektronisch medium voor informatie over het deponeren van jaarcijfers van ondernemingen Nederland voldoet aan de Europese regelgeving;
verzoekt het kabinet onmiddellijk de verplichte advertentie in de Staatscourant na het deponeren van de jaarcijfers door ondernemingen te laten vervallen,
en gaat over tot de orde van de dag
VERSLAGGEVING

KAMERS VAN KOOPHANDEL EN FABRIEKEN

STAATSCOURANT

LASTENVERLICHTING BEDRIJFSLEVEN


Referentie
Kamerstuk, 29515 090, reactie bewindsman






589173
