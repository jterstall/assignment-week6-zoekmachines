
2005.04.19
|Vaststelling van de begrotingsstaten van het Ministerie van Volkshuisvesting, Ruimtelijke Ordening en Milieubeheer (XI) voor het jaar 2005.|
|29800 |
|0119|

XI

Definitief
Tweede
29800
0119

XI







Vaststelling van de begrotingsstaten van het Ministerie van Volkshuisvesting, Ruimtelijke Ordening en Milieubeheer (XI) voor het jaar 2005.

Wettelijke normen voor permanente bewoning van recreatiewoningen.
Motie
Motie
2005.04.19
J.C. Verdaas
PvdA




2005.04.19
Ingediend
Handelingen II
2004 - 2005
074

4540



Aangehouden
Handelingen II
2004 - 2005
074

4543


2005.09.15
Vervallen
Handelingen II
2004 - 2005
107

6431



2005.09.15
Vervallen



De Kamer,
gehoord de beraadslaging,
overwegende, dat in de huidige wet- en regelgeving een uniforme, heldere en eenvoudig handhaafbare norm ontbreekt die bepaalt wanneer een recreatiewoning permanent bewoond wordt of niet;
overwegende, dat langs de lijn van het ruimtelijk beleid moet worden bepaald of op een locatie het permanente gebruik van een woning wenselijk is of niet;
overwegende, dat de handhavingslasten voor gemeenten groot zijn juist omdat zo'n norm ontbreekt en de bewoner/eigenaar in plaats van het gebruik in het handhavingsbeleid centraal staat;
overwegende, dat het voor de effecten op de omgeving niet relevant is of een woning permanent door één en hetzelfde huishouden of door meerdere opeenvolgende huishoudens wordt bewoond;
overwegende, dat daar waar permanent gebruik niet wenselijk wordt geacht een eenvoudig te handhaven norm moet worden gesteld, bijvoorbeeld dat zo'n woning een aaneengesloten periode van minimaal drie maanden niet gebruikt mag worden voor bewoning;
verzoekt de regering het toekomstige beleid ten aanzien van de permanente bewoning van recreatiewoningen, voor zover deze niet bedrijfsmatig geëxploiteerd wordt, dusdanig vorm en inhoud te geven - en de wet- en regelgeving zodanig te wijzigen - dat:
- het ruimtelijk beleid leidend is voor de vraag of woningen permanent gebruikt mogen worden of niet;
- het van ondergeschikt belang is of het permanente gebruik van woningen door een of meerdere huishoudens gebeurt;
- voor woningen die niet permanent gebruikt mogen worden een heldere en eenvoudig te handhaven norm te formuleren, bijvoorbeeld dat de woning per jaar minimaal drie maanden aaneengesloten niet gebruikt mag worden,
en gaat over tot de orde van de dag.
RECREATIEWONINGEN






589638
