
2007.11.08
|Vaststelling van de begrotingsstaten van het Ministerie van Buitenlandse Zaken (V) voor het jaar 2008 |
|31200|
|0025|

V

Definitief
Tweede
31200
0025

V







Vaststelling van de begrotingsstaten van het Ministerie van Buitenlandse Zaken (V) voor het jaar 2008

Contact met mensenrechtenactivisten en de oppositie uit Zimbabwe
Motie

2007.11.08
C.E.G. v. Gennip
CDA
Lid Tweede Kamer


J.S. Voordewind
CU
Lid Tweede Kamer

M.H.P. v. Dam
PvdA
Lid Tweede Kamer


2007.11.08
Ingediend
Handelingen II
2007 - 2008
021

1549
1550

2007.11.20
Stemming
Handelingen II
2007 - 2008
025

1889



2007.11.20
Aangenomen met algemene stemmen


voor
CDA, CU, D66, GL, LVER, PvdA, PVDD, PVV, SGP, SP, VVD


De Kamer,
gehoord de beraadslaging,
overwegende, dat de geplande EU-Afrika Top op 8 en 9 december 2007 te Lissabon, ter versterking van de EU-Afrika-relaties, van groot belang is;
overwegende, dat de Zimbabwaanse president Mugabe een onderdrukkend bewind voert met een deplorabele mensenrechtensituatie en een almaar verslechterende humanitaire en economische situatie, en dat daarom zijn deelname aan de Top zeer ongewenst is;
overwegende, dat van een "gewone" deelname van en discussies met president Mugabe een bijzonder schrijnend signaal uitgaat naar de Zimbabwaanse oppositie, naar landen in de regio, naar opkomende geopolitieke machten, zoals China, en naar mensenrechtenschenders in de wereld;
verzoekt de regering met klem zoveel mogelijk te doen om deelname van president Mugabe aan de EU-Afrika Top te voorkomen;
verzoekt de regering zich te distantiÃ«ren van een uitnodiging aan president Mugabe door het Portugees EU-voorzitterschap;
verzoekt de regering indien de EU-Afrika Top doorgaat met deelname van president Mugabe:
- zorg te dragen voor een zwaar agendapunt mensenrechten, in aanwezigheid van president Mugabe;
- op het hoogste politieke niveau tijdens dit agendapunt plenair en in het openbaar het woord te voeren en daarbij het Nederlandse mensenrechtenstandpunt krachtig uit te dragen, afkeuring uit te spreken over de deplorabele mensenrechtensituatie, de repressie van de oppositie, de verslechterende humanitaire situatie van de bevolking en het economisch wanbeleid;
- en de landen uit de regio op hun verantwoordelijkheid aan te spreken, zowel plenair als bilateraal;
verzoekt de regering parallel aan de EU-Afrika Top een ontmoeting te hebben in Lissabon met Zimbabwaanse mensenrechtenactivisten en oppositieleden, waaronder Tsvangari, en hiervoor een zo groot mogelijke Europese deelname te bewerkstelligen;
en verzoekt de regering de Kamer hierover voorafgaand aan en direct na afloop van de EU-Afrika Top te informeren,
en gaat over tot de orde van de dag.
EU

AFRIKA

ZIMBABWE

MENSENRECHTEN

INTERNATIONALE BETREKKINGEN


Referentie
Kamerstuk 21501 0782 - 02 (reactie van de bewindsman)







