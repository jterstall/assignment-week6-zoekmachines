
2006.10.26
|Uitvoering Wet Werk en Bijstand|
|30545|
|0010|



Definitief
Tweede
30545
0010









Uitvoering Wet Werk en Bijstand

Een geleidelijker herverdeling van het WWB-budget
Motie

2006.10.26
S.E.A. Noorman-d. Uyl
PvdA
Lid Tweede Kamer



2006.10.26
Ingediend
Handelingen II
2006 - 2007
018

1290
1291

2006.10.31
Stemming
Handelingen II
2006 - 2007
019

1461



2006.10.31
Verworpen


voor
CU, GL, PvdA, SP

tegen
CDA, D66, GWIL, LPF, SGP, VVD, GVOUD, GVSCH

afwezig
GLAZ, GNAW


De Kamer,
gehoord de beraadslaging,
constaterende, dat de staatssecretaris in zijn brief van 27 april 2006 de
Kamer heeft voorgehouden dat bij het afschaffen van de opdeling van het
macrobudget van het I-deel van de WWB, de zogenaamde compartimentering,
in 2007 slechts geringe herverdeeleffecten zouden optreden;
constaterende, dat in deze brief de budgeteffecten van de systematiek
APE-2007 voor de gemeenten met een inwoneraantal tussen de 30 000 en
40 000 bescheiden zouden zijn;
constaterende, dat de regering nog in de Staatscourant op 16 augustus
2006 in het Besluit WWB 2007 meldt «dat de aanpassingen voor 2007
gunstig zijn voor de stabiliteit van de budgetten en daarmee ook voor de
financiële huishouding van de gemeenten» en dat «de regering beoogt
met dit besluit meer rust te bieden in de bepaling en de omvang van de
gemeentelijke budgetten»;
constaterende, dat de 46 gemeenten met een inwoneraantal tussen 30 000
en 40 000, zoals blijkt uit het bericht aan de gemeenten van 3 oktober, er
gemiddeld 12% op achteruitgaan en dat de 318 gemeenten met minder
dan 30 000 inwoners er gemiddeld bijna 17% op achteruit gaan in 2007;
constaterende, dat deze kleine gemeenten tot 3 oktober geen enkel
signaal hebben ontvangen dat zij voor 2007 met zo'n forse budgetverlaging
rekening moeten houden;
overwegende, dat een korting van het macrobudget voor alle gemeenten
met 4,2% gezien de volumedaling van de WWB passend is;
van mening, dat kleine gemeenten niet in staat zijn, een zo forse korting
op het budget met de al vastgestelde begrotingen voor 2007 op te vangen
en dat het nooit de bedoeling van de Kamer is geweest dat zulke forse
kortingen in één jaar zouden worden doorgevoerd;
verzoekt de regering zodanige maatregelen te treffen dat:
- voor de gemeenten met 30 000 tot 40 000 inwoners het I-deel
WWB-budgetkorting voor 2007 met een ex ante aftopping gemaximeerd
wordt tot 5% bovenop de 4,2%;
- voor de gemeenten met een inwoneraantal van minder dan 30 000 de
budgetverlaging van gemiddeld bijna 17% over twee jaar wordt uitgesmeerd;
verzoekt de regering tevens de kosten van deze meer geleidelijke budgetverdeling
binnen het macrobudget op te vangen en de gemeenten op de
kortst mogelijke termijn daarover te informeren,
en gaat over tot de orde van de dag.
GEMEENTEN

BIJSTAND

GEMEENTEFINANCIËN

GEMEENTEFONDS







