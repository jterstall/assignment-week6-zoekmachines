
1980.11.11
Rijksbegroting voor het jaar 1981 Landbouw en Visserij
|16400 |
|042|

XIV

Definitief
Tweede
16400
0042

XIV







Rijksbegroting voor het jaar 1981 Landbouw en Visserij

Het plegen van overleg met alle betrokken groeperingen.
Motie
Motie
1980.11.11
A.J. Voortman
PvdA




1980.11.11
Ingediend
Handelingen II
1980-1981
7

1091
1091


Stemming
Handelingen II
1980-1981
7

1095
1095



Verworpen bij zitten en opstaan


voor
PvdA, D66, PPR, CPN, PSP, DS70

tegen
CDA, VVD, SGP, GPV, BP


De Kamer, gehoord de beraadslaging over de financiële situatie van het aardappelzetmeelconcern AVEBE; van oordeel, dat de herstructurering in een niet geforceerd tempo moet kunnen plaatsvinden, en met name ook ruimte dient te bieden voor intensief overleg met alle betrokken groeperingen en hun vakorganisaties, alsmede voor het bijeenbrengen van alle benodigde informatie door de ondernemingsleiding en het personeel; overwegende, dat de acute liquiditeitsproblemen een zorgvuldig herstructureringsproces dreigen te doorkruisen; voorts overwegende, dat de betrokken groeperingen en hun organisaties tot nu toe onvoldoende in de gelegenheid zijn gesteld om - onder meer binnen het raam van de Wet op de ondernemingsraden - invloed uit te oefenen op de invulling en uitwerking van de thans voorliggende plannen; spreekt als haar mening uit: - dat de Regering door het verlenen van een overbruggingskrediet binnen het kader van de door haar voorgestelde financiële steunoperatie ruimte dient te scheppen voor een verantwoord overleg; - dat de Regering in dit overleg hoge prioriteit behoort te geven aan pogingen tot handhaving van de produktie- en afzetcapaciteit, alsmede de gewenste flexibiliteit daarvan, tot beperking van negatieve werkgelegenheidseffecten, onder meer via een bredere introductie van de 5-ploegendienst, tot verbetering van het sociale plan, onder meer via de opneming daarin van de 58-plusregeling, en tot het treffen van aanvaardbare voorzieningen voor een eventuele medefinanciering door de leden-leveranciers van de coöperatie; nodigt de Regering dringend uit, dienovereenkomstig te handelen, en gaat over tot de orde van de dag.
AARDAPPELMEELINDUSTRIE

FLEXIBELE PENSIONERING

GRONINGEN

PLOEGENARBEID

PRODUCTIEF KREDIET

SOCIAAL-ECONOMISCH OVERLEG

BEDRIJFSRESULTATEN






304343
