
2007.06.07
|Regeling afwikkeling oude Vreemdelingenwet.|
|31018|
|0004|



Definitief
Tweede
31018
0004









Regeling afwikkeling oude Vreemdelingenwet.

Definitief afblazen van het generaal pardon
Motie

2007.06.07
S.R. Fritsma
PVV
Lid Tweede Kamer



2007.06.07
Ingediend
Handelingen II
2006 - 2007
078

4168


2007.06.12
Stemming
Handelingen II
2006 - 2007
079

4217



2007.06.12
Verworpen


voor
PVV, VVD

tegen
CDA, CU, D66, GL, PvdA, PVDD, SGP, SP


De Kamer,
gehoord de beraadslaging,
overwegende, dat het asielverzoek van de vreemdelingen die binnen het door het kabinet voorgenomen generaal pardon vallen, is afgewezen en dat hun weigering om uit Nederland te vertrekken nooit en te nimmer mag worden beloond met een verblijfsvergunning;
overwegende, dat de in de Vreemdelingenwet gestelde toelatingsvoorwaarden te allen tijde moeten worden gehandhaafd, om te voorkomen dat vreemdelingen anders niet meer vrijwillig uit Nederland zullen vertrekken en om te voorkomen dat er een aanzuigende werking ontstaat;
overwegende, dat de Nederlandse samenleving, gelet op de enorme bestaande problemen die vreemdelingen met zich meebrengen, niet is gebaat bij het legaliseren van tienduizenden andere vreemdelingen die nota bene geen echte vluchtelingen zijn en niet aan de gangbare toelatingscriteria voldoen;
constaterende, dat de pardonregeling zeer slecht is uitgewerkt, omdat bijvoorbeeld niet bekend is om hoeveel mensen het gaat, hoeveel criminelen er worden toegelaten en wat de kosten zijn;
verzoekt de regering om het voorgenomen generaal pardon definitief af te blazen en nooit meer met nieuwe pardonregelingen te komen,
en gaat over tot de orde van de dag.
ASIELPROCEDURE

VERBLIJFSVERGUNNINGEN

TOELATING

VREEMDELINGEN

VREEMDELINGENRECHT







