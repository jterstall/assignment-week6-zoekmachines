
2006.12.20
|Vreemdelingenbeleid.|
|19637|
|1118|



Definitief
Tweede
19637
1118









Vreemdelingenbeleid.

Het bieden van categoriale bescherming aan asielzoekers uit Centraal- en Zuid-Irak.
Motie

2006.12.20
J.M.A.M. d. Wit
SP
Lid Tweede Kamer


N. Azough
GL
Lid Tweede Kamer

J.L. Spekman
PvdA
Lid Tweede Kamer


2006.12.20
Ingediend
Handelingen II
2006 - 2007
029

1949


2006.12.20
Stemming
Handelingen II
2006 - 2007
029

1981



2006.12.20
Aangenomen



De Kamer,
gehoord de beraadslaging,
overwegende, dat de minister van Buitenlandse Zaken in het ambtsbericht over Irak van april 2006 meldt dat de veiligheidssituatie in Irak onverminderd van grote zorg is;
overwegende, dat sindsdien de situatie in Irak alleen maar is verslechterd en er volgens diverse deskundigen sprake is van een burgeroorlog;
overwegende, dat de VN-vluchtelingenorganisatie UNHCR staten dringend oproept om niet over te gaan tot het uitzetten van uitgeprocedeerde asielzoekers naar Centraal- en Zuid-Irak;
overwegende, dat Amnesty International en VluchtelingenWerk Nederland evenals de UNHCR van mening zijn dat een categoriaal beschermingsbeleid ten aanzien van Irak nodig is gezien de zorgwekkende veiligheids- en mensenrechtensituatie;
overwegende, dat Nederland sinds januari 2006 geen categoriale bescherming meer biedt aan asielzoekers uit Irak, enkel en alleen omdat ons omringende landen dat ook niet zouden doen;
overwegende, dat er op dit moment vanuit België, Duitsland en Denemarken niet gedwongen wordt uitgezet naar Irak en dat het Verenigd Koninkrijk alleen in 2005 een kleine groep mensen heeft uitgezet naar Noord-Irak;
overwegende, dat de aard van het geweld en de mate en willekeur van mensenrechtenschendingen in Irak tezamen bezien met de activiteiten van internationale organisaties in dit land, zoals beschreven in het ambtsbericht, en het beleid van andere EU-landen ten aanzien van Irakese asielzoekers, er geen twijfel over laten bestaan dat een beleid van categoriale bescherming op grond van artikel 29, lid 1, sub d, Vreemdelingenwet 2000 is geïndiceerd;
verzoekt de regering op per direct over te gaan tot het bieden van categoriale bescherming aan asielzoekers uit Centraal en Zuid-Irak,
en gaat over tot de orde van de dag.
ASIELZOEKERS

IRAK

BINNENLANDSE POLITIEKE SITUATIE

UITWIJZINGEN


Referentie
Kamerstuk 19637 1129


Referentie
Kamerstuk 19637 1136







