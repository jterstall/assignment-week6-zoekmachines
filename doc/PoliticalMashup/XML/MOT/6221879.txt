
2007.12.03
|Goedkeuring van het op 21 december 2005 te Middelburg tot stand gekomen Verdrag tussen het Koninkrijk der Nederlanden en het Vlaams Gewest betreffende de uitvoering van de ontwikkelingsschets 2010 Schelde-estuarium (Trb. 2005, 310)|
|30862|
|0008|



Definitief
WO
30862
0008









Goedkeuring van het op 21 december 2005 te Middelburg tot stand gekomen Verdrag tussen het Koninkrijk der Nederlanden en het Vlaams Gewest betreffende de uitvoering van de ontwikkelingsschets 2010 Schelde-estuarium (Trb. 2005, 310)


Motie

2007.12.03
A.J. Koppejan
CDA
Lid Tweede Kamer


C.W.J.M. Roefs
PvdA
Lid Tweede Kamer

E.A. Cramer
CU
Lid Tweede Kamer

C.G. v.d. Staaij
SGP
Lid Tweede Kamer


2007.12.03
Ingediend
Kamerstuk
2007 - 2008

30862 0017
4
5

2007.12.10
Ingetrokken
Kamerstuk
2007 - 2008

30862 0018
6



2007.12.10
Ingetrokken



De Kamer,
gehoord de beraadslaging,
overwegende, dat:
- natuurherstel in het Westerscheldegebied noodzakelijk is;
- het gedwongen teruggeven van goede grond (ontpoldering) in het licht van de turbulente geschiedenis van Zeeland in de strijd tegen het water op heftige weerstand stuit bij grote delen van de Zeeuwse bevolking;
- de Kamer zich met de moties van Van den Berg (1998) en Van der Staaij (2006) eerder heeft uitgesproken tegen (gedwongen) ontpoldering;
constaterende, dat:
- het ter ratificatie aangeboden verdrag betreffende de uitvoering van de ontwikkelingsschets 2010 Schelde-estuarium, de ontpoldering van de Hertogin Hedwigepolder en het Zwin met name noemt;
- de Nederlandse regering er tot op heden niet in is geslaagd, de gronden in de Hedwigepolder en het Zwin op vrijwillige basis te verwerven;
- de Vogel- en Habitatrichtlijn, op grond waarvan de Westerschelde in een goede natuurlijke toestand moet worden gebracht, ruimte biedt aan overwegingen van sociaal-culturele aard als uitzonderingsgrond voor normaliter verplichte maatregelen;
- voor het beoordelen van de geschiktheid van natuurcompensatie- en herstelmaatregelen de lidstaat Nederland bevoegd is, zodat ook alleen de nationale regering verantwoordelijk is voor de te nemen natuurherstelmaatregelen zoals ontpoldering;
- er kansrijke alternatieven zijn voor ontpoldering, zoals de verlaging van het land van Saeftinghe en de aanleg van buitendijks schor langs de kust van Zeeuws-Vlaanderen;
- met alternatieve natuurherstelprojecten anders dan ontpoldering, een bijdrage aan natuurherstel in het Westerscheldegebied kan worden geleverd, waarmee Nederland kan voldoen aan zijn (Europese) verplichtingen om de natuur in de Zeeuwse delta goed te beheren;
van mening, dat:
- gedwongen ontpoldering wezensvreemd is aan de Zeeuwse cultuur;
- gedwongen ontpoldering middels gebruikmaking van het onteigeningsinstrument evenmin als "redelijk" beschouwd mag worden in het licht van de ruimte die de Vogel- en Habitatrichtlijn geeft aan overwegingen van sociaal-culturele aard;
spreekt uit, dat:
- de Kamer bereid is de Scheldeverdragen met gezwinde spoed goed te keuren;
- de Kamer een voorbehoud maakt op artikel 3, tweede en derde lid, van het Verdrag met betrekking tot de uitvoering van de ontwikkelingsschets 2010 Schelde-estuarium, met de toevoeging dat de grondverwerving van de op Nederlands grondgebied gelegen percelen alleen op vrijwillig basis mag geschieden;
- wanneer de in artikel 3, tweede lid onder a en b genoemde gebieden niet op vrijwillige basis verworven kunnen worden, elders toereikende alternatieve natuurherstelmaatregelen worden uitgevoerd, waarbij vastgehouden wordt aan de doelstelling van 600 ha natuurgebied;
- vijf jaar na ratificatie van de verdragen een evaluatie plaatsvindt van de afspraken met betrekking tot natuurherstel en de Kamer hierover wordt ge√Ønformeerd;
verzoekt de regering hetgeen in deze motie wordt uitgesproken nader juridisch te verankeren en de Kamer daarover te informeren,
en gaat over tot de orde van de dag.
WESTERSCHELDE

NATUURBEHOUD

ONTEIGENING

VERDRAGEN







