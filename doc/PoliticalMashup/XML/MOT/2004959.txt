
1975.11.19
Rijksbegroting voor het jaar 1976. Cultuur, Recreatie en Maatschappelijk Werk.
|13600 ||13600 |
|019||022|

XVI

Definitief
Tweede
13600
0019

XVI


gewijzigd


13600
0022

XVI







Rijksbegroting voor het jaar 1976. Cultuur, Recreatie en Maatschappelijk Werk.


Motie
Motie
1975.11.19
M.H.M.F. Gardeniers-Berendsen
CDA



M. Beinema
CDA


A.D.W. Tilanus
CDA


R.M. Haas-Berger
PvdA


G.M.P. Cornelissen
CDA






De Kamer, gehoord de discussie bij de behandeling van het begrotingshoofdstuk XVI der rijksbegroting voor het dienstjaar 1976; overwegende: dat de gezinsverzorging diepgaande veranderingen in haar werkwijze moet aanbrengen, waartoe de volledige bereidheid bestaat; dat het overnemen van niet-georganiseerde gezinshulp grote inzet en veel mankracht zal vergen om dit zonder vermindering van de kwaliteit van de noodzakelijke gezinsverzorging te doen verlopen; dat het verplicht invoeren van een glijdende retributieschaal een nog grotere inzet vraagt, omdat deze bovendien naar aard afwijkt van de bij een gedeelte van de gezinsverzorging tot nu gehanteerde retributiesystemen; dat naar de mening van betrokkenen een invoeringsdatum van 1 maart 1976 een verantwoorde invoering onmogelijk maakt in verband met de talloze op te lossen (inhoudelijke en technische) problemen; dat door een overhaaste invoering van de maatregelen de instellingen in grote moeilijkheden worden gebracht en daarom de kwaliteit van de hulpverlening in ernstige mate wordt geschaad; dat een mogelijk te verlenen uitstel geen wijziging dient te brengen in het voor het jaar 1976 voor de totale gezinsverzorging beschikbare bedrag; verzoekt de Minister, aan de gezinsverzorging toestemming te verlenen - onder de vermelde budgettaire voorwaarde - alle gewenste wijzigingen uiterlijk 1 juli 1976 ingevoerd te hebben, en gaat over tot de orde van de dag.
THUISZORG

REGERINGSBELEID






307816
