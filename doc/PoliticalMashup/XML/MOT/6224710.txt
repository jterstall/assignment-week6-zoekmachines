
2007.12.13
|Evaluatie Meststoffenwet|
|28385|
|0097|



Definitief
Tweede
28385
0097









Evaluatie Meststoffenwet

Het niet aanscherpen van de stikstofgebruiksnormen op zand- en lössgronden
Motie

2007.12.13
J.F. Snijder-Hazelhoff
VVD
Lid Tweede Kamer



2007.12.13
Ingediend
Handelingen II
2007 - 2008
036

2817


2007.12.20
Stemming
Handelingen II
2007 - 2008
039

3106



2007.12.20
Verworpen


voor
CDA, LVER, PVV, SGP, VVD

tegen
CU, D66, GL, PvdA, PVDD, SP


De Kamer,
gehoord de beraadslaging,
overwegende, dat in de onderbouwing van de voorgestelde maatregelen ten aanzien van zand- en lössgronden, inhoudende aanscherpingen van verschillende stikstofgebruiksnormen en verhoging van de werkingscoëfficiënt voor drijfmest, de meetresultaten ten aanzien van de milieukwaliteit en nutriëntenbelasting van het eerste jaar van de gewijzigde Meststoffenwet ontbreken;
overwegende, dat de minister van Volkshuisvesting, Ruimtelijke Ordening en Milieubeheer heeft aangegeven, vooralsnog niet over te willen gaan tot een andere meetdiepte voor nitraat ten behoeve van de monitoring van de nitraatrichtlijn;
overwegende, dat resultaten van het aangekondigde onderzoek naar een verdedigbare uitleg van een nitraatconcentratie hoger dan 50 milligram per liter in de bovenste meter van het grondwater tot eind 2008 op zich laat wachten;
verzoekt de regering niet over te gaan tot de voorgestelde maatregelen ten aanzien van zand- en lössgronden, inhoudende aanscherpingen van verschillende stikstofgebruiksnormen en verhoging van de werkingscoëfficiënt voor drijfmest,
en gaat over tot de orde van de dag.
ORGANISCHE MEST

NITRAAT

MILIEUBEHEER







