
2007.06.07
|Regeling afwikkeling oude Vreemdelingenwet.|
|31018|
|0017|



Definitief
Tweede
31018
0017









Regeling afwikkeling oude Vreemdelingenwet.

Het opnieuw onderhandelen met de VNG over het bestuursakkoord inzake vreemdelingenbeleid
Motie

2007.06.07
H. Zijlstra
VVD
Lid Tweede Kamer



2007.06.07
Ingediend
Handelingen II
2006 - 2007
078

4174


2007.06.12
Stemming
Handelingen II
2006 - 2007
079

4217



2007.06.12
Verworpen


voor
PVV, SGP, VVD

tegen
CDA, CU, D66, GL, PvdA, PVDD, SP


De Kamer,
gehoord de beraadslaging,
overwegende, dat het regeerakkoord aangeeft dat asielzoekers voor de regeling in aanmerking kunnen komen indien zij blijkens een uitdrukkelijke verklaring van de burgemeester van een gemeente daar bekend waren en aantoonbaar sinds begin 2006 verbleven in het kader van noodopvang -- zoals gedefinieerd in het kader van het project Terugkeer -- dan wel daarin terecht zijn gekomen in de loop van 2006 in onmiddellijke aansluiting op hun uitstroom uit het project Terugkeer;
overwegende, dat de regeling "Afwikkeling nalatenschap oude Vreemdelingenwet" aangeeft dat de burgemeesterverklaring dient te bevestigen dat de vreemdeling aantoonbaar ononderbroken sinds 1 januari 2006 -- of sinds enig moment voor 13 december 2006 aansluitend op zijn uitstroom uit het project Terugkeer -- in het kader van noodopvang in die gemeente is verbleven;
constaterende, dat de burgemeesterverklaring zoals gedefinieerd in het bestuursakkoord inzake vreemdelingenbeleid tussen de staatssecretaris van Justitie en de VNG aangeeft dat de verklaring van de burgemeester enkel een feitelijke verklaring omtrent het ononderbroken verblijf van een vreemdeling in Nederland sinds 1 januari 2006 is en hier dus geen koppeling wordt gemaakt met verblijf in noodopvang, noch met het project Terugkeer;
constaterende, dat de staatssecretaris van Justitie op 5 juni 2007 in antwoord op de schriftelijke ronde aangeeft dat er slechts een beoordeling plaatsvindt op de vraag of een vreemdeling gedurende het jaar 2006 in Nederland is geweest en ook hier geen koppeling wordt gemaakt met verblijf in noodopvang, noch met het project Terugkeer;
constaterende, dat het bestuursakkoord inzake vreemdelingenbeleid tussen de staatssecretaris van Justitie en de VNG op een cruciaal punt als de burgemeesterverklaring niet overeenkomt met de regeling "Afwikkeling nalatenschap oude Vreemdelingenwet" en het regeerakkoord;
spreekt als haar mening uit, dat de staatssecretaris van Justitie opnieuw met de VNG dient te onderhandelen om het bestuursakkoord inzake vreemdelingenbeleid in overeenstemming te brengen met de regeling "Afwikkeling nalatenschap oude Vreemdelingenwet",
en gaat over tot de orde van de dag.






