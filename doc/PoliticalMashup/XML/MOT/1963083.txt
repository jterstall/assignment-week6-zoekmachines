
1981.12.07
Regionaal sociaal-economisch beleid 1981 t/m 1985.
|16633 |
|012|



Definitief
UCV
16633
0012









Regionaal sociaal-economisch beleid 1981 t/m 1985.

De herziening van het regionaal beleid.
Motie
Motie
1981.12.07
J. Wallage
PvdA



A. v. Veldhuizen
PvdA



1981.12.07
Ingediend
Handelingen II
1981-1982
3

17
17


Ingetrokken
Handelingen II
1981-1982
17

2319
2319



Ingetrokken



De Kamer, gehoord de beraadslaging; overwegende, dat het beschikbare instrumentarium voor het regionaal beleid onvoldoende effectief blijkt, mede doordat het te bureaucratisch en te globaal wordt toegepast; overwegende, dat de initiatieven van de Minister van Economische Zaken positief gewaardeerd kunnen worden, doch wel een nadere uitwerking behoeven; van oordeel, dat gestreefd moet worden naar een meer geconcentreerde inzet van middelen, waarbij beter moet worden aangesloten bij de ontwikkelingsmogelijkheden van een gebied; van oordeel voorts, dat het beleid een hogere prioriteit moet toekennen aan het door middel van een op innovatie gericht investeringsbeleid tot stand brengen van structurele arbeidsplaatsen; van oordeel voorts, dat een noodzakelijke decentralisatie van het regionaal beleid moet plaatsvinden binnen een nationaal voorrangsbeleid voor een beperkt aantal groeipolen en -zones; van oordeel, dat bij de herziening van het regionaal beleid de toegankelijkheid verbeterd moet worden en de beslissingslijnen verkort; nodigt de Regering uit, haar eigen initiatieven en het hierboven genoemde nader uit te werken in een compact, concreet beleidsplan voor het regionaal beleid op een zodanig tijdstip dat de Kamer hierover nog voor het aanstaande zomerreces met de Regering van gedachten kan wisselen, en gaat over tot de orde van de dag.
INNOVATIE

INVESTERINGEN

REGERINGSBELEID

REGIONALE ONTWIKKELING

WERKGELEGENHEID






303984
