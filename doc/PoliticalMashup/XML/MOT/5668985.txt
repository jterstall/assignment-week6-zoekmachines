
2005.12.14
|Vreemdelingenbeleid.|
|19637|
|0993|



Definitief
Tweede
19637
0993









Vreemdelingenbeleid.

Houdende afkeuring van het onjuist informeren van de kamer.
Motie

2005.12.14
K.G. d. Vries
PvdA
Lid Tweede Kamer


M.B. Vos
GL
Lid Tweede Kamer

J.M.A.M. d. Wit
SP
Lid Tweede Kamer

J.C. Huizinga-Heringa
CU
Lid Tweede Kamer

A. Lazrak
GLAZ
Lid Tweede Kamer


2005.12.14
Ingediend
Handelingen II
2005 - 2006
034

2406


2005.12.14
Stemming
Handelingen II
2005 - 2006
034

2414
2415


2005.12.14
Verworpen


voor
SP, GL, PvdA, CU

tegen
CDA, D66, GWIL, LPF, SGP, VVD

afwezig
GLAZ, GNAW






De Kamer,







gehoord de beraadslaging,







overwegende, dat in de Nederlandse regelgeving is vastgelegd dat de Nederlandse autoriteiten de diplomatieke vertegenwoordiging van een land van herkomst nimmer op de hoogte mogen stellen van het feit dat een vreemdeling asielzoeker is geweest;
overwegende, dat de minister voor Vreemdelingenzaken en Integratie de Kamer meermaals heeft verzekerd dat er "geen informatie uit het asieldossier naar de autoriteiten van het land van herkomst gaat, in welke vorm dan ook" en dat "er ook nimmer meer wordt gezegd dan dat een vreemdeling geen rechtmatig verblijf heeft in Nederland";
overwegende, dat uit het rapport van de commissie-Havermans blijkt dat er aan Congolese autoriteiten gegevens zijn verstrekt waaruit kan worden opgemaakt dat betrokkenen in Nederland een asielaanvraag hebben gedaan;
overwegende, dat de commissie-Havermans ook vaststelt dat de verbeteringen in de administratieve organisatie van de IND sinds 2004 kennelijk niet konden voorkomen dat ook in 2005 nog in 5 gevallen uit informatie bij de aanvraag van een vervangend reisdocument bij de Congolese autoriteiten kon blijken dat betrokkene asiel had aangevraagd;
overwegende, dat inmiddels uit dossieronderzoek van de IND met betrekking tot 31 herkomstlanden is gebleken dat in 102 gevallen vingerafdrukformulieren naar de diplomatieke vertegenwoordigingen van landen van herkomst zijn gestuurd waarbij het hokje asiel zichtbaar was aangekruist;
van oordeel, dat onder de verantwoordelijkheid van de minister voor Vreemdelingenzaken en Integratie door overheidsdiensten in strijd is gehandeld met de regelgeving en dat hierdoor mogelijkerwijs ex-asielzoekers en hun families in gevaar zijn gebracht;
constateert, dat de minister ook naar eigen zeggen de Kamer onjuist en onvolledig heeft ge√Ønformeerd over het verstrekken van gegevens aan de Congolese autoriteiten en andere autoriteiten van landen van herkomst;
spreekt hierover haar afkeuring uit,
en gaat over tot de orde van de dag.




ASIELZOEKERS

UITWIJZINGEN

INFORMATIEVOORZIENING

CONGO KINSHASA

TWEEDE KAMER

MOTIES VAN WANTROUWEN







