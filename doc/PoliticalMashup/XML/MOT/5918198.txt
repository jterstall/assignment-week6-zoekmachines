
2006.12.20
|Vaststelling van de begrotingsstaten van het Ministerie van Volkshuisvesting, Ruimtelijke Ordening en Milieubeheer (XI) voor het jaar 2007.|
|30800|
|0049|

XI

Definitief
Tweede
30800
0049

XI







Vaststelling van de begrotingsstaten van het Ministerie van Volkshuisvesting, Ruimtelijke Ordening en Milieubeheer (XI) voor het jaar 2007.

Een analyse van een meer klimaatbestendig ruimtelijk beleid.
Motie

2006.12.20
B.J. v. Bochove
CDA
Lid Tweede Kamer


G.C.F.M. Depla
PvdA
Lid Tweede Kamer


2006.12.20
Ingediend
Handelingen II
2006 - 2007
029

1916
1917

2006.12.20
Stemming
Handelingen II
2006 - 2007
029

1979



2006.12.20
Aangenomen


voor
CDA, CU, D66, GL, PvdA, PVDD, SGP, SP, VVD

tegen
PVV


De Kamer,
gehoord de beraadslaging,
constaterende:
- dat klimaatverandering en de daarmee gepaard gaande zeespiegelstijging en grotere afvalpieken in de grote rivieren ingrijpende gevolgen kunnen hebben voor de gebruiksmogelijkheden van met name laaggelegen gebieden in Nederland;
- dat de komende jaren in een deel van deze gebieden grote investeringen in rode functies op stapel staan, en dat hiervoor zeer forse bedragen zullen moeten worden uitgetrokken om ook in de toekomst de huidige bewoonde gebieden langs de kust en de grote rivieren goed tegen het water te kunnen beschermen;
overwegende:
- dat een deel van de toekomstige maatschappelijke schade als gevolg van het mogelijk moeten opgeven van het intensief gebruik van laaggelegen gebieden kan worden voorkomen, door nu af te zien van grootschalige investeringen in wonen, werken en infrastructuur in deze gebieden of deze investeringen op een meer innovatieve wijze te doen;
- dat door de verwachte afname van de bevolking als gevolg van de vergrijzing er wellicht meer fysieke ruimte ontstaat voor een klimaatbestendig ruimtelijk beleid met onder meer een groot accent op het herstel van natuurlijke processen langs kust en rivieren;
verzoekt de regering:
- te inventariseren welke gebieden bij een "worst case klimaatscenario" voor het einde van deze eeuw ernstig bedreigd zouden kunnen worden of voor grootschalige wateropvang nodig zouden kunnen zijn;
- aan te geven welke van deze gebieden op grond van de huidige Rijksnota's in aanmerking komen voor grootschalige investeringen in wonen, werken en infrastructuur;
- aan te geven of de voorgenomen investeringen in deze gebieden op een meer klimaatbestendige wijze gestalte zouden kunnen krijgen, hetzij in het gebied zelf, hetzij op een andere plek;
- bij de gevraagde analyse tevens aan te geven welke betekenis de voorziene terugloop van de bevolking in delen van Nederland kan hebben voor het formuleren van een meer klimaatbestendig ruimtelijk beleid;
verzoekt de regering voorts de gevraagde analyse binnen acht maanden uit te voeren in samenwerking met de medeoverheden waaronder de waterschappen,
en gaat over tot de orde van de dag.
KLIMAATVERANDERING

WATEROVERLAST

DIJKEN

INFRASTRUCTUUR







