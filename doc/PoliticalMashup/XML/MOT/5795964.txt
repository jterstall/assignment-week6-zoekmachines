
2006.06.28
|Voorjaarsnota 2006.|
|30560|
|0008|



Definitief
Tweede
30560
0008









Voorjaarsnota 2006.

Het voorkomen van verschraling van programma's van de publieke omroep.
Motie

2006.06.28
A.D. Bakker
D66
Lid Tweede Kamer



2006.06.28
Ingediend
Handelingen II
2005 - 2006
096

5973


2006.07.07
Stemming
Handelingen II
2005 - 2006
098

6090



2006.07.07
Verworpen


voor
CU, D66, GL, PvdA, SGP, SP

tegen
CDA, GNAW, GWIL, LPF, VVD, GVOUD

afwezig
GLAZ






De Kamer,







gehoord de beraadslaging,







overwegende, dat in deze kabinetsperiode structureel 64 mln. per jaar wordt bezuinigd op de publieke omroep met als doel het vergroten van efficiency en het verkleinen van overhead bij de publieke omroep;
voorts overwegende, dat als gevolg van diverse ontwikkelingen, zoals de opkomst van een nieuwe commerciële zender, het verlies van bepaalde succesvolle programma's aan commerciële concurrenten en de daling van het marktaandeel van de publieke omroep, sinds medio vorig jaar de reclame-inkomsten voor de publieke omroep drastisch zijn teruggelopen;
overwegende, dat met name deze teruglopende reclame-inkomsten ertoe leiden dat in de programmering en de programma's voor 2007 en 2008 vergaande bezuinigingen worden doorgevoerd die leiden tot een langdurige zomerprogrammering, alsmede tot vergaande versobering, danwel het verdwijnen van programma's;
van mening, dat deze verschraling van programma's niet gewenst en niet beoogd is en daarom voorkomen moet worden;
voorts overwegende, dat tijdens de discussie over de herziening van de (organisatie van) de publieke omroep in 2008, danwel op een later moment, een meer fundamentele discussie gevoerd kan en zal worden over de wenselijkheid van reclame op de publieke omroep, maar dat voorkomen moet worden dat intussen de kwaliteit en kwantiteit van de programma's verschraalt;
verzoekt de regering:
1. er zorg voor te dragen dat de verschraling en het noodgedwongen schrappen van programma's door de terugloop van reclame-inkomsten niet optreedt en daartoe in de begroting 2007 en 2008 de daartoe benodigde bedragen incidenteel toe te voegen, in afwachting van de genoemde meer fundamentele discussie over reclame bij de publieke omroep;
2. op korte termijn -- in het kader van de begroting 2007 -- hierover duidelijkheid te bieden aan Hilversum, zodat daarmee rekening kan worden gehouden bij de invulling van het programmaschema voor volgend jaar, die thans plaatsvindt;
3. de Algemene Rekenkamer het verzoek te doen om de geldstromen en de bestedingen in Hilversum door te lichten op rechtmatigheid en doelmatigheid, zodat met de uitkomsten van dit onderzoek rekening kan worden gehouden bij meer structurele besluiten over de toekomst van de reclame bij de publieke omroep,
en gaat over tot de orde van de dag.




PUBLIEKE OMROEP

OMROEPFINANCIERING

KOSTENBEHEERSING

OMROEPRECLAME

KWALITEIT

ALGEMENE REKENKAMER







