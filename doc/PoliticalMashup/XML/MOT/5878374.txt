
2006.10.26
|Vaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2007|
|30800|
|0053|

XV

Definitief
Tweede
30800
0053

XV







Vaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2007

Het vrij verkeer van werknemers met acht Oost- en Midden-Europese landen.
Motie

2006.10.26
A.H.J.W. v. Schijndel
GVSCH
Lid Tweede Kamer



2006.10.26
Ingediend
Handelingen II
2006 - 2007
018

1336


2006.10.31
Stemming
Handelingen II
2006 - 2007
019

1454



2006.10.31
Verworpen


voor
GWIL, LPF, SP, GVSCH

tegen
GVOUD, CDA, CU, D66, GL, PvdA, SGP, VVD

afwezig
GLAZ, GNAW


De Kamer,
gehoord de beraadslaging,
constaterende, dat de regering op korte termijn een vrij verkeer van werknemers met acht Oost- en Midden-Europese landen wil invoeren;
overwegende, dat de minister voor Vreemdelingenzaken en Integratie onlangs te kennen heeft gegeven dat zij de gelijktijdige toetreding van tien nieuwe lidstaten op 1 mei 2004 betreurt;
overwegende, dat, ondanks het thans geldende beperkte toelatingsbeleid, in de eerste drie kwartalen van 2006 circa 52.000 arbeidsvergunningen zijn verstrekt;
overwegende, dat volgens cijfers van het CWI vooral de dit jaar vrijgegeven sectoren landbouw en metaalindustrie een sterke stijging van het aantal Oost-Europese arbeiders te zien geven;
overwegende, dat aannemelijk is dat zulks ook het geval zal zijn bij het vrijgeven van andere sectoren, zoals bouw en schoonmaak;
overwegende, dat het, gelet op de belangen van de Nederlandse werkzoekenden alsmede uit oogpunt van integratie van migranten en hun nazaten, onverantwoord is het gehele werknemersverkeer met de betrokken landen op korte termijn te liberaliseren;
overwegende, dat het te dezen gaat om een kwestie waarover de Nederlandse bevolking het standpunt van de regering ruim voor de verkiezingsdag van 22 november 2006 behoort te kunnen vernemen;
verzoekt de regering haar hierboven verwoorde standpunt te heroverwegen, en - indien die heroverweging niet tot een ander oordeel leidt - haar plannen inzake flankerend beleid en het openstellen van nieuwe sectoren spoedig af te ronden en de Kamer omtrent een en ander binnen twee weken na heden te informeren,
en gaat over tot de orde van de dag.
ARBEIDSMIGRATIE

OOST-EUROPA

WERKNEMERS

ARBEIDSMARKT

NEDERLAND







