
2008.03.25
|Spoor: vervoer- en beheerplan|
|29984|
|0126|



Definitief
Tweede
29984
0126









Spoor: vervoer- en beheerplan


Motie

2008.03.25
E.A. Cramer
CU
Lid Tweede Kamer






De Kamer,
gehoord de beraadslaging,
constaterende, dat uit de gevoeligheidsanalyse van de LMCA Spoor blijkt dat een aantal stations niet kan worden gerealiseerd zonder een negatief effect op de rijtijden van intercityÂ´s of de beschikbaarheid van goederenpaden;
overwegende, dat nieuwe stations kunnen bijdragen aan de groeiambitie van 5% op het spoor;
constaterende, dat in de beleidsnotitie aanleg nieuwe stations aan een nieuw station de voorwaarde wordt gesteld dat voor de bediening geen extra infrastructurele voorzieningen nodig zijn en dat eventuele extra infrastructurele voorzieningen, zoals inhaalsporen, anders ten laste komen van de investering in dit station;
overwegende, dat er voor de aanleg van stations een begrensde rijksbijdrage geldt, die meestal ontoereikend is voor deze extra infrastructurele voorzieningen;
verzoekt de regering de criteria voor nieuwe stations zodanig aan te passen dat capaciteitstekort niet doorslaggevend is voor de besluitvorming over en financiering van nieuwe stations en dat ingeval van een positieve beoordeling op de andere criteria (zoals de vervoerwaarde) zo nodig een capaciteitsvergrotingsplan wordt opgesteld, zodat het nieuwe station kan worden gerealiseerd,
en gaat over tot de orde van de dag.
STATIONS

INFRASTRUCTUUR

SPOORLIJNEN

SPOORWEGEN







