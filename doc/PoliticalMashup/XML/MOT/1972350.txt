
1980.03.25
Vaststelling van de begroting van inkomsten en uitgaven van het Rijkswegenfonds voor het jaar 1980.
|16038 |
|010|



Definitief
Tweede
16038
0010









Vaststelling van de begroting van inkomsten en uitgaven van het Rijkswegenfonds voor het jaar 1980.

De bouw van een tweede IJsselbrug bij Kampen.
Motie
Motie
1980.03.25
W.A. Mateman
CDA



H.P.H. Waalkens
VVD



1980.03.25
Ingediend
Handelingen II
1979-1980
22

4055
4055


Stemming
Handelingen II
1979-1980
22

4207
4207


Stemverklaring
Handelingen II
1979-1980
22

4212
4212



Aangenomen met algemene stemmen


voor
CDA, PvdA, VVD, D66, PPR, CPN, PSP, GPV, SGP, DS70, BP


De Kamer, gehoord de beraadslaging; overwegende, dat in 1979 tussen het Rijk enerzijds en de provincie Overijssel en de gemeenten Kampen en IJsselmuiden anderzijds, een overeenkomst is gesloten om een tweede IJsselbrug bij Kampen te bouwen ten bedrage van f 82 mln. alsmede bijkomende werken en een gedeelte van de A50 (enkelbaans autoweg Hattemerbroek-Kampen) binnen 5 jaar na gereedkomen van de brug; overwegende, dat na het gereedkomen van deze brug met bijkomende werken: a. het plaatselijke, regionale en het ongetwijfeld toenemende verkeer van de zuidzijde van de IJssel wordt gevoerd naar de noordzijde op de bestaande rijksweg 338; b. het verwerken van het toenemende verkeer op rijksweg 338 in noordelijke richting en naar IJsselmuiden, de problemen, bij het station Kampen en op het bruggehoofd van de bestaande (oude) IJsselbrug, zal doen toenemen wegens het ontbreken van iedere ruimtelijke mogelijkheid voor enige verbetering in de verkeersafwikkeling; c. dezelfde problemen zich zullen voordoen bij het bereiken van het stadsgebied van Zwolle van rijksweg 338; d. rijksweg 338 door enkele buurtschappen voert, waardoor er in 1979, 169 ongevallen plaatsvonden op een traject van 13 km en dat derhalve een verkeerstoename vanwege de geplande 2e IJsselbrug zeer discutabel is; e. het in de rede ligt, al het plaatselijke en regionale verkeer van en rond Kampen van de zuidzijde der IJssel naar Zwolle te leiden langs bestaande wegen en (een bij voorrang aan te leggen stuk van) de A50, via Hattemerbroek vanwaar een bestemming in de verschillende stadsdelen van Zwolle ideaal bereikt kan worden; voorts overwegende, dat bij een verdere realisering van de A50 ook westelijk van Kampen een nieuwe IJsselbrug zal moeten worden gebouwd, die een probleemloze afwikkeling van het (doorgaande) verkeer in noordelijke richting garandeert en een echt wezenlijke verlichting van de oude Kamperbrug betekent; van oordeel, dat het Rijk een gesloten overeenkomst niet eenzijdig kan verbreken zonder overleg met en instemming van de partners; van oordeel voorts, dat de bouw van 2 nieuwe IJsselbruggen - naast de bestaande - overbodig moet worden geacht en een onnodig beslag legt op 's-Rijks financiën; verzoekt de Minister, alle betrokkenen uit te nodigen voor een heroverweging ter zake en daarbij de voorwaarden te scheppen die leiden tot de bouw van één nieuwe brug in plaats van twee, op een zodanige wijze dat een nieuwe overeenkomst in deze zin redelijkerwijs voor de betrokkenen mogelijk kan zijn; dringt er bij de Minister op aan, de aanbesteding alsdan aan te houden tot het nieuwe overleg is afgerond, onder handhaving van de betreffende post op de begroting van het Rijkswegenfonds, zo mogelijk ter bestemming voor een eerste stuk A50 van Hattemerbroek af, en gaat over tot de orde van de dag.
INFRASTRUCTURELE KUNSTWERKEN

IJSSEL

OVERIJSSEL

WEGEN


Referentie
Kamerstuk 14390 202






304872
