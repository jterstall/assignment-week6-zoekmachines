
2006.09.07
|Wijziging van de Elektriciteitswet 1998 ten behoeve van de stimulering van de milieukwaliteit van de elektriciteitsproductie.|
|28665|
|0074|



Definitief
Tweede
28665
0074









Wijziging van de Elektriciteitswet 1998 ten behoeve van de stimulering van de milieukwaliteit van de elektriciteitsproductie.

Regeling voor gevallen die onevenredig worden getroffen.
Motie

2006.09.07
P. d. Krom
VVD
Lid Tweede Kamer



2006.09.07
Ingediend
Handelingen II
2005 - 2006
104

6361


2006.10.03
Ingetrokken
Handelingen II
2006 - 2007
007

396



2006.10.03
Ingetrokken



De Kamer,
gehoord de beraadslaging,
overwegende, dat het besluit van de minister van Economische Zaken om met onmiddellijke ingang geen nieuwe aanvragen voor MEP-subsidies meer in behandeling te nemen bij veel initiatiefnemers van kleinere projecten voor de opwekking van duurzame energie heeft geleid tot het stopzetten van deze projecten;
overwegende, dat de minister heeft aangekondigd een regeling te treffen voor gevallen die onevenredig door deze maatregel worden getroffen;
overwegende, dat het daarbij de voorkeur verdient die regeling zo in te richten dat in ieder geval voortzetting van kleinere projecten voor de opwekking van duurzame energie die reeds voor de afkondiging van de maatregel tot stopzetting van nieuwe MEP-subsidies in een vergevorderd stadium waren en die voldoen aan alle in de MEP voorgeschreven voorwaarden, mogelijk is;
verzoekt de regering met grote spoed een compleet inzicht te verschaffen in de cumulatieve geraamde uitgaven en actuele tekorten in de periode 2003-2016 en de dekking daarvan;
verzoekt de regering voorts een inventarisatie te maken van alle gevallen die door de maatregel worden getroffen, de financiële consequenties daarvan in kaart te brengen en daarbij duidelijk gemotiveerd aan te geven welke categorieën wel en welke niet voor een dergelijke regeling in aanmerking komen en de Kamer daarover zo spoedig mogelijk, doch in ieder geval vóór 14 september te informeren;
verzoekt de regering voorts op basis van deze inventarisatie en categorisatie een voorstel aan de Kamer te doen, inclusief financiële dekking, voor een regeling waarbinnen in ieder geval kleinere projecten die voldoen aan de MEP-criteria en die al in een vergevorderd stadium van aanvragen waren - maar in ieder geval die projecten waarvan de vereiste vergunningen al waren verkregen - alsnog op korte termijn kunnen worden voortgezet, en overigens ook al het mogelijke te doen om de financiële schade die door de maatregel is aangericht, ongedaan te maken,
en gaat over tot de orde van de dag.
DUURZAAMHEID

ELEKTRICITEITSVOORZIENING

KOSTENBEHEERSING

SUBSIDIES

REGERINGSNOTA'S

WETGEVING







