
1980.03.24
Voortgangsnota Economisch Structuurbeleid (Sectornota).
|15818 |
|013|



Definitief
OCV
15818
0013









Voortgangsnota Economisch Structuurbeleid (Sectornota).

Onderzoek naar de steunverlening aan het bedrijfsleven.
motie
motie
1980.03.24
A.G. v.d. Spek
PSP




1980.03.24
Ingediend
Handelingen II
1979-1980
37

1493
1493


Stemming
Handelingen II
1979-1980
24

4500
4500



Verworpen bij zitten en opstaan


voor
PSP, D66, PPR, CPN

tegen
CDA, PvdA, VVD, SGP, GPV, DS70, BP


De Kamer, gehoord de beraadslaging; overwegende, dat met de steunverlening aan het bedrijfsleven een steeds groter bedrag gemoeid is, een bedrag dat blijkens de Sectornota de komende jaren aanzienlijk verhoogd zal worden; overwegende, dat de steunverlening geschiedt via tal van regelingen en instanties en op basis van zeer uiteenlopende en vaak onduidelijke voorwaarden, zoals de Subcommissie 'Steunverlening individuele bedrijven' en de Commissie voor de Rijksuitgaven onlangs constateerde; overwegende, dat tot nu toe geen onderzoek naar de effectiviteit van de steunverlening en geen evaluatie van de resultaten hebben plaatsgevonden; overwegende, dat de bedrijfstakverkenningen van het Centraal Plan Bureau (CPB), de studies van de NEHEM en de studies van het instituut 'Onderzoek voor overheidsuitgaven' niet voorzien in de behoefte aan informatie; concluderende, dat de Kamer derhalve onvoldoende in staat is controle uit te oefenen op de steunverlening; verzoekt de Regering, te komen tot de oprichting van een onafhankelijk wetenschappelijk instituut of van een speciale afdeling van het instituut 'Onderzoek voor overheidsuitgaven', met de volgende taken: 1. het in kaart brengen van de steunverlening; 2. het verrichten van onderzoek naar de effectiviteit van de diverse vormen van steunverlening; 3. het evalueren van de steunverlening; 4. het verrichten van onderzoek naar structurele verschuivingen in de Nederlandse economie, bij voorbeeld in de vorm van bedrijfstakstudies of bedrijfsstudies; 5. het ontwikkelen van instrumenten die bruikbaar zijn voor het voeren van een structuurbeleid, en gaat over tot de orde van de dag.
BEDRIJFSSTEUN

CONTROLE OP DE OVERHEID

ONDERNEMINGEN

OVERHEIDSUITGAVEN

PARLEMENT

STRUCTURELE ONTWIKKELING

SUBSIDIES

WETENSCHAPPELIJK ONDERZOEK






305127
