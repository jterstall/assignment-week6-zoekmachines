
2007.05.15
|Trajectnota/MER IJzeren Rijn.|
|27737|
|0019|



Definitief
Tweede
27737
0019









Trajectnota/MER IJzeren Rijn.

Onmiddelijke stopzetting van het gebruik van het gedeelte Weert-Budel.
Motie

2007.05.15
E.G.M. Roemer
SP
Lid Tweede Kamer


P. d. Krom
VVD
Lid Tweede Kamer

A.J.W. Duyvendak
GL
Lid Tweede Kamer

B. Madlener
PVV
Lid Tweede Kamer

B. v.d. Ham
D66
Lid Tweede Kamer


2007.05.15
Ingediend
Handelingen II
2006 - 2007
068

3690
3691

2007.05.22
Ingetrokken
Handelingen II
2006 - 2007
070

3768



2007.05.22
Ingetrokken



De Kamer,
gehoord de beraadslaging,
overwegende, dat de IJzeren Rijn negatieve gevolgen heeft voor de Habitat- en Vogelrichtlijngebieden De Meinweg, Weerter- en Budelerbergen en het Leudal en het leefklimaat in de gemeenten Cranendonck, Weert, Leudal, Roermond en Roerdalen;
overwegende, dat er in de aangenomen motie Hessels-Hofstra van wordt uitgegaan dat er geen tijdelijk of beperkt gebruik van de IJzeren Rijn gemaakt wordt alvorens er maatregelen genomen zijn die de leefkwaliteit en de natuur beschermen;
overwegende, dat in de motie Hessels/Hofstra expliciet maatregelen zijn genoemd ter bescherming van het natuurgebied Weerter- en Budelerbergen bij heropening en heringebruikneming van tot op dat moment niet meer in gebruik zijnde delen van het historisch tracé;
overwegende, dat bij vaststelling van de motie het wel of niet onderdeel zijn van bestaand spoor, betreffende delen van de IJzeren Rijn, geen punt van discussie is geweest;
overwegende, dat het Hof van Arbitrage geen uitspraak heeft gedaan over het recht van doortocht en over het tijdelijk gebruik, dat het Hof hierbij louter en alleen de inhoud van het Tractatenblad heeft aangehaald en heeft geconcludeerd dat het over recht van doortocht en tijdelijk gebruik geen uitspraak behoeft te doen;
overwegende, dat de uitspraak van de rechtbank Maastricht zich beperkte tot de constatering dat ProRail een ontheffing voor onderhoud heeft aangevraagd en niet voor reactivering van het historisch tracé en dat de rechter daarop derhalve geen uitspraak behoefde te doen;
verzoekt de regering met onmiddellijke ingang het gebruik van het gedeelte Weert-Budel stop te zetten tot het moment waarop de voorzieningen zoals omschreven in de motie Hessels/Hofstra voor dat deel zijn genomen,
en gaat over tot de orde van de dag.
SPOORLIJNEN

GOEDERENVERVOER

LIMBURG

NATUURBEHOUD







