
2008.03.06
|Vaststelling van de begrotingsstaten van het Ministerie van Landbouw, Natuur en Voedselkwaliteit (XIV) voor het jaar 2008 |
|31200|
|0195|

XIV

Definitief
Tweede
31200
0195

XIV







Vaststelling van de begrotingsstaten van het Ministerie van Landbouw, Natuur en Voedselkwaliteit (XIV) voor het jaar 2008

Te realiseren nieuwe natuur binnen de begrenzing van Natura 2000-gebieden
Motie

2008.03.06
J.F. Snijder-Hazelhoff
VVD
Lid Tweede Kamer



2008.03.06
Ingediend
Handelingen II
2007 - 2008
060

4277





De Kamer,
gehoord de beraadslaging,
overwegende, dat ten opzichte van de aanmelding van de Habitatrichtlijngebieden bij de Europese Commissie in 2003, 3364 ha nieuwe nog te ontwikkelen natuur is toegevoegd aan de begrenzing van de Natura 2000-gebieden;
overwegende, dat de regering op basis van de selectiecriteria uit de Habitatrichtlijn waaraan de aanwijzing van speciale beschermingszones moet voldoen, niet op grote schaal nieuwe natuur kan en mag aanwijzen;
constaterende, dat de te realiseren nieuwe natuur binnen de begrenzing van Natura 2000-gebieden nu in landbouwkundig gebruik is en deze gebieden veelal niet voldoen aan de selectiecriteria uit de Habitatrichtlijn;
van mening, dat de oneigenlijke aanwijzing van nieuwe natuur binnen de begrenzing van Natura 2000-gebieden niet mag leiden tot belemmeringen van bedrijfs- en burgerbelangen binnen en aan de randen van deze gebieden;
verzoekt de regering geen nieuwe natuur, te ontwikkelen op gronden die thans in landbouwkundig gebruik zijn, op te nemen in de begrenzing van Natura 2000-gebieden, mits ecologisch-wetenschappelijk onderzoek heeft aangetoond dat meebegrenzen van deze nieuwe natuur elementen die aan de selectiecriteria uit de Habitatrichtlijn voldoen, in voldoende mate versterkt,
en gaat over tot de orde van de dag.
NATUURBEHOUD

BESCHERMDE NATUURGEBIEDEN

LANDBOUWGRONDEN

ECONOMISCHE ONTWIKKELING

WETENSCHAPPELIJK ONDERZOEK







