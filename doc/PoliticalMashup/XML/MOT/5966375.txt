
2007.02.15
|Rassendiscriminatie|
|30950|
|0003|



Definitief
Tweede
30950
0003









Rassendiscriminatie

Eén aangewezen coördinerend bewindspersoon voor het beleidsveld van discriminatiebestrijding.
Motie

2007.02.15
F. Teeven
VVD
Lid Tweede Kamer



2007.02.15
Ingediend
Handelingen II
2006 - 2007
044

2561
2562

2007.02.15
Stemming
Handelingen II
2006 - 2007
044

5622



2007.02.15
Verworpen


voor
D66, GL, PVDD, SGP, SP, VVD

tegen
CDA, CU, PvdA, PVV


De Kamer,
gehoord de beraadslaging,
overwegende, dat een effectieve aanpak ter bestrijding en voorkoming van discriminatie op alle gronden noodzakelijk is en blijvend de hoogste prioriteit verdient;
overwegende, dat het beleidsterrein van discriminatiebestrijding even divers is als de uitingsvormen van discriminatie zelf, hetgeen momenteel onder andere leidt tot een grote versnippering van initiatieven;
overwegende, dat verschillende ministers momenteel verantwoordelijk zijn voor verschillende deelgebieden van het antidiscriminatiebeleid;
van oordeel, dat voor de effectiviteit van het antidiscriminatiebeleid het opstellen, de implementatie en de uitvoering ervan op de verschillende beleidsterreinen in samenhang moeten worden bezien;
constaterende, dat momenteel één duidelijke coördinerende bewindspersoon ontbreekt voor het hele beleidsveld van discriminatiebestrijding;
spreekt als haar oordeel uit, de noodzaak van één aangewezen coördinerend bewindspersoon, verantwoordelijk voor de effectiviteit van de overheidsinzet op alle beleidsterreinen ter bestrijding van discriminatie op alle gronden,
en gaat over tot de orde van de dag.
RASSENDISCRIMINATIE

INTERDEPARTEMENTALE BELEIDSCOÖRDINATIE

DEPARTEMENTALE INDELING

REGERINGSBELEID







