
2005.06.21
|Veiligheidsregio's.|
|29517 |
|0005|



Definitief
Tweede
29517
0005









Veiligheidsregio's.

Handhaving van de aanwijzingsbevoegdheid en de verantwoordelijkheidsverdeling.
Motie
Motie
2005.06.21
C.G.A. Cornielje
VVD



B.J. v. Bochove
CDA


G.M. v. Heteren
PvdA


A. Slob
CU


C.G. v.d. Staaij
SGP


J.M.A.M. d. Wit
SP



2005.06.21
Ingediend
Handelingen II
2004 - 2005
093

5566
5567


Stemming
Handelingen II
2004 - 2005
096

5769



2005.06.28
Aangenomen met algemene stemmen


voor
CDA, CU, D66, GL, LPF, PvdA, SP, SGP, VVD, GLAZ, GWIL

afwezig
GNAW


De Kamer,
gehoord de beraadslaging,
overwegende, dat de vorming van veiligheidsregio's, waarin onder leiding van de voorzitter van het veiligheidsbestuur wordt samengewerkt door verscheidene besturen en diensten ten aanzien van taken op het terrein van brandweerzorg, rampenbestrijding, crisisbeheersing, geneeskundige hulpverlening bij ongevallen en rampen en handhaving van de openbare orde, voortvarend ter hand wordt genomen;
voorts overwegende, dat na het uitbrengen van het beleidsplan crisisbeheersing discussie is ontstaan over de aantasting van de aanwijzingsbevoegdheid en doorzettingsmacht van de Commissaris van de Koningin;
voorts overwegende, dat op verzoek van de minister van BZK door IPO, VNG en de Commissarissen van de Koningin een voorstel is ontwikkeld met betrekking tot de aanwijzingsbevoegdheid en doorzettingsmacht van de Commissaris van de Koningin, dat niet alleen op een breed draagvlak kan rekenen, maar ook aansluit bij de praktijk en de huidige staatsrechtelijke verhoudingen (Huis van Thorbecke);
van oordeel, dat het gewenst is dat een vertegenwoordiger van het IPO/ Commissarissen van de Koningin namens de provincies deelneemt aan (de werkzaamheden van) de stuurgroep vorming veiligheidsregio's;
tevens van oordeel, dat de invoering van een superburgemeester, zijnde de voorzitter van het regionaal college met aanwijzingsbevoegdheid c.q. doorzettingsmacht in crisissituaties, grote staatsrechtelijke en praktische bezwaren heeft en niet kan rekenen op voldoende draagvlak bij gemeenten en provincies, noch bij de Commissarissen van de Koningin en derhalve ongewenst is;
verzoekt de regering de huidige aanwijzingsbevoegdheid van de Commissaris van de Koningin en de verantwoordelijkheidsverdeling zoals deze is vastgelegd in de Wet Rampen en Zware Ongevallen te handhaven,
en gaat over tot de orde van de dag.
OPENBARE ORDE EN VEILIGHEID

RAMPENBESTRIJDING

COMMISSARISSEN VAN DE KONINGIN


Referentie
Kamerstuk 29517 0008, reactie bewindsman


Referentie
Kamerstuk 29517 0009 / 29668 0009, reactie bewindsman






593464
