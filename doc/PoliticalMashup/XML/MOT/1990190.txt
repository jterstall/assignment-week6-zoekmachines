
1979.02.29
De positie van de coördinerend bewindsman voor ruimtelijke ordening.
|15155 |
|006|



Definitief
Tweede
15155
0006









De positie van de coördinerend bewindsman voor ruimtelijke ordening.

Het tot stand komen van een gemeenschappelijk en gereglementeerd beheer van het Eems-Dollard-estuarium.
motie
motie
1979.02.29
H. Rienks
PvdA



H. Eversdijk
CDA


J.J. Lambers-Hacquebard
D66


A.A.M.E. v. Erp
VVD



1979.02.29
Ingediend
Handelingen II
1978-1979
18

3535
3535


Stemming
Handelingen II
1978-1979
19

3785
3785


Stemverklaring
Handelingen II
1978-1979
19

3785
3785



Aangenomen bij zitten en opstaan


voor
CDA, PvdA, VVD, D66, PPR, CPN, PSP, DS70

tegen
SGP, GPV, BP


De Kamer, gehoord de beraadslaging naar aanleiding van het grensoverschrijdende programma Eems-Dollardregio; overwegende, dat het Eems-Dollardgebied belangrijke waarden vertegenwoordigt die bij beide betrokken landen erkenning hebben gevonden, door bij voorbeeld de aanwijzing door de Bondsrepubliek Duitsland van een gedeelte van zijn territoir tot gebied vallende onder de Ramsar Conventie, en de voornemens van de Nederlandse Regering inzake de planologische kernbeslissing over de Waddenzee en de aanwijzing in het kader van de Natuurbeschermingswet tot beschermd natuurgebied van de Dollard; overwegende, dat zowel Nederland als Duitsland krachtige pogingen ondernemen om de werkgelegenheid in de Eems-Dollardregio uit te breiden, ten einde de sociaal-economische structuur van de aanliggende regio's te verbeteren; overwegende, dat er geen uniforme benadering van beide betrokken landen bestaat met betrekking tot de voor het Eems-Dollardgebied toe te laten belasting uit milieu-overwegingen; overwegende, dat de milieuhygiënische normen die Nederland en de Bondsrepubliek Duitsland hanteren voor dit gebied niet gelijk zijkn, zodat onvoldoende duidelijk is welke normen voor het totale gebied gelden; overwegende, dat het ontbreken van eenduidige normen afbreuk kan doen aan de verwezenlijking van de milieudoelstellingen welke gehanteerd zouden moeten worden voor het Eems-Dollardestuarium; overwegende, dat de bestuurlijke kaders van het Eems-Dollardverdrag, ook blijkens de aanvullende protocollen, niet voldoende kunnen uitgaan van een integrale benadering van het Eems-Dollardgebied; overwegende, dat het voortduren van het geschil over het verloop van de rijksgrens in dat gebied niet bijdraagt tot een optimaal dienen van de belangen van dit gebied en de aangrenzende regio's; overwegende, dat de grens zoals die in het streekplan Groningen wordt gehanteerd een duidelijke ondersteuning vormt van de Nederlandse opvatting over het verloop van de rijksgrens; nodigt de Regering uit: - op basis van bovengenoemde overwegingen een samenhangend programma van eisen op te stellen waaraan in de Eems-Dollardregio de hand moet worden gehouden om de milieuwaarden van het Eems-Dollardestuarium veilig te stellen; - dit programma van eisen te hanteren als grondslag voor de onderhandelingen met de Bondsrepubliek Duitsland betreffende ontwikkelingen in het Eems-Dollardgebied; - bij deze onderhandelingen te streven naar het tot stand komen van een gemeenschappelijke en gereglementeerd beheer van het Eems-Dollardestuarium, en gaat over tot de orde van de dag.
ECONOMISCHE ONTWIKKELING

EEMS-DOLLARD

GEMEENSCHAPPELIJKE REGELINGEN

GRENZEN VAN STATEN

MILIEUNORMEN

NATUURBEHOUD

PARTICIPATIE

REGIONALE ONTWIKKELING

WEST-DUITSLAND (HIS)






306495
