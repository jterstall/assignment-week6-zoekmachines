
1978.04.24
Nota betreffende het waterschapsbestel.
|14480 ||14480 |
|008||004|


996845
Definitief
UCV
14480
0008







14480
0004




gewijzigd




Nota betreffende het waterschapsbestel.

Het voor rijksrekening nemen van de door landschappelijke en soortgelijke voorzieningen veroorzaakte kosten van waterschapswerken.
Motie
Motie
1978.04.24
H. v. Rossum
SGP



M.W. Schakel
CDA


H.P.H. Waalkens
VVD



1978.04.24
Ingediend
Handelingen II
1977-1978
22

2600
2600


Stemverklaring
Handelingen II
1977-1978
22

2601
2601


Stemming
Handelingen II
1977-1978
22

2601
2601



Aangenomen met algemene stemmen


voor
CDA, PvdA, VVD, D66, SGP, PPR, CPN, PSP, GPV, DS70, BP


De Kamer, gehoord de beraadslaging over de Nota betreffende het Waterschapsbestel; gelet op de wenselijkheid, dat waterschappen bij hun taakuitoefening naast hun hoofdtaken ook de belangen van natuurbehoud, landschapschoon en behoud van cultuurhistorische waarden behartigen, en rekening houden met de belangen van economische aard en van ruimtelijke ordening (nota blz. 20); constaterend, dat waterhuishoudkundige verbeteringen in waterschapsverband van rijkswege gesubsidieerd worden ten dele door het Ministerie van Landbouw en Visserij (ruilverkavelingen en A2-werken) en ten dele door het Ministerie van Verkeer en Waterstaat (nota blzn. 33 en 34), terwijl de subsidiëring van waterkeringen in hoofdzaak geschiedt door laatstgenoemd ministerie; er van uitgaande, dat de verantwoordelijkheid van de Minister van Landbouw en Visserij inhoudelijk niet meer kan betekenen dan de verantwoordelijkheid, die de Minister van Verkeer en Waterstaat uit hoofde van het grondwettelijk oppertoezicht (artikel 205 van de Grondwet) over de waterschappen uitoefent; in aanmerking nemend, dat de kosten van landschappelijke aankleding, de aanleg van picnicplaatsen enzovoorts bij landinrichtingswerken, voor zover zij niet in geringe mate op particulieren kunnen worden verhaald, geheel voor rijksrekening komen en door de subsidiërende instantie worden betaald; van oordeel, dat de hoogte van bijdragen van rijkswege voor bijkomende noodzakelijke en gewenste voorzieningen niet afhankelijk mag zijn van het ministerie dat in de werken subsidieert, en in aanmerking nemend, dat de kosten van voorzieningen ten behoeve van onder andere landschap en natuurbehoud, die buiten de eigenlijke taakstelling van het waterschap vallen, voor zover zij althans niet binnen zijn sociale functie liggen, niet door het waterschap gedragen dienen te worden (nota blz. 32); verzoekt de Regering, een zodanige regeling te treffen, dat de extra kosten welke bij de uitvoering van waterschapswerken voortvloeien uit landschappelijke en soortgelijke voorzieningen, voor zover deze uit 's Rijks kas worden bekostigd, door de subsidiërende instantie met de waterschappen worden verrekend, waarna een interne verrekening kan plaats hebben tussen de subsidieverlener en het openbaar lichaam (Staatsbosbeheer, Monumentenzorg enz), dat deze voorzieningen nodig achtte, en gaat over tot de orde van de dag.
LANDSCHAPSBESCHERMING

SUBSIDIES

WATERSCHAPPEN






306934
