
2008.03.06
|Landbouw- en Visserijraad|
|21501|
|0269|


32
Definitief
Tweede
21501
0269


32






Landbouw- en Visserijraad

Het op zeer korte termijn mogelijk maken dat er op mosselzaad kan worden gevist
Motie

2008.03.06
J.F. Snijder-Hazelhoff
VVD
Lid Tweede Kamer



2008.03.06
Ingediend
Handelingen II
2007 - 2008
060

4286





De Kamer,
gehoord de beraadslaging,
constaterende, dat in tegenstelling tot Nederland in andere EU-landen zoals Frankrijk, Duitsland, Spanje en Ierland, het rapen van mosselzaad gewoon doorgang kan vinden;
constaterende, dat daar waar het gaat om Duitsland, het om dezelfde Waddenzee gaat waar de Nederlandse mosselsector haar mosselzaad opvist;
constaterende, dat bijvoorbeeld Ierland binnen de door hem aangewezen natuurgebieden een groot aantal productiegebieden heeft uitgezonderd (geëxclaveerd);
van mening, dat het niet mag gebeuren dat wij hier de mosselsector om zeep helpen, terwijl andere landen zonder enkel probleem de productieruimte kunnen opvullen;
van mening dat met behulp van een vast te stellen beheerplan, zoals dat voor alle Natura 2000-gebieden dient te worden gemaakt, er mogelijkheden zijn om mosselzaadvangst als zijnde bestaand gebruik te laten blijven plaatsvinden;
verzoekt de regering op zeer korte termijn maar uiterlijk begin april, óf met behulp van een vast te stellen beheerplan óf met behulp van het exclaveren van een aantal productieruimtes in de Waddenzee, het mogelijk te maken dat er op mosselzaad kan worden gevist, zodat voorkomen wordt dat de Nederlandse mosselsector ter ziele gaat,
en gaat over tot de orde van de dag.
SCHAALDIERENTEELT

BESCHERMDE NATUURGEBIEDEN

ECONOMISCHE ONTWIKKELING







