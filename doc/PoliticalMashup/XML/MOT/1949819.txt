
1983.02.21
Rijksbegroting voor het jaar 1983. Landbouw en Visserij (Onderdeel Visserij).
|17600 |
|034|

XIV

Definitief
UCV
17600
0034

XIV







Rijksbegroting voor het jaar 1983. Landbouw en Visserij (Onderdeel Visserij).

De oesterteelt in de Oosterschelde.
motie
motie
1983.02.21
H. Eversdijk
CDA



M.J. Konings
PvdA


H. v. Rossum
SGP



1983.02.21
Ingediend
Handelingen II
1982-1983
16

20
20


Stemming
Handelingen II
1982-1983
23

3188
3188



Aangenomen bij zitten en opstaan


voor
CDA, PvdA, D66, SGP, PPR, CPN, PSP, GPV, RPF, EVP, Centrumpartij

tegen
VVD


De Kamer, gehoord de beraadslaging; overwegende, dat er na de zeer strenge winter van 1962/1963 geen uitzicht was op een rendabel voortbestaan van de oesterteelt in de Oosterschelde, zulks tevens met het oog op de geplande volledige afsluiting van deze zeearm in 1978; overwegende voorts, dat daarna alle oesterkwekers schadeloos zijn gesteld, zodat van hun zijde geen rechten meer bestonden en van rijkszijde aan alle verplichtingen was voldaan; vervolgens overwegende, dat een aantal oesterkwekers voornamelijk verenigd in Vervoex (Vereniging voor oesterexporteurs) voor eigen rekening en risico zijn doorgegaan met de oesterteelt; ten slotte overwegende, dat na 1976 door de veranderde afsluiting van de Oosterschelde wederom perspectief ontstond voor een rendabele oesterteelt; constaterende, dat sinds 1976 in het Oosterscheldegebied geleidelijk aan een monopoliepositie is gegroeid voor een uiterst beperkt aantal oesterkwekers, vrijwel allen verenigd in Vervoex en dat deze vereniging inmiddels ook het monopolie van de oestervisserij op de Grevelingen feitelijk in handen heeft; van oordeel, dat een dergelijke monopoliepositie ongewenst is en tevens van oordeel, dat meer werkgelegenheid zal ontstaan indien ook andere vroegere oesterkwekers en/of hun rechtsopvolgers weer kansen zouden krijgen; verzoekt de Regering: a. een geactualiseerd overzicht op te stellen van de in gebruik zijnde en bruikbaar te maken oesterpercelen op de Yersekebank; b. na te gaan welke van de uitgekochte oesterkwekers en/of hun rechtsopvolgers belangstelling hebben voor het verkrijgen van een oesterperceel op de Yersekebank; c. op basis van de puten a en b een herinrichtings- en herverdelingsplan voor de Yersekebank op te stellen, opdat, zodra de biologische omstandigheden dit toelaten, een rendabele oesterteelt zich wederom kan ontwikkelen, waarbij voor méér mensen continue werkgelegenheid ontstaat dan thans het geval is, de monopoliepositie wordt doorbroken en een complete oestercultuur kan ontstaan zoals vóór 1963; verzoekt de Regering ten slotte, zowel het overzicht van de bruikbare en bruikbaar te maken percelen, het overzicht van de gegadigden voor een oesterperceel, als het herinrichtings- en herverdelingsplan nog dit kalenderjaar aan de Kamer over te leggen en daarbij tevens aan te geven op welke wijze andere belanghebbenden dan de leden van Vervoex kunnen worden betrokken bij de oestervisserij op de Grevelingen, en gaat over tot de orde van de dag.
GREVELINGEN

LANDINRICHTING

MONOPOLIE

SCHAALDIERENTEELT

TOEGEPAST ONDERZOEK

VERENIGINGEN

WERKGELEGENHEID


Referentie
Kamerstuk 18100 027 XIV 18100 078 XIV, reaktie bewindsman






302776
