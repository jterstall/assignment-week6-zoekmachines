
1980.01.28
Vreemdelingenbeleid.
|15649 |
|014|



Definitief
OCV
15649
0014









Vreemdelingenbeleid.

Inlichtingen over de opvang en verblijfssituatie van in 1979 toegelaten vluchtelingen.
Motie
Motie
1980.01.28
H. v.d. Broek
CDA



V.N.M. Korte-v. Hemel
CDA


A. Kappeyne v.d. Coppello
VVD


E.H.T.M. Nijpels
VVD



1980.01.28
Ingediend
Handelingen II
1979-1980
20

757
757


Stemming
Handelingen II
1979-1980
16

2872
2872



Aangenomen bij zitten en opstaan


voor
CDA, PvdA, VVD, D66, SGP, PPR, CPN, GPV, DS70, BP

tegen
PSP


De Kamer, gehoord de beraadslaging; overwegende, dat de Regering jaarlijks budgettaire voorzieningen treft voor de opvang van 750 asielzoekers (A- en B-status) in Nederland; overwegende, dat het mondiale vluchtelingenprobleem een niet eerder gekende omvang heeft aangenomen en van Nederland in weerwil van zijn hoge bevolkingsdichtheid desgevraagd een maximale inspanning mag worden verwacht aan het opvangprogramma van de VN-Hoge Commissaris voor de Vluchtelingen; overwegende, dat Nederland in 1979 een aanzienlijke extra bijdrage hieraan heeft geleverd door het uitnodigen van ruim 2500 Vietnamese bootvluchtelingen; overwegende, dat verhoging van het jaarlijks contingent van 750 plaatsen slechts gerechtvaardigd is indien betrokkenen een afdoende opvang en een aanvaardbaar toekomstperspectief kan worden geboden; nodigt de Regering uit, de Kamer in te lichten over de opvang en verblijfssituatie en daarbij optredende knelpunten van de in 1979 in ons land toegelaten vluchtelingen en met inachtneming daarvan tijdig voorstellen te doen inzake structurele verhoging van eerder genoemd jaarlijks contingent in de begroting(en) voor 1981, en gaat over tot de orde van de dag.
RIJKSBEGROTINGEN

TOELATING

VLUCHTELINGEN


Referentie
Kamerstuk 15649 033






305655
