
1996.12.04
Nieuw verdrag auteursrecht.
|25154 |
|001|



Definitief
Tweede
25154
0001









Nieuw verdrag auteursrecht.

De diplomatieke conferentie inzake een nieuw verdrag auteursrecht.
Motie
Motie
1996.12.04
M.M. v. Zuijlen
PvdA



E.P. v. Heemst
PvdA


J.M. d. Koning
D66


G. Roethof
D66


O.P.G. Vos
VVD


M.J.M. Verhagen
CDA



1996.12.04
Ingediend
Handelingen II
1996-1997
012

2794
2796


Stemming
Handelingen II
1996-1997
013

2925
2925


1996.12.10
Aangenomen met algemene stemmen


voor
PvdA, CDA, VVD, D66, GL, CD, GrNij, RPF, AOV, GPV, SGP, SP, FHen, U55+


De Kamer, gehoord de beraadslaging, overwegende, dat van 2 tot 20 december 1996 er in Genève een diplomatieke conferentie (WIPO) wordt gehouden met als doel het vaststellen van een nieuw verdrag op het gebied van auteursrecht; overwegende, dat in de voorstellen van dit verdrag onder andere een bepaling is opgenomen die ertoe zal leiden dat de omvang van het reproductierecht aanmerkelijk zal worden uitgebreid en betrekking zal hebben op zeer tijdelijke vastlegging, zoals weergave op een beeldscherm, het 'browsen' en ander consumptief gebruik van Internet, het gebruik van elektronische post, het raadplegen van cd-roms (al dan niet in bibliotheken) en leidt tot een situatie waarin louter consumptief gebruik en individuele privé-communicatie onder het auteursrechtelijk verbodsrecht vallen; overwegende, dat een auteursrechtelijk verbodsrecht op consumptief gebruik en privé-communicatie op gespannen voet staat met de aard en de ratio van het auteursrecht, met de privacy- en ontplooiingsbelangen van de consument, en de informatievrijheid en de ontwikkeling van de elektronische snelweg belemmert; overwegende, dat de bescherming van de uitoefening van het auteursrecht niet op ontoelaatbare wijze ten koste mag gaan van de beschikbaarheid van informatie; overwegende, dat de zeer tijdelijke vastlegging, zoals bovengenoemd, als zelfstandig recht van de gebruiker moet worden aangemerkt in plaats van een onzekere uitzondering; voorts overwegende, dat in het verdragsvoorstel twee varianten voor een distributie-recht worden voorgesteld waarbij in één van de varianten een importeursrecht wordt voorgesteld, dat een totaalverbod ten aanzien van parallelimport mogelijk maakt; overwegende, dat een totaalverbod op parallelimport rechthebbenden de mogelijkheid biedt markten kunstmatig te scheiden en de prijzen kunstmatig hoog te houden, waardoor de consument wordt benadeeld; verzoekt de regering tijdens de onderhavige diplomatieke conferentie onomstotelijk duidelijk te maken dat iedere beperking c.q. belasting van het individueel consumptief gebruik in voornoemde zin en de introductie van een importrecht onwenselijk zijn, en gaat over tot de orde van de dag.
IMPORT

AUTEURSRECHT

CONSUMENTEN






292914
