
2008.03.19
|Maatregelen verkeersveiligheid|
|29398|
|0082|



Definitief
Tweede
29398
0082









Maatregelen verkeersveiligheid


Motie

2008.03.19
P. d. Krom
VVD
Lid Tweede Kamer


C.W.J.M. Roefs
PvdA
Lid Tweede Kamer





De Kamer,
gehoord de beraadslaging,
overwegende, dat het gebruik van de Segway op de openbare weg niet is toegestaan totdat de wetgeving is aangepast;
overwegende, dat mensen met hart- en longziekten een tijdelijke ontheffing kunnen verkrijgen voor het gebruik van de Segway;
overwegende, dat de Segway ook voor mensen die slecht ter been zijn of anderszins een handicap hebben, een uitkomst kan zijn;
overwegende, dat de Segway een nieuw, innovatief en milieuvriendelijk vervoermiddel is waarvoor ook bij bedrijven en gemeenten veel belangstelling bestaat;
overwegende, dat het gebruik van de Segway op de openbare weg fatsoenlijk wettelijk moet worden geregeld;
overwegende, dat de toelatingsprocedure in totaal meer dan drie jaar in beslag kan nemen;
van mening, dat deze termijn gelet op de vraag en de mogelijkheden onacceptabel lang is;
verzoekt de regering vooruitlopend op aanpassing van de regelgeving, gebruikers onder voorwaarden ontheffing te verlenen en dit binnen een maand te realiseren,
en gaat over tot de orde van de dag.
LANGZAAM VERKEER

WEGVERKEER

WETGEVING

ONTHEFFINGEN







