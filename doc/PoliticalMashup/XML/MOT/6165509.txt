
2007.10.18
|Preventiebeleid voor de volksgezondheid|
|22894|
|0138|



Definitief
Tweede
22894
0138









Preventiebeleid voor de volksgezondheid

Het van kracht blijven van de uitzondering rookvrije werkplek voor tabaksspeciaalzaken
Motie

2007.10.18
E.I. Schippers
VVD
Lid Tweede Kamer



2007.10.18
Ingediend
Handelingen II
2007 - 2008
015

1018
1019

2007.10.18
Stemming
Handelingen II
2007 - 2008
015

1036



2007.10.18
Verworpen


voor
D66, LVER, PVV, SP, VVD

tegen
CDA, CU, GL, PvdA, PVDD, SGP


De Kamer,
gehoord de beraadslaging,
constaterende, dat de regering heeft besloten, de vrijstelling voor de tabaksdetailhandel van de regeling rookvrije werkplek te schrappen;
constaterende, dat de regering in 2001 bij de invoering van de rookvrije werkplek op uitdrukkelijk verzoek van de Kamer heeft besloten de tabaksspeciaalzaak uit te zonderen van de verplicht rookvrije werkplek en de Kamer voorts heeft voorkomen dat deze uitzondering per 2004 zou worden geschrapt;
overwegende, dat het argument voor deze uitzondering was dat winkeliers in een tabaksspeciaalzaak in de gelegenheid moeten zijn, desgewenst hun klanten tabaksproducten te laten "proeven, ruiken en voelen", omdat dit onderdeel is van de normale bedrijfsvoering in een tabaksspeciaalzaak en dat "proeven" in het geval van rookwaren gelijkstaat aan "opsteken";
overwegende, dat om dezelfde reden de regering in 2003 in het Besluit uitzonderingen rookvrije werkplek ook het voor het publiek bestemde deel van de tabaksspeciaalzaak heeft opgenomen;
overwegende, dat bovendien tabaksspeciaalzaken de verkoop van tabakswaren als specifiek doel hebben en zij, indien gewenst, gemakkelijk gemeden kunnen worden;
overwegende, dat als gevolg van het schrappen van de vrijstelling de adviesfunctie van de tabaksdetaillist zeer ernstig wordt bemoeilijkt;
overwegende, dat de regering in de voorhangende ontwerpbesluiten geen steekhoudende argumenten heeft aangevoerd die het schrappen van de uitzondering rookvrije werkplek in de tabaksdetailhandel rechtvaardigen;
verzoekt de regering de ontwerpbesluiten zodanig aan te passen dat de uitzondering rookvrije werkplek voor de tabaksspeciaalzaken van kracht blijft,
en gaat over tot de orde van de dag
ROKEN

DETAILHANDEL

TABAK







