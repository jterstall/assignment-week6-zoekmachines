
2005.11.24
|Vaststelling van de begrotingsstaten van het Ministerie van Justitie (VI) voor het jaar 2006.|
|30300|
|0054|

VI

Definitief
Tweede
30300
0054

VI







Vaststelling van de begrotingsstaten van het Ministerie van Justitie (VI) voor het jaar 2006.

Invulling van de 'aanjaagfunctie' van het ministerie van Justitie op het terrein van de nazorg aan ex-gedetineerden.
Motie

2005.11.24
J.M.A.M. d. Wit
SP
Lid Tweede Kamer



2005.11.24
Ingediend
Handelingen II
2005 - 2006
026

1811


2005.11.29
Stemming
Handelingen II
2005 - 2006
027

1860
1861


2005.11.29
Verworpen


voor
CU, D66, GL, GLAZ, PvdA, SGP, SP

tegen
CDA, GNAW, GWIL, LPF, VVD






De Kamer,







gehoord de beraadslaging,







overwegende, dat het van groot belang is voor het voorkomen van recidive dat ex-gedetineerden kunnen rekenen op adequate opvang voor de eerste dagen na vrijlating, die voorziet in een slaapplaats, eerste levensbehoeften en begeleiding naar reguliere opvang;
overwegende, dat gemeenten voor deze eerste opvang van ex-gedetineerden verantwoordelijk zijn, maar niet allemaal optimaal zijn voorbereid op deze taak, waardoor ex-gedetineerden in sommige gemeenten niet kunnen rekenen op adequate opvang;
overwegende, dat voorkomen moet worden dat ex-gedetineerden qua opvang en begeleiding tussen wal en schip vallen omdat Justitie zich niet langer voor hen verantwoordelijk acht, maar de gemeenten deze taak laten liggen;
verzoekt de regering om de "aanjaagfunctie" van het ministerie van Justitie op het terrein van de nazorg aan ex-gedetineerden zo in te vullen, dat Justitie inventariseert in welke gemeenten de opvang van ex-gedetineerden te kort schiet, deze gemeenten actief aanspreekt om deze opvang alsnog op orde te brengen en erop toeziet dat dit daadwerkelijk gebeurt,
en gaat over tot de orde van de dag.




GEDETINEERDEN

MAATSCHAPPELIJKE OPVANG

GEMEENTEN







