
2006.04.06
|Vreemdelingenbeleid.|
|19637|
|1032|



Definitief
Tweede
19637
1032









Vreemdelingenbeleid.

Afkeuring van de handelswijze van de minister voor Vreemdelingenzaken en Integratie.
Motie

2006.04.06
J.M.A.M. d. Wit
SP
Lid Tweede Kamer


K.G. d. Vries
PvdA
Lid Tweede Kamer

M.B. Vos
GL
Lid Tweede Kamer


2006.04.06
Ingediend
Handelingen II
2005 - 2006
068

4297
4298

2006.04.06
Stemverklaring
Handelingen II
2005 - 2006
068

4320
4321

2006.04.06
Stemming
Handelingen II
2005 - 2006
068

4321



2006.04.06
Verworpen


voor
CU, GL, GLAZ, PvdA, SGP, SP

tegen
CDA, D66, GWIL, LPF, VVD

afwezig
GNAW






De Kamer,







gehoord de beraadslaging,







overwegende, dat de minister voor Vreemdelingenzaken en Integratie van 181 vreemdelingen onder dreiging van straf heeft gevorderd bij een Syrische delegatie te verschijnen en mee te werken aan hun presentatie;
overwegende, dat de commissie-Havermans heeft aanbevolen de vreemdelingen vooraf schriftelijk te informeren over inhoud en doel van de presentatie en hen te wijzen op het recht om te zwijgen over hun vluchtverhaal, hun asielverleden of over alle andere onderwerpen die niet uitsluitend hun identiteit of nationaliteit betreffen;
constaterende, dat de minister in dit geval deze aanbeveling niet heeft opgevolgd, maar ook niet de vreemdelingen vooraf mondeling op hun rechten heeft gewezen;
overwegende, dat de minister het hierdoor mogelijk heeft gemaakt dat asielgerelateerde informatie in handen van de Syrische autoriteiten is gekomen;
overwegende, dat de minister meermalen in antwoord op vragen van de Kamer heeft gesteld dat zij niet over informatie beschikte op grond waarvan zij kon vaststellen dat de Syrische delegatie vragen had gesteld over het asielverleden van vreemdelingen en asielgerelateerde informatie had verkregen;
constaterende, dat uit door de IND opgestelde gespreksverslagen duidelijk blijkt dat dergelijke vragen door de delegatie aan de vreemdelingen wel gesteld werden, hetgeen de minister had moeten en kunnen weten en had moeten voorkomen;
overwegende, dat door de handelwijze van de minister vreemdelingen die aan de Syrische delegatie zijn gepresenteerd alsmede hun familie mogelijk in gevaar zijn gebracht;
overwegende, dat de minister naar aanleiding van de Congo-affaire beterschap heeft beloofd, in het bijzonder door het uitvoeren van de aanbevelingen van de commissie-Havermans;
van oordeel dat de minister, ondanks deze belofte, opnieuw verantwoordelijk is voor het in handen van de autoriteiten van een land van herkomst komen van asielgerelateerde informatie en dat zij opnieuw de Kamer hierover onvolledig en onjuist heeft geïnformeerd;
spreekt hierover haar afkeuring uit,
en gaat over tot de orde van de dag.




ASIELZOEKERS

SYRIË

INFORMATIEVOORZIENING

UITWIJZINGEN

MOTIES VAN WANTROUWEN







