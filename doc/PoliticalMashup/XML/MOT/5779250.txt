
2006.06.08
|Vaststelling van de begrotingsstaten van het Ministerie van Verkeer en Waterstaat (XII) voor het jaar 2006.|
|30300|
|0055|

XII

Definitief
Tweede
30300
0055

XII







Vaststelling van de begrotingsstaten van het Ministerie van Verkeer en Waterstaat (XII) voor het jaar 2006.

Uitbreiding snelheidsverlaging tot 80 km/uur op de ringen.
Motie

2006.06.08
A.J.W. Duyvendak
GL
Lid Tweede Kamer


J.C. Verdaas
PvdA
Lid Tweede Kamer

A.M.V. Gerkens
SP
Lid Tweede Kamer


2006.06.08
Ingediend
Handelingen II
2005 - 2006
088

5363


2006.06.13
Stemming
Handelingen II
2005 - 2006
089

5431



2006.06.13
Verworpen


voor
SP, GL, PvdA, D66, CU, SGP

tegen
CDA, GNAW, GWIL, LPF, VVD

afwezig
GLAZ






De Kamer,







gehoord de beraadslaging,







overwegende, dat Nederland door te veel luchtvervuiling niet voldoet niet aan de Europese luchtkwaliteitsnormen;
overwegende, dat er daarom onderzoek is verricht naar de snelheidsverlaging tot 80 km/u op de ringen van de grote steden;
overwegende, dat de minister van Verkeer en Waterstaat eerder heeft aangegeven dat deze snelheidsverlaging dient te leiden tot verbetering van de lokale luchtkwaliteit -- de verkeersveiligheid mag niet verslechteren --geluidsproblemen moet verminderen, moet bijdragen aan een gelijkmatige doorstroming ter plaatse, goed inpasbaar moet zijn in het lokale wegennet en geen extra knelpunten mag veroorzaken;
constaterende, dat uit de eerste resultaten blijkt dat de snelheidsverlaging op de ringen Amsterdam, Rotterdam, Utrecht bijdragen aan een verbetering van de luchtkwaliteit en een vermindering van de geluidsproblemen;
constaterende, dat het recent uitgevoerde onderzoek naar de 80 km/u op de ring en compact rijden indiceert dat op de genoemde criteria positieve effecten te verwachten zijn;
verzoekt de regering de snelheidsverlaging tot 80 km/u op de ringen uit te breiden, mits voldaan aan de gestelde vereisten,
en gaat over tot de orde van de dag.




SNELHEIDSLIMIETEN

LUCHTVERONTREINIGING

GELUIDHINDER







