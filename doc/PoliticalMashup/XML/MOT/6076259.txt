
2007.06.26
|Wijziging van onder meer de Wet op de expertisecentra en de Wet op het onderwijstoezicht in verband met het wegnemen van enkele knelpunten bij leerlinggebonden financiering en het opheffen van de landelijke commissie toezicht indicatiestelling.|
|30956|
|0012|



Definitief
Tweede
30956
0012









Wijziging van onder meer de Wet op de expertisecentra en de Wet op het onderwijstoezicht in verband met het wegnemen van enkele knelpunten bij leerlinggebonden financiering en het opheffen van de landelijke commissie toezicht indicatiestelling.

Meervoudig gehandicapte kinderen die een vso-programma zouden kunnen volgen.
Motie

2007.06.26
K.G. Ferrier
CDA
Lid Tweede Kamer



2007.06.26
Ingediend
Handelingen II
2006 - 2007
085

4681


2007.07.03
Aangehouden
Handelingen II
2006 - 2007
088

4907


2008.01.17
Vervallen
Handelingen II
2007 - 2008
042

3235



2007.07.03
Aangehouden

2008.01.17
Vervallen



De Kamer,
gehoord de beraadslaging,
constaterende, dat er veel onduidelijkheid bestaat over de huidige bestaande mogelijkheden voor meervoudig gehandicapte leerlingen om een vso-programma te volgen en de daarbij behorende bekostiging;
constaterende, dat de inhoudelijke verschillen tussen de huidige so- en vso-programma's voor meervoudig gehandicapte leerlingen onduidelijk zijn;
overwegende, dat binnen de populatie meervoudig gehandicapte leerlingen zich ook leerlingen bevinden die wel degelijk capaciteiten hebben om een vso-programma te volgen als bedoeld in artikel 14 van de WEC;
overwegende, dat alle leerlingen -- dus ook meervoudig gehandicapte leerlingen -- die de capaciteiten hebben om een vso-programma te volgen, daartoe ook op enigerlei wijze in staat moeten worden gesteld;
verzoekt de regering na te gaan:
- hoeveel meervoudig gehandicapte leerlingen daadwerkelijk in staat zouden kunnen zijn om een vso-programma te volgen;
- wat het verschil is in de huidige situatie tussen het so- en vso-programma voor meervoudig gehandicapte leerlingen;
- wat de mogelijkheden zijn om alle meervoudig gehandicapte leerlingen op een zodanige wijze te stimuleren en onderwijs te bieden dat zij zich optimaal zullen ontwikkelen;
verzoekt de regering voorts de Kamer hierover op zeer korte termijn te informeren,
en gaat over tot de orde van de dag.
SPECIAAL ONDERWIJS

VOORTGEZET ONDERWIJS

LEERLINGENBEGELEIDING







