
1992.11.05
Goedkeuring van het op 7 februari 1992 te Maastricht tot stand gekomen Verdrag betreffende de Europese Unie met Protocollen, een overeenkomst betreffende de sociale politiek tussen de Lidstaten van de EG, met uitzondering van het Verenigd Koninkrijk, en verklaringen.
|22647 |
|042|



Definitief
Tweede
22647
0042








1437

Goedkeuring van het op 7 februari 1992 te Maastricht tot stand gekomen Verdrag betreffende de Europese Unie met Protocollen, een overeenkomst betreffende de sociale politiek tussen de Lidstaten van de EG, met uitzondering van het Verenigd Koninkrijk, en verklaringen.

De doorzichtigheid van de besluitvorming en de democratische legitimiteit daarvan.
Motie
Motie
1992.11.05
P.R.H.M. v.d. Linden
CDA



E.C.M. Jurgens
PvdA


D. Eisma
D66


J.P. v. Iersel
CDA


A.P.W. Melkert
PvdA



1992.11.05
Ingediend
Handelingen II
1992-1993
007

1415
1416


Stemming
Handelingen II
1992-1993
008

1653
1653



Aangenomen


voor
CDA, PvdA, D66, GL, CD

tegen
VVD, SGP, RPF, GPV


De Kamer, gehoord de beraadslaging; overwegende, dat het Verdrag van Maastricht een stap vormt 'in het proces van een steeds hechter verbond tussen de volkeren van Europa' (artikel A); onderstrepende, het belang van de totstandkoming van een Economische en Monetaire Unie en de vorming van een Europese Politieke Unie, met een gemeenschappelijke aanpak op het terrein van politie en justitie en het buitenlands en veiligheidsbeleid; in de overtuiging, dat het Verdrag van Maastricht ertoe bijdraagt dat de Gemeenschap beter opgewassen zal zijn tegen de gevaren die thans de vrede, de monetaire stabiliteit en de werkgelegenheid bedreigen, en een grotere solidariteit aan de dag zal kunnen leggen ten aanzien van de Oosteuropese landen; constaterende, dat het Verdrag van Maastricht echter onvoldoende de consequenties voor de instellingen van de Gemeenschap van de uitbreiding met nieuwe leden onder ogen ziet en dat de verbeteringen op het punt van het democratisch gehalte en de doorzichtigheid van de besluitvorming nog ontoereikend zijn; spreekt als haar oordeel uit, dat de doorzichtigheid van de besluitvorming en de democratische legitimiteit daarvan dringend verbetering behoeven; dat verder naast versterking van het Europees Parlement de rol van de nationale parlementen daarbij van essentieel belang is; en dat voorts een evenwichtige tenuitvoerlegging van het subsidiariteitsbeginsel vereist is; verzoekt de regering om met het oog op de eerstvolgende verkiezingen van het Europees Parlement in 1994 en op de mogelijke uitbreiding van het aantal lid-staten van de Europese Gemeenschap zich verder in te spannen om: a. het democratisch gehalt te versterken; b. de bevoegdheden van Europese Gemeenschap en van de lidstaten duidelijker af te bakenen met behulp van het subsidiariteitsbeginsel; c. de instellingen met het oog op de toetreding van nieuwe leden te hervormen; d. het huidige evenwicht tussen de instellingen van de Gemeenschap daarbij te waarborgen; en gaat over tot de orde van de dag.
EUROPESE INTEGRATIE

EUROPESE POLITIEKE SAMENWERKING

DECENTRALISATIE

EUROPEES PARLEMENT

DEMOCRATISERING






295568
