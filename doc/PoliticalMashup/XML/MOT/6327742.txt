
2008.03.18
|Misbruik en oneigenlijk gebruik op het gebied van belastingen, sociale zekerheid en subsidies|
|17050|
|0352|



Definitief
Tweede
17050
0352









Misbruik en oneigenlijk gebruik op het gebied van belastingen, sociale zekerheid en subsidies


Motie

2008.03.18
J.L. Spekman
PvdA
Lid Tweede Kamer


J.J. v. Dijk
CDA
Lid Tweede Kamer

A. Nicolaï
VVD
Lid Tweede Kamer





De Kamer,
gehoord de beraadslaging,
constaterende, dat in opdracht van de regering de Galan Groep het rapport "Verkenning ketensamenwerking opsporing in het domein van SZW" heeft uitgebracht;
constaterende, dat de regering voornemens is, de adviezen van de Galan Groep over te nemen, ook wat betreft de bundeling van "lichte" opsporing in één organisatie, te weten de Sociale Inlichtingen en Opsporingsdienst (SIOD);
overwegende, dat door de overheveling van opsporingstaken van het UWV en de SVB naar de SIOD complexe fraudezaken ondergesneeuwd dreigen te raken bij de SIOD, juist die zaken waarvoor de dienst in het leven is geroepen;
overwegende, dat de opsporingstaken in verband met handhaving bij de uitvoeringsorganen, regionaal ingebed moeten blijven, aangezien de opsporingsmedewerkers werkzaam bij deze uitvoeringsorganisaties kennis hebben van de primaire processen alsmede de (fraude)zaken die spelen in de regio;
oordelend, dat het onderbrengen van de opsporingstaken (sociale recherche) bij de SIOD tot een vermindering van controle op zwart werk kan leiden;
spreekt uit, dat met de overheveling van het UWV en de SVB naar de SIOD dit niet ten koste mag gaan van de regionale inbedding, de naleving en controle op zwart werk door het UWV alsmede het oppakken van complexe -- zware -- fraudezaken door de SIOD;
vraagt de regering het voorgaande in een volgende handhavingsrapportage zichtbaar te maken,
en gaat over tot de orde van de dag.
SIOD

SOCIALE VERZEKERINGSFRAUDE

REGIONALE ONTWIKKELING







