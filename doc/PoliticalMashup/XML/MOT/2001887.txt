
1976.11.17
Rijksbegroting voor het dienstjaar 1977. Volksgezondheid en Milieuhygiëne.
|14100 |
|016|

XVII

Definitief
Tweede
14100
0016

XVII







Rijksbegroting voor het dienstjaar 1977. Volksgezondheid en Milieuhygiëne.


Motie
Motie
1976.11.17
N.J. Ginjaar-Maas
VVD



D.J.D. Dees
VVD


E. Veder-Smit
VVD






De Kamer, gehoord de beraadslaging over de begroting van Volksgezondheid en Milieuhygiëne voor het dienstjaar 1977; overwegende dat gezondheidsvoorlichting en -opvoeding een belangrijke bijdrage kan leveren aan de preventie van ziekten; overwegende dat aan de gezondheidsvoorlichting en -opvoeding (GVO) in het kader van deze preventie een hoge prioriteit gegeven zou moeten worden; overwegende, dat omtrent de effectiviteit van GVO geen ongefundeerd optimisme gekoesterd mag worden, met name niet indien aan de GVO een onvoldoende wetenschappelijke basis wordt gegeven en indien de GVO ongericht plaatsvindt; spreekt als haar mening uit dat het van belang is voor de gehele preventieve gezondheidszorg indien de Gezondheidsraad èn de Centrale Raad voor de Volksgezondheid tezamen de regering adviseren omtrent: - de wijze waarop aan de GVO een brede wetenschappelijke onderbouw gegeven kan worden, - de wijze waarop voor een gegeven situatie, voor een gegeven onderwerp en voor een gegeven doelgroep, een specifieke aanpak van de GVO gekozen kan worden welke - naar verwachting - de meest gunstige resultaten zal afwerpen; verzoekt de Regering een dergelijk advies aan te vragen, en gaat over tot de orde van de dag.
ADVIESORGANEN

PREVENTIEVE GEZONDHEIDSZORG






307543
