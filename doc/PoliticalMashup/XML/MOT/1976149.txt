
1980.02.11
Rijksbegroting voor het jaar 1980. Buitenlandse Zaken (Ontwikkelingssamenwerking).
|15800 |
|080|

V

Definitief
OCV
15800
0080

V







Rijksbegroting voor het jaar 1980. Buitenlandse Zaken (Ontwikkelingssamenwerking).

Economische verzelfstandiging van ontwikkelingslanden.
Motie
Motie
1980.02.11
H.J.B. Aarts
CDA




1980.02.11
Ingediend
Handelingen II
1979-1980
23

888
888


Stemming
Handelingen II
1979-1980
18

3312
3312



Aangenomen bij zitten en opstaan


voor
PvdA, D66, CDA, VVD, SGP, GPV, DS70, BP

tegen
PPR, CPN, PSP


De Kamer, gehoord de beraadslaging; van oordeel, dat juist in de huidige economische situatie en in het licht van de internationaal-politieke ontwikkelingen de hoge prioriteit in het Nederlandse regeringsbeleid voor ontwikkelingssamenwerking moet worden gehandhaafd; van mening, dat de samenwerking met ontwikkelingslanden niet kan worden beperkt tot hulpverlening, maar dat structurele maatregelen gericht op economische verzelfstandiging van ontwikkelingslanden wezenlijk zijn; bovendien van mening, dat waar mogelijk genoemde maatregelen zodanig moeten worden genomen, dat daardoor tegelijkertijd ook de positie van de armste en meest kwetsbare groepen in ontwikkelingslanden verbetert; voorts van mening, dat de noodzaak van structurele verbeterde positie van ontwikkelingslanden in alle onderdelen van het Nederlandse beleid in de vorm van preferentiële maatregelen tot uitdrukking moet komen; van oordeel, dat vanuit dit uitgangspunt in het Nederlandse beleid vooral de nadrukzal moeten liggen op: - afschaffing van handelsbelemmeringen voor ontwikkelingslanden; - vergroting van de opbrengsten voor ontwikkelingslanden van grondstoffen door inkomstenstabilisatie en lokale verwerking; - het tot stand brengen van een betere internationale arbeidsverdeling mede door herstructurering van het Nederlandse bedrijfsleven; - het vergroten van de overdracht van financiële middelen naar ontwikkelingslanden onder meer door het meer openstellen van Westerse kapitaalmarkten; - het vergroten van de mogelijkheden van het gebruik van IMF- faciliteiten voor met name de armste ontwikkelingslanden en aanpassing van de Bretton-Woods-instellingen aan sinds de oprichting gewijzigde omstandigheden; - het op zodanige wijze stimuleren van particuliere buitenlandse investeringen dat een optimale bijdrage wordt geleverd aan het ontwikkelingsproces; - het formuleren van effectieve gedragscodes voor de relaties met ontwikkelingslanden, waaronder voor de overdracht van technologie en de activiteiten van multinationale ondernemingen; - het stimuleren van de eigen voedselproduktie van ontwikkelingslanden; - het bevorderen van een lokale wetenschappelijke en technologische capaciteit van ontwikkelingslanden; - het verminderen van de vraag naar energie in industrielanden en het bevorderen van het gebruik van alternatieve energiebronnen; ervan uitgaande, dat dit beleid des te effectiever zal zijn naarmate deze maatregelen in internationaal verband worden genomen; verzoekt de Regering, al het mogelijke te doen een beleid voor economische verzelfstandiging van ontwikkelingslanden ingang te doen vinden bij de EG-partners en de overige lidstaten van OESO; dringt er bij de Regering op aan, de bovengenoemde beleidselementen als leidraad te hanteren in alle onderhandelingen waarin de positie van ontwikkelingslanden aan de orde is, en gaat over tot de orde van de dag.
ARBEIDSVERDELING

ECONOMISCHE ONTWIKKELING

EG

ENERGIEVERBRUIK

HANDELSBELEMMERINGEN

IMF

MULTINATIONALS

NEDERLANDSE INVESTERINGEN IN HET BUITENLAND

OESO

ONTWIKKELINGSLANDEN

TECHNISCHE ONTWIKKELING

VOEDSELVOORZIENING


Referentie
Kamerstuk 15800 100 V, reactie bewindsman






305227
