
1974.12.02
Nota huur- en subsidiebeleid.
|13025 |
|010|



Definitief
OCV
13025
0010









Nota huur- en subsidiebeleid.


Motie
Motie
1974.12.02
E. Nypels
D66



W. Drees
DS70






De Kamer, gehoord de beraadslagingen over de Nota Huur- en subsidiebeleid (13 025); ervan uitgaande, dat een nieuwe huurkostenberekening gebaseerd op woningfinanciering door middel van indexleningen één van de grondslagen vormt van het kabinetsbeleid aangezien dit in 'Keerpunt 72' is opgenomen en het niet in strijd is met de 'Schets van beleid voor 1973 en volgende jaren' de christen-democratische partijen; overwegende, dat het huurberekenings- en financieringssysteem van de nota, in tegenstelling tot het Keerpuntsysteem, berust op verwachtingen ten aanzien van de toekomstige stijgingen van lonen en prijzen, waardoor de berekende hoogte van de kostprijshuur een sterk speculatief karakter krijgt hetgeen onverenigbaar is met de sociale betekenis van deze primaire levensbehoefte; overwegende, dat de huurberekenings- en financieringssysteem van de nota, in tegenstelling tot het Keerpuntsysteem, de inflatie bevordert omdat - het uitgaat van leningen met vaste, oplopende annuïteiten en van te voren vastgelegde huurstijgingen, die doorwerken in de kosten van levensonderhoud, zelfs wanneer alle andere prijzen niet stijgen, en - het leidt tot kostprijshuren die aanmerkelijk hoger uitvallen dan bij financiering met indexleningen; overwegende, dat het systeem van de nota, als gevolg van de aanmerkelijk hogere kostprijshuren dan bij financiering met indexleningen, onnodig moet leiden tot hogere vraaghuren en/of tot aanzienlijke extra (individuele of objectieve) woonsubsidies; overwegende, dat de mogelijkheid ontstaat om waardevaste pensioenaanspraken te garanderen zelfs bij verandering van werkkring, wanneer woningfinanciering door middel van indexleningen wordt ingevoerd; nodigt de Regering uit een nieuw huur- en subsidiebeleid te baseren op woningfinanciering door middel van indexleningen, waarbij leningindexatie eventueel uitsluitend wordt toegestaan bij de aanwending van besparingen voor oudedagsvoorzieningen, en gaat over tot de orde van de dag.
KREDIETEN

OUDERDOMSVERZEKERINGEN

REGERINGSBELEID

SUBSIDIES

WONINGBOUWFINANCIERING

HUREN






307963
