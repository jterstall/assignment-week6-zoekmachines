
1998.03.18
Ontwerp-besluiten Unie-Verdrag.
|23490 |
|094|



Definitief
Tweede
23490
0094









Ontwerp-besluiten Unie-Verdrag.

Strafbaarstelling van deelname aan een criminele organisatie.
Motie
Motie
1998.03.18
G.J.W. v. Oven
PvdA




1998.03.18
Ingediend
Handelingen II
1997-1998
036

4607
4607


Ingetrokken
Handelingen II
1997-1998
036

4608
4608



Ingetrokken



De Kamer, gehoord de beraadslaging, overwegende, dat tijdens de Raad van de Europese Ministers zal worden beslist over het aannemen van een ontwerp van gemeenschappelijk optreden inzake de strafbaarstelling van deelneming aan een criminele organisatie in de lidstaten van de Europese Unie; overwegende, dat niet precies duidelijk is waartoe dit ontwerp van een gemeenschappelijk optreden verbindt, ondermeer omdat daarin voor wat betreft de procedure wordt verwezen naar een artikel dat niet in de tekst voorkomt; overwegende, dat voorts niet duidelijk is hoe de instemming van het parlement met een ontwerp van een gemeenschappelijk optreden betreffende het strafbaarstellen van feiten in de lidstaat zich verhoudt tot onze grondwettelijke bepalingen met betrekking tot wetgeving; overwegende, dat tussen regering en parlement overeenstemming dient te bestaan over de vraag of een ontwerp van een gemeenschappelijk optreden zich leent voor het implementeren van voorstellen tot strafbaarstelling van bepaalde feiten in ons Wetboek van Strafrecht; verzoekt de regering thans niet in te stemmen met het ontwerp van een gemeenschappelijk optreden inzake de strafbaarstelling van deelneming aan een criminele organisatie in de lidstaten van de Europese Unie; verzoekt de regering ter voorbereiding op het overleg met het parlement een notitie te doen toekomen over de verhouding tussen instrumenten die de Europese Unie biedt ter verwezenlijking van de doelstellingen van de Unie op het gebied van justitie en binnenlandse zaken en het Nederlandse strafrecht, en gaat over tot de orde van de dag.
EU

STRAFRECHT

MINISTERIE VAN BINNENLANDSE ZAKEN (HIS)

MINISTERIE VAN JUSTITIE






294934
