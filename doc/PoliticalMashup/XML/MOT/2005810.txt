
1983.03.23
Eurocontrol.
|13419 |
|031|



Definitief
Tweede
13419
0031









Eurocontrol.

Eurocontrol.
motie
motie
1983.03.23
H. v. Rossum
SGP



L.M. d. Beer
VVD


H.M. d. Boois
PvdA


J.C.Th. v.d. Doef
PvdA


H. Rienks
PvdA


H. Eversdijk
CDA


F.W.C. Castricum
PvdA


B.M.J. Hennekam
CDA


J.J. Lambers-Hacquebard
D66


H.C. Couprie
CDA


K. Zijlstra
PvdA


H. Veldhoen
PvdA


M.B.M.J. v. Vlijmen
CDA


P.M. Blauw
VVD


J. Nijland
CDA


A.J. t. Veldhuis
VVD


A. Jorritsma-Lebbink
VVD



1983.03.23
Ingediend
Handelingen II
1982-1983
23

3232
3232


Stemming
Handelingen II
1982-1983
23

3329
3329



Aangenomen bij zitten en opstaan


voor
CDA, PvdA, VVD, D66, SGP, PPR, PSP, GPV, RPF, EVP, Centrumpartij

tegen
CPN


De Kamer, gehoord de beraadslaging; verwijzend naar het besluit van de Permanente Commissie van Eurocontrol van 23 november 1982 inzake de toekomstige taken van het luchtverkeersleidingscentrum te Maastricht; verwijzend naar gevoerd mondeling overleg van de vaste Commissie voor Verkeer en Waterstaat (stuk 13419, nrs. 28 en 29) met de Minister van Verkeer en Waterstaat en naar de door de Kamer aangenomen moties Van Zeil (13419, nr. 12), Rienks (13419, nr. 13), Rienks/Castricum (13419, nr. 14), en Hennekam (17405, nr. 1); tevens verwijzend naar de in dit verband op 20 oktober 1982 met algemene stemmen goedgekeurde gemeenschappelijke verklaring van de leden van de Belgische Kamer en Senaat, van de Bondsdag, van de Nederlandse Tweede Kamer der Staten-Generaal en van het Europees Parlement, alsmede naar de gemeenschappelijke vergadering van nationale en Europese afgevaardigden van 16 februari 1983; overwegende, dat het besluit van de Permanente Commissie van 23 november 1982, krachtens hetwelk de horizontale scheidingslijn waarboven Eurocontrol voor de verkeersleiding in het luchtruim van België, Noord-Duitsland, Luxemburg en Nederland instaat, wordt opgetrokken tot vluchtniveau 300 (Conceptie IV) vanuit operationeel en financieel oogpunt volstrekt onaanvaardbaar is aangezien hierdoor de concentratie van de verkeersleiding te Maastricht (Conceptie I) in de praktijk ten zeerste wordt bemoeilijkt zo niet onmogelijk gemaakt, en de hieraan verbonden aanzienlijke kostenstijgingen zullen resulteren in belangrijke verliezen voor de luchtvaartmaatschappijen en stijgingen van de luchtvaarttarieven voor de reizigers; verzoekt de Minister, met de betrokken ambtgenoten onverwijld onderhandelingen aan te knopen, ten einde zo spoedig mogelijk een nieuw besluit te treffen, waarin de Ministers zich formeel en op ondubbelzinnige wijze verbinden: a. thans in het luchtruim van België, Luxemburg en Noord-Duitsland de status quo op respectievelijk vluchtniveau 195 (ca. 5900 m) en 245 (ca. 7500 m) te handhaven, in Nederland in de kortst mogelijke tijd deze taken boven vluchtniveau 300 (ca. 9100 m) van Amsterdam naar Maastricht over te hevelen, en zulks in elk geval nog dit jaar; b. inmiddels onder geen enkele voorwaarde over te gaan tot nieuwe overheidsuitgaven met het oog op de bouw van een nieuw centrum in België of de verdere uitrusting van de centra te Amsterdam, Bremen en Düsseldorf; c. onmiddellijk na afschrijving van de in de regionale centra reeds gepleegde investeringen en na de nodige aanpassingen van het centrum Maastricht, de leiding van alle burgerluchtverkeer in het betrokken luchtruim - met uitzondering evenwel van het naderingsverkeer - in Maastricht te concentreren; spreekt uit, dat de ratificatie van het Protocol tot wijziging van het Eurocontrol-Verdrag van 12 februari 1981 is onderworpen aan een duidelijk besluit door de Ministers vóór de effectieve tenuitvoerlegging van het concentratieconcept, waarvoor overigens precieze data ten aanzien van de diverse nationale luchtruimsectoren dienen te worden vastgelegd, en gaat over tot de orde van de dag.
CONCENTRATIES

EUROCONTROL

LIMBURG

LUCHTRECHT

OVERHEIDSINVESTERINGEN






307905
