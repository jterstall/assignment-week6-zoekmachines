
2007.11.22
|Vaststelling van de begrotingsstaten van het Ministerie van Defensie (X) voor het jaar 2008 |
|31200|
|0056|

X

Definitief
Tweede
31200
0056

X







Vaststelling van de begrotingsstaten van het Ministerie van Defensie (X) voor het jaar 2008

Een aangepaste en samenhangende wetgeving voor uitgezonden militairen
Motie

2007.11.22
A.M.C. Eijsink
PvdA
Lid Tweede Kamer


R.W. Knops
CDA
Lid Tweede Kamer


2007.11.22
Ingediend
Handelingen II
2007 - 2008
027

2145


2007.12.04
Stemming
Handelingen II
2007 - 2008
031

2419



2007.12.04
Aangenomen met algemene stemmen


voor
CDA, CU, D66, GL, LVER, PvdA, PVDD, PVV, SGP, SP, VVD


De Kamer,
gehoord de beraadslaging,
overwegende, dat bij uitzending van militairen voortdurende aandacht geboden is voor het juridisch kader waarbinnen militairen worden uitgezonden, zoals:
- de uit de Grondwet afgeleide verantwoordelijkheden van regering, parlement en militaire commandanten bij de inzet van de krijgsmacht, nationaal en internationaal;
- de rechten en plichten van uitgezonden militairen en de bevoegdheden van de bevelvoering in het bijzonder ten aanzien van de legitimiteit van de toeppassing van geweld;
- de bijzondere zorgplicht van de overheid ten aanzien van de ingezette militair;
- duidelijkheid over het moment waarop politieke besluitvorming wordt omgezet in bevoegdheden van militaire commandanten;
- samenhangende regels voor bestaande ad-hoc samenwerkingsvorming in het domein van de publieke veiligheidssector;
constaterende, dat het stelsel van strafuitsluitingsgronden van toepassing op uitgezonden militairen ruimte laat voor verduidelijking;
verzoekt de regering ter zake met voorstellen voor aangepaste en samenhangende wetgeving te komen, waarbij ook nadrukkelijk de optie van een integrale Defensiewet wordt meegenomen,
en gaat over tot de orde van de dag.
MILITAIRE LEGERING IN HET BUITENLAND

VREDESMISSIES

WETGEVING


Referentie
Kamerstuk 31200 0082 X (regeringsreactie)







