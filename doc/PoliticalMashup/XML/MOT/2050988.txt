
2004.11.22
Vaststelling van de begrotingsstaat van het Ministerie van Onderwijs, Cultuur en Wetenschap (VIII) voor het jaar 2005.
|29800 |
|092|

VIII

Definitief
Tweede
29800
0092

VIII







Vaststelling van de begrotingsstaat van het Ministerie van Onderwijs, Cultuur en Wetenschap (VIII) voor het jaar 2005.


Motie
Motie
2004.11.22
F. Örgü
VVD



A.D. Bakker
D66


M.H.P. v. Dam
PvdA


M. Kraneveldt
LPF


J.J. Atsma
CDA






De Kamer,  gehoord de beraadslaging,  constaterende, dat de publieke omroep voorbereidingen treft en uitgaven doet voor een aantal digitale themakanalen;  constaterende, dat er grote onduidelijkheid bestaat over de concrete inhoudelijke invulling van die publieke digitale kanalen;  overwegende, dat digitale televisie consumenten veel meer keuzevrijheid biedt dan nu het geval is;  overwegende, dat de publieke omroep op een verantwoorde wijze haar bijdrage moet leveren aan de toekomst van digitale televisie in Nederland;  voorts constaterende, dat het op de huidige televisie ontbreekt aan een zender die burgers de mogelijkheid biedt kennis te nemen van de activiteiten van volksvertegenwoordigers en politici zonder geconfronteerd te worden met journalistieke analyse, redactionele keuzes, ongevraagde opinie en commentaar;  voorts overwegende, dat een digitaal parlementskanaal die lacune kan opvullen door de vergadering van de Eerste Kamer, Tweede Kamer en Europees Parlement ongefilterd en rechtstreeks in de huiskamer te brengen;  verzoekt de regering te onderzoeken op welke wijze een digitaal parlementskanaal naar voorbeeld van het Amerikaanse C-Span opgezet kan worden,  en gaat over de orde van dag. 
PUBLIEKE OMROEP






580932
