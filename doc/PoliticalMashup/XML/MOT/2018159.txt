
2002.04.15
Planologische Kernbeslissing Vijfde Nota ruimtelijke ordening.
|27578 |
|084|



Definitief
NO
27578
0084









Planologische Kernbeslissing Vijfde Nota ruimtelijke ordening.


Motie
Motie
2002.04.15
W. v. Gent
GL



G.C.F.M. Depla
PvdA



2002.04.15
Ingediend
Kamerstuk


27578 103
57





De Kamer,  gehoord de beraadslaging,  overwegende, dat de voorkeursgebieden voor windenergie, in tegenstelling tot wat de naam suggereert, geen voorkeursgebieden zijn, omdat:  - uit de TNO-studie ("Voorkeursgebieden voor windenergieparken op zee -- Kaart" en de bijbehorende toelichting, TNO, mei 2001) die ten grondslag ligt aan de keuze van de voorkeursgebieden, blijkt dat voor selectie van de voorkeursgebieden primair is gezocht naar gebieden waar andere gebruiksfuncties, uitgezonderd de visserij, geen belangstelling voor hebben;  - uit de TNO-studie blijkt dat zich binnen de voorkeursgebieden een aantal harde uitsluitingen bevindt, die niet zijn ingerekend in PKB-kaart 1, waardoor de voorkeursgebieden in de praktijk veel kleiner zullen zijn;  - de PKB aangeeft dat buiten de voorkeursgebieden geen windturbines mogen worden geplaatst;  - de PKB aangeeft dat het toekennen van concessies in het tweede voorkeursgebied zal gebeuren "met inachtneming van de belangen van andere gebruiksfuncties";  van mening, dat het onjuist is om windenergie bij voorbaat te beperken tot een tweetal aangewezen gebieden, terwijl alle andere gebruiksfuncties niet bij voorbaat aan zulke gebruiksbeperkingen worden onderworpen;  van mening, dat windtechnische en ecologische criteria het belangrijkst zouden moeten zijn voor selectie van de voorkeursgebieden; overwegende, dat het meest noordelijke deel van de Exclusieve Economische Zone en delen van het tweede voorkeursgebied (Friese Front en Doggersbank) op grond van windtechnische en ecologische criteria onwenselijk zijn; wijzigt de PKB, deel 3 (Kamerstuk 27 578, nr. 5) als volgt: paragraaf E.10d ("Windenergie") wordt vervangen door:  "De regering acht realisatie van minimaal 6000 MW windenergie in 2020 op de Noordzee van groot belang. Hiertoe zal de regering binnen een half jaar komen tot een selectie van voorkeursgebieden voor windenergie waar dit vermogen van 6000 MW kan worden gerealiseerd, en deze ter goedkeuring Tweede Kamer voorleggen. De selectie van de voorkeursgebieden zal worden gebaseerd op ecologische en windtechnische criteria (windregime, geografische spreiding, korte afstand tot aansluitingspunten op het hoogspanningsnet en de nabijheid van havens en infrastructuur, etc.). In de voorkeursgebieden dienen andere gebruiksfuncties in ruimte en tijd te worden afgestemd met de plaatsing van windturbines. Nut en noodzaak van windenergie tot een vermogen van 6000 MW hoeven in de voorkeursgebieden niet meer aangetoond te worden. Realisering van dat vermogen gebeurt vanwege redenen van groot openbaar belang. In de territoriale zee zijn windturbines en windturbineparken, mits dan kan vanuit het oogpunt van scheepvaartveiligheid, alleen toegestaan op de volgende lokaties: de lokatie near-shore windpark voor de kust van Egmond aan Zee voor de duur van de pilot, het gemeentelijk ingedeelde gebied recht voor het haven- en industriegebied van de IJmond, alsmede het gemeentelijk ingedeelde gebied recht voor de Maasvlakte. Windturbineparken op deze lokaties worden gerealiseerd vanwege redenen van groot openbaar belang.";  in PKB-kaart 1 worden de voorkeursgebieden voor wind verwijderd,  en gaat over tot de orde van de dag. 
WINDENERGIE

NOORDZEE


Referentie
Kamerstuk 27578 102, reactie bewindsman






535608
