
1980.11.17
Wetenschapsbudget 1981.
|16402 |
|009|



Definitief
UCV
16402
0009









Wetenschapsbudget 1981.

Onderzoek naar mogelijkheden om via eenzijdige gebaren de bewapeningsspiraal te doorbreken.
motie
motie
1980.11.17
Ch. Mertens
D66




1980.11.17
Ingediend
Handelingen II
1980-1981
22

35
35



Verworpen bij zitten en opstaan


voor
D66, PvdA, PPR, CPN, PSP

tegen
CDA, VVD, SGP, GPV, DS70, BP

verdeeld
CDA


De Kamer, gehoord de beraadslaging; overwegende, dat de Minister voor Wetenschapsbeleid tijdens een mondeling overleg over het defensie-onderzoek in Nederland (15800, VIII en X, nr. 131) op 4juni 1980 heeft toegezegd 'desgewenst in een afzonderlijke notitie (..,) nader in te gaan op de vraag waar de grenzen liggen van de aanvaardbaarheid van de technologische ontwikkelingen, in aanmerking nemend dat het belang van de mens uiteindelijk centraal moet blijven staan, en op de vraag welke consequenties uit die grensstelling moeten worden getrokken'; van oordeel, dat de Nederlandse defensie-onderzoeksinspanning - hoe beperkt zij ook is in de internationale context en hoezeer zij ook door haar eigen aard minder gemakkelijk aan de publieke controle kan worden onderworpen - op het defensieve aspect gericht moet blijven, alsmede op bijdragen aan het doorbreken van de bewapeningsspiraal, met name op het terugdringen van de rol van de kernwapens; overwegende, dat zelfs het in de Oost-Westonderhandelingen brengen van elke technologische vernieuwing op het gebied van de bewapening, er niet toe kan leiden, dat de bewapeningsspiraal wordt doorbroken, omdat de menselijke inventiviteit enerzijds, en de traagheid van de internationale onderhandelingsprocessen anderzijds, daarbij van groter belang blijken dan de politieke bereidheid tot wapenbeheersing; van oordeel, dat derhalve - juist om de bereidheid tot ontspanning en ontwapening in plaats van die te ontmoedigen te stimuleren - onderzocht moet worden of en in hoeverre eenzijdige gebaren, resulterend in beperkte achterstand in de bewapening, kunnen bijdragen tot het doorbreken van de bewapeningsspiraal, alsmede tot de noodzakelijke vermindering van het wederzijdse wantrouwen tussen Oost en West; van oordeel tevens, dat dit onderzoek vooral met betrekking tot de kernwapens uiterst urgent is; nodigt de Regering uit, in de eerdergenoemde notitie op de bovenstaande gedachten nader in te gaan, en met adequate voorstellen te komen, en gaat over tot de orde van de dag.
KERNWAPENS

POLEMOLOGIE

TOEGEPAST ONDERZOEK

WAPENBEHEERSING






304181
