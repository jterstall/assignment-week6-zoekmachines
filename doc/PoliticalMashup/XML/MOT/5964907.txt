
2007.02.15
|Handhaving milieuwetgeving |
|22343|
|0158|



Definitief
Tweede
22343
0158









Handhaving milieuwetgeving

Een regeling voor het slopen van het schip de Otapan.
Motie

2007.02.15
R.J.L. Poppe
SP
Lid Tweede Kamer



2007.02.15
Ingediend
Handelingen II
2006 - 2007
044

2612


2007.02.15
Stemming
Handelingen II
2006 - 2007
044

2627



2007.02.15
Verworpen


voor
SP

tegen
CDA, CU, D66, GL, PvdA, PVDD, PVV, SGP, VVD


De Kamer,
gehoord de beraadslaging,
van mening, dat:
- het van asbest saneren van de zwaveltanker Otapan door specifieke omstandigheden een verantwoordelijkheid van Nederland is geworden;
- op de hoge saneringskosten bespaard kan worden door de asbestsanering gelijktijdig met het deel voor deel slopen van het schip te laten plaatsvinden;
- het na sanering verslepen van de Otapan naar een overzeese haven hoge kosten met zich brengt;
- de haven van bestemming van het schip de Otapan, na van asbest te zijn gesaneerd, onduidelijk is;
overwegende, dat:
- de eigenaar, de werf Simsekler, het schip de Otapan volgens de oorspronkelijke overeenkomst terugeist;
- het van asbest saneren van een dergelijke dubbelwandige tanker uiterst moeilijk is en dat de arbeidsomstandigheden onmenselijk zwaar zullen zijn, omdat tussen de tanks, de ballasttanks en de scheepswand en onder de tanks tussen de wrangen en de bielzen op het scheepsvlak vastgeroest asbest verwijderd zal moeten worden, waarbij het schip zeewaardig moet blijven;
- daardoor de asbestsanering extra kostbaar is;
- de regering van Turkije het schip de Otapan niet meer toelaat in een Turkse haven, en de Turkse regering dus mogelijk ook belang heeft bij een beschaafde oplossing van de sloop van het schip in Turks eigendom;
- er alles aan gedaan moet worden om te voorkomen dat het schip elders onder onwenselijke omstandigheden gesloopt gaat worden;
- een tijdrovende Europese openbare aanbestedingsprocedure voorkomen kan worden indien de eigenaar Simsekler zelf een sloopovereenkomst aangaat met een Nederlandse scheepssloperij;
verzoekt de regering bij de Turkse regering en vooral bij de scheepswerf Simsekler een regeling voor te stellen, gericht op het door de eigenaar Simsekler laten slopen van het schip de Otapan in Nederland, waarbij Nederland de kosten van de asbestsanering en mogelijke meerkosten voor sloop -- voornamelijk arbeid -- voor zijn rekening neemt, welke deels gefinancierd kunnen worden uit de lagere saneringskosten en de besparing op sleepkosten, waarmee de huidige geraamde totaalkosten niet significant overschreden zullen worden,
en gaat over tot de orde van de dag.
ASBEST

SCHEPEN

TURKIJE







