
2007.10.30
|Veiligheid van het railvervoer|
|29893|
|0056|



Definitief
Tweede
29893
0056









Veiligheid van het railvervoer

Aanpassing van het Besluit capaciteitsverdeling hoofdspoorweginfrastructuur
Motie

2007.10.30
E.A. Cramer
CU
Lid Tweede Kamer



2007.10.30
Ingediend
Handelingen II
2007 - 2008
016

1059
1060

2007.11.06
Stemming
Handelingen II
2007 - 2008
019

1308



2007.11.06
Aangenomen


voor
CDA, CU, D66, GL, LVER, PvdA, PVDD, SGP, SP, VVD

tegen
PVV


De Kamer,
gehoord de beraadslaging,
overwegende, dat in het capaciteitsverdelingsproces 2008 sprake is van een groot aantal capaciteitsknelpunten op het spoor en dat dit aantal knelpunten de komende jaren zeker zal toenemen;
overwegende, dat een tijdige signalering en aanpak van capaciteitsknelpunten op het spoor noodzakelijk is, mede gelet op de groeiambitie van het kabinet;
overwegende, dat de EU-richtlijn 2001/14, artikel 22, lid 1, voorschrijft dat ProRail infrastructuur die naar verwachting in de nabije toekomst met onvoldoende capaciteit te kampen zal hebben, onverwijld tot overbelaste infrastructuur verklaart, waarna een capaciteitsanalyse wordt verricht en een capaciteitsvergrotingsplan moet worden opgesteld;
constaterende, dat in het Besluit capaciteitsverdeling hoofdspoorweginfrastructuur dit onverwijld overbelast verklaren van infrastructuur die naar verwachting in de nabije toekomst met onvoldoende capaciteit kampt, niet is opgenomen;
constaterende, dat ProRail, om die reden of om een andere reden, infrastructuur die naar verwachting in de nabije toekomst met onvoldoende capaciteit te kampen zal hebben, niet onverwijld tot overbelaste infrastructuur verklaart;
verzoekt de regering het Besluit capaciteitsverdeling hoofdspoorweginfrastructuur aan te passen, zodanig dat ProRail infrastructuur onverwijld overbelast moet verklaren als deze naar verwachting in de nabije toekomst, uitgaande van een minimaal gelijkblijvende kwaliteit van het treinproduct, een capaciteitstekort heeft;
verzoekt de regering tevens tot het moment van aanpassing van bovengenoemd besluit ProRail ertoe aan te zetten om reeds te handelen alsof de aanpassing reeds een feit is,
en gaat over tot de orde van de dag.

INFRASTRUCTUUR

SPOORLIJNEN







