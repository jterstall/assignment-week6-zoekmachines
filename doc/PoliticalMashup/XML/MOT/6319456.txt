
2008.03.12
|Homo-emancipatiebeleid|
|27017|
|0035|



Definitief
Tweede
27017
0035









Homo-emancipatiebeleid

De Yogyakarta Beginselen
Motie

2008.03.12
B. v.d. Ham
D66
Lid Tweede Kamer


C.W.A. Jonker
CDA
Lid Tweede Kamer


2008.03.12
Ingediend
Handelingen II
2007 - 2008
062

4408
4409




De Kamer,
gehoord de beraadslaging,
overwegende, dat in meer dan 75 landen ter wereld homoseksualiteit strafbaar is gesteld en dat daarnaast zeven landen homoseksualiteit met de doodstraf bedreigen;
overwegende, dat in november 2006 de zogenaamde Yogyakarta Beginselen zijn gecodificeerd, waarin alle bestaande en juridisch geldende mensenrechten zijn vertaald naar mensen met een andere seksuele oriëntatie en genderidentiteit, terwijl de beginselen vergezeld gaan van aanbevelingen hoe nationale regeringen en andere actoren de beginselen in hun regelgeving en beleid kunnen verankeren;
overwegende, dat de regering bij monde van de minister van Buitenlandse Zaken zich al voluit achter deze beginselen heeft geschaard tijdens de zevende zitting van de VN-Mensenrechtenraad;
overwegende, dat 17 mei is aangemerkt als Internationale Dag tegen Homofobie (IDAHO) en dat het voor internationale mensenrechtenorganisaties, zoals Human Rights Watch, Amnesty International, Global Rights en ILGA van groot belang is dat nationale parlementen zich uitspreken over het belang van de Yogyakarta Beginselen bij het bestrijden van discriminatie op grond van seksuele oriëntatie en genderidentiteit;
spreekt uit dat discriminatie op grond van seksuele oriëntatie en genderidentiteit krachtig bestreden dient te worden en dat de Yogyakarta Beginselen hierbij een goede leidraad zijn;
verzoekt de voorzitter van de Tweede Kamer der Staten-Generaal, in het kader van de Internationale Dag tegen Homofobie bij andere parlementen de Yogyakarta Beginselen onder de aandacht te brengen en hen op te roepen, deze te onderschrijven,
en gaat over tot de orde van de dag.
HOMOSEKSUALITEIT

MENSENRECHTEN

DISCRIMINATIE

WETGEVING







