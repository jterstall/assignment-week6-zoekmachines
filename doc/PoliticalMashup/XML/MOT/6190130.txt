
2007.11.08
|Vaststelling van de begrotingsstaten van het Ministerie van Buitenlandse Zaken (V) voor het jaar 2008 |
|31200|
|0032|

V

Definitief
Tweede
31200
0032

V







Vaststelling van de begrotingsstaten van het Ministerie van Buitenlandse Zaken (V) voor het jaar 2008

Het verzoek aan Japan om recht te doen aan troostmeisjes
Motie

2007.11.08
J.C. v. Baalen
VVD
Lid Tweede Kamer


C.E.G. v. Gennip
CDA
Lid Tweede Kamer

M.H.P. v. Dam
PvdA
Lid Tweede Kamer

H. v. Bommel
SP
Lid Tweede Kamer

G. Wilders
PVV
Lid Tweede Kamer

M. Peters
GL
Lid Tweede Kamer

J.S. Voordewind
CU
Lid Tweede Kamer

A. Pechtold
D66
Lid Tweede Kamer

C.G. v.d. Staaij
SGP
Lid Tweede Kamer

M.L. Thieme
PVDD
Lid Tweede Kamer

M.C.F. Verdonk
LVER
Lid Tweede Kamer


2007.11.08
Ingediend
Handelingen II
2007 - 2008
021

1552
1553

2007.11.20
Stemming
Handelingen II
2007 - 2008
025

1889



2007.11.20
Aangenomen met algemene stemmen


voor
CDA, CU, D66, GL, LVER, PvdA, PVDD, PVV, SGP, SP, VVD


De Kamer,
gehoord de beraadslaging,
overwegende, dat Japan een strategische partner in Azië is, waarmee Nederland al 400 jaar betrekkingen onderhoudt, waarvan 150 jaar diplomatieke in 2008, en waarmee ons land een gemeenschappelijke toekomst gestalte wil geven;
van mening, dat Japan zonder enige terughoudendheid in het openbaar haar volle verantwoordelijkheid moet nemen voor het systeem van gedwongen prostitutie, zoals dat in de jaren voor en tijdens de Tweede Wereldoorlog werd gehanteerd, en voor het leed dat daarbij aan de zogenoemde troostmeisjes is aangedaan en waarover geen twijfel kan en mag worden opgeworpen;
constaterende, dat de Japanse regering door middel van de zogenaamde Kono-verklaring uit 1993 weliswaar het lot van de troostmeisjes heeft erkend, haar spijt tegenover de slachtoffers heeft betuigd en met deze verklaring die verantwoordelijkheid heeft aanvaard, maar evenzeer constaterende dat de Japanse regering en Japanse parlementariërs bij verschillende gelegenheden daarvan afstand hebben genomen, zoals blijkt uit de later herroepen uitspraken van de toenmalige premier Shinzo Abe in maart jongstleden en de advertentie van leden van het Japanse Lagerhuis in de Washington Post eerder dit jaar over hetzelfde onderwerp;
kennisnemende van de brief die de voorzitter van het Japanse Lagerhuis op 7 november jongstleden in antwoord op het schrijven van de Voorzitter van de Kamer van 26 juni jongstleden over de advertentie in de Washington Post heeft geschreven en waarin hij afstand neemt van de genoemde advertentie;
overwegende, dat bepaald lesmateriaal op Japanse scholen onvoldoende recht doet aan de erkenning van de Japanse oorlogsmisdaden, waaronder de behandeling van de troostmeisjes;
overwegende, dat Japan via het Asian Women's Fund aan de voormalige troostmeisjes vormen van compensatie heeft geboden, deels gefinancierd vanuit publieke middelen, maar dat deze compensatie door een particuliere organisatie werd verleend;
verzoekt de regering aan de regering van Japan met klem te vragen, af te zien van enige verklaring die afbreuk doet aan de spijtbetuiging van 1993 en de volle verantwoordelijkheid te nemen voor de betrokkenheid van het Japanse leger bij het systeem van gedwongen prostitutie;
verzoekt de regering aan de regering van Japan met klem te vragen een aanvullend gebaar te maken door de thans nog levende troostmeisjes een vorm van directe morele respectievelijk financiële compensatie voor het aangedane leed aan te bieden;
verzoekt de regering aan de regering van Japan met klem te vragen te bevorderen dat al het lesmateriaal op de Japanse scholen een waarheidsgetrouw beeld geeft van de Japanse rol in de Tweede Wereldoorlog, waaronder het lot van de troostmeisjes,
en gaat over tot de orde van de dag.
MINISTERIE VAN BUITENLANDSE ZAKEN

RIJKSBEGROTINGEN

JAPAN

PROSTITUTIE

TWEEDE WERELDOORLOG







