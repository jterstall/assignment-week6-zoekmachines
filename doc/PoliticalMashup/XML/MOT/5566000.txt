
2005.11.08
Staat van de Europese Unie 2005-2006.
|30303|
|0006|



Definitief
Tweede
30303
0006









Staat van de Europese Unie 2005-2006.

Het invoeren van een subsidiariteitstoets in de parlementen van de lidstaten.
Motie

2005.11.08
J.J. v. Aartsen
VVD
Lid Tweede Kamer



2005.11.08
Ingediend
Handelingen II
2005- 2006
018

1125


2005.11.15
Stemming
Handelingen II
2005 - 2006
021

1333



2005.11.15
Aangenomen met algemene stemmen


voor
CDA, CU, D66, GL, GLAZ, GNAW, GWIL, LPF, PvdA, SGP, SP, VVD






De Kamer,







gehoord de beraadslaging,







overwegende, dat het Europese Grondwettelijk Verdrag van de baan is;
overwegende, dat er in alle lidstaten bij regering, bevolking en parlement steun was voor de in dat verdrag voorgestelde subsidiariteitstoets;
overwegende, dat de Raad van State in zijn advies van 15 september 2005 stelt dat niets de nationale parlementen belet om met gebruikmaking van de bestaande regelingen inzake subsidiariteit, ieder voor zich of in gezamenlijkheid een ex ante subsidiariteitstoets te verrichten;
overwegende, dat naar het oordeel van de Raad van State de nationale parlementen in dat geval hun bevindingen kenbaar kunnen maken aan de nationale regeringen, alsook rechtstreeks aan de Europese instellingen;
van mening, dat nationale politieke strijd over nieuwe Brusselse wet- en regelgeving voor de burger zichtbaar maakt dat het Nederlandse parlement zelf beoordeelt welke zaak op Europees en welke op nationaal niveau wordt behandeld;
van mening, dat dit bij uitstek een manier is om de democratische lijnen tussen burger en Brussel te versterken;
verzoekt het Presidium tijdens de Europese Subsidiariteitsconferentie op 17 november aanstaande in Den Haag het initiatief te nemen tot het invoeren van een subsidiariteitstoets in de parlementen van alle lidstaten, waarvan het gezamenlijke resultaat rechtstreeks aan de Europese instellingen wordt kenbaar gemaakt,
en gaat over tot de orde van de dag.




EU

PARLEMENT

WERKWIJZE PARLEMENT

ZELFBESCHIKKINGSRECHT







