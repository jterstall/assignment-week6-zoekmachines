
2007.02.14
|Vaststelling van de begrotingsstaten van het Ministerie van Defensie (X) voor het jaar 2007.|
|30800|
|0069|

X

Definitief
Tweede
30800
0069

X







Vaststelling van de begrotingsstaten van het Ministerie van Defensie (X) voor het jaar 2007.

Een onderzoek naar de eventuele vervanging van motoren en de inzet van nieuwere toestellen.
Motie

2007.02.14
H. Nepp√©rus
VVD
Lid Tweede Kamer



2007.02.14
Ingediend
Handelingen II
2006 - 2007
043

2531
2532

2007.02.15
Aangehouden
Handelingen II
2006 - 2007
044

2620


2007.05.31
Vervallen
Handelingen II
2006 - 2007
075

3979



2007.05.31
Vervallen



De Kamer,
gehoord de beraadslaging,
overwegende, dat de bevolking in Onderbanken en omgeving al jaren last heeft van de AWACS-radarvliegtuigen van de NAVO;
overwegende, dat de AWACS-toestellen al jaren oud zijn, daar ze zijn gebouwd op het frame van het verouderde model Boeing 707 en dat ook de motoren oud zijn;
overwegende, dat elders in de wereld en ook binnen de NAVO, veel nieuwere en modernere AWACS-toestellen in gebruik zijn en dus ook toestellen met moderne en daarmee stillere motoren;
overwegende, dat door de staatssecretaris van Defensie een bedrag is genoemd van 800 mln. tot 1 mld. dollar voor modernisering van de huidige vliegtuigen; dat dit bedrag aanzienlijk ligt boven het bedrag dat de modernisering van verouderde AWACS-toestellen in de Verenigde Staten zou hebben gekost en dat het bedrag ook hoog overkomt in relatie tot de kostprijs van een losse motor;
overwegende, dat in totaal 17 AWACS-toestellen op Geilenkirchen zijn gestationeerd voor rond 3000 vluchten per jaar, dus rond tien vluchten per dag;
overwegende, dat de kosten voor isolatie van de ten minste 275 meest naburige huizen door de staatssecretaris van VROM zijn geschat op 55 mln., maar dat die huizen volgens de staatssecretaris dan eigenlijk in een bunker zouden veranderen;
overwegende, dat de huidige situatie niet langer houdbaar is wat betreft geluid en dat door het gebruik van oude vliegtuigen op termijn ook de veiligheid in het geding kan komen en dat in het verleden door Nederland aan de NAVO geld is aangeboden met het oog op modernisering van de AWACS-toestellen in Geilenkirchen;
verzoekt de regering een onderzoek in te stellen naar de mogelijkheid van vervanging van alleen maar motoren en van de inzet van nieuwere, elders binnen de NAVO in gebruik zijnde AWACS-toestellen, inclusief de financiering of voorfinanciering van beide opties, en daarnaast van de daadwerkelijke isolatiemogelijkheden van ten minste 275 huizen, dat laatste in overleg met het gemeentebestuur van Onderbanken en de uitkomsten van het onderzoek binnen twee maanden aan de Kamer te overleggen,
en gaat over tot de orde van de dag.
MILITAIRE VLIEGTUIGEN

GELUIDHINDER

NAVO

MILITAIRE LUCHTHAVENS

DUITSLAND







