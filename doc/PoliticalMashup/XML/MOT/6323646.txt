
2008.03.13
|Kindermishandeling||Programma voor Jeugd en Gezin|
|31015||31001|
|0031||0031|



Definitief
Tweede
31015
0031







31001
0031









Kindermishandeling
Programma voor Jeugd en Gezin


Motie

2008.03.13
J.S. Voordewind
CU
Lid Tweede Kamer


S. Bouchibti
PvdA
Lid Tweede Kamer

C. Cörüz
CDA
Lid Tweede Kamer





De Kamer,
gehoord de beraadslaging,
constaterende, dat de regering het van belang vindt dat betrouwbare instrumenten worden gebruikt om de beoordeling van de situatie van een kind te objectiveren en te verifiëren, zodat niet enkel op de waarneming en interpretatie van één persoon wordt geoordeeld;
constaterende, dat bureaus jeugdzorg landelijk werken aan de invoering van één set criteria voor het uitvoeren van onderzoek en het nemen van besluiten bij vermoedens van kindermishandeling;
constaterende, dat in het kader van diverse projecten van het programma Beter Beschermd besluiten bij vermoedens van kindermishandeling moeten worden besproken in een multidisciplinair casusoverleg;
overwegende, dat daarmee al veel gebeurt om het oordeel van de gezinsvoogd, dat ten grondslag ligt aan beslissingen die de ouderlijke macht inperken, te objectiveren;
overwegende, dat echter na de instelling van een ondertoezichtstelling (ots), bij een besluit tot uithuisplaatsing het oordeel van de gezinsvoogd en daarmee de afhankelijkheid van de waarneming en interpretatie door één persoon, kwetsbaar kan zijn;
verzoekt de regering na te gaan of naast de ingezette trajecten nadere inspanningen nodig zijn om te komen tot meer objectieve en verifieerbare motivering door gezinsvoogden van een verzoek tot omzetting van een ots in een uithuisplaatsing en de Kamer hierover te informeren voor de zomer van 2008,
en gaat over tot de orde van de dag.

JEUGDIGEN

KINDERMISHANDELING

KINDERBESCHERMING

JEUGDHULPVERLENING







