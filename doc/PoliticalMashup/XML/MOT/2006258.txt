
1975.11.03
Nota intensieve veehouderij.
|13227 |
|005|



Definitief
OCV
13227
0005









Nota intensieve veehouderij.


Motie
Motie
1975.11.03
J.A.P.M. Beekmans
D66



D.S. Tuijnman
VVD


L.A.M. d. Bekker
CDA


J.L.A. Jansen
PPR


J.J. Koningh
DS70


J. d. Koning
CDA


T. Tolman
CDA


H.M. d. Boois
PvdA






De Kamer, gehoord de beraadslaging over de Nota intensieve veehouderij; overwegende, dat, gelet op het economisch belang van de intensieve veehouderij, zowel voor de landbouw als geheel als voor de betrokken ondernemers, drastische verbodsbepalingen niet wenselijk zijn; voorts overwegende, dat bepaalde vormen van bedrijfsvoering in deze bedrijfstak die een sterk industriële inslag hebben, bij groepen van de bevolking om verschillende redenen weerstand oproepen; van mening, dat de oplossing van deze specifieke problematiek vrijwel alleen in EEG-verband verwezenlijkt kan worden; verzoekt de regering 1. op korte termijn initiatieven in EEG-verband te nemen om tot een algemeen verbod te komen van ongewenste vormen van bedrijfsvoering, in het bijzonder van bedrijven van een zodanige omvang, dat het contact mens-dier niet meer goed mogelijk is; 2. de activiteiten van de landbouwvoorlichting zodanig te richten, dat uitgaande van de noodzaak van een redelijk inkomen voor de ondernemers, ongewenste bedrijfsvormen langzamerhand worden omgevormd tot wel aanvaardbare bedrijfsvormen; 3. geen financiële steun te verlenen aan nieuw te stichten bedrijven of uitbreidingen van bestaande bedrijven, die niet voldoen aan de eisen van een verantwoorde inrichting en omvang; 4. in de te ontwikkelen structuurvisie voor de landbouw op langere termijn een meer samenhangende visie te geven, waarin diverse aspecten van de intensieve veehouderij mede in beschouwing zullen worden genomen, en perspectieven te openen, die kunnen leiden tot een geleidelijke afbouw van, naar de mening van velen, ongewenste aspecten van de intensieve veehouderij, en gaat over tot de orde van de dag.
BEDRIJFSSTEUN

DIERENBESCHERMING

EG

INTENSIEVE VEEHOUDERIJ

OVERHEIDSVOORLICHTING

SUBSIDIES






307945
