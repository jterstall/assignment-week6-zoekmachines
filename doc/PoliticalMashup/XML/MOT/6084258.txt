
2007.07.05
|Invoering Diagnose Behandeling Combinaties (DBCs).|
|29248|
|0039|



Definitief
Tweede
29248
0039









Invoering Diagnose Behandeling Combinaties (DBCs).

Het afzien van invoering van maatstafconcurrentie in de ziekenhuiszorg
Motie

2007.07.05
E.I. Schippers
VVD
Lid Tweede Kamer



2007.07.05
Ingediend
Handelingen II
2006 - 2007
090

5078



2007.07.05
Verworpen


voor
D66, PVDD, PVV, SP, VVD

tegen
CDA, CU, GL, PvdA, SGP


De Kamer,
gehoord de beraadslaging,
constaterende, dat de maatstafconcurrentie in de ziekenhuiszorg zal leiden tot hogere administratieve lasten, tot minder innovatie, minder maatwerk, de kwaliteit niet verhoogt en daarmee ten koste zal gaan van de zorg voor de patiënten;
constaterende, dat in het systeem van maatstafconcurrentie alles draait om prijs, maar dat de uiteindelijke kosten van zorg door maatstafconcurrentie ook nog eens niet per definitie lager hoeven zijn, omdat investeren in kwaliteit en innovatie niet wordt beloond;
constaterende, dat verbetering van doelmatigheid heel goed samengaat met verbetering van kwaliteit, maar dat de verschillen in prijs tussen ziekenhuizen niet zijn te verklaren door alleen doelmatigheid en dat bovendien andere maatregelen veel drastischer ingrijpen in de doelmatigheidsverbetering zonder de nadelen van maatstafconcurrentie;
constaterende, dat het bieden van hoge kwaliteit die elders in de zorg kosten bespaart, de moeilijke patiënt lokt of de last voor patiënten aanzienlijk verlaagt, niet wordt beloond, maar bestraft;
constaterende, dat de zorgverzekeraar zich voor de onderdelen van de ziekenhuiszorg waarop maatstafconcurrentie van toepassing is, niet hoeft in te spannen om de beste zorg voor een scherpe prijs voor zijn verzekerde in te kopen, terwijl dat wel van de zorgverzekeraar wordt verwacht, nadat deze tijdelijke maatregel na drie jaar wellicht weer wordt afgeschaft;
verzoekt de regering af te zien van invoering van maatstafconcurrentie in de ziekenhuiszorg en derhalve de NZa geen aanwijzing te geven dit alles in regels, beleidsregels en beschikkingen om te zetten,
en gaat over tot de orde van de dag.
DBC'S







