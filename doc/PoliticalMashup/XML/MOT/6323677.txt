
2008.03.11
|Beleidsnota Biologische Landbouw 2005-2007|
|29842||29842|
|0032||0021|



Definitief
Tweede
29842
0032







29842
0021




gewijzigd




Beleidsnota Biologische Landbouw 2005-2007


Motie

2008.03.11
L. Jacobi
PvdA
Lid Tweede Kamer


J.J. Atsma
CDA
Lid Tweede Kamer





De Kamer,
gehoord de beraadslaging,
overwegende, dat achtereenvolgende kabinetten de ambitie hebben uitgesproken dat 10% van de productie uit de agrarische sector biologisch dient te zijn;
overwegende, dat omschakeling naar biologische productie, onder meer vanwege de overgangstermijn van twee jaar tot hoge kosten leidt en daardoor ondernemers ervan weerhoudt, deze stap te zetten;
van mening, dat het maken van meerjarige ketenafspraken tussen de sectoren en onder meer retailers van groot belang is om het vertrouwen van de potentiële omschakelaars te winnen;
van mening, dat een faciliteit in de vorm van een "revolving fund" waarbij de ondernemer gebruik kan maken van een zachte of renteloze lening tijdens de overgangsperiode, een oplossing zou kunnen bieden voor betrokken ondernemers, binnen de bestaande financiële kaders;
verzoekt de regering met de sectoren te onderzoeken welke mogelijkheden er bestaan voor het opzetten, voeden en beheren van een "revolving fund", waardoor de vereiste overgangstermijn van twee jaar overbrugd kan worden;
verzoekt de regering de opdracht aan de task force biologische landbouw zodanig in te richten dat wordt gestreefd naar meerjarige ketenafspraken en -contracten, waardoor een stevige basis ontstaat voor de ambitie dat de biologische landbouw 10% van de productie zou moeten omvatten,
en gaat over tot de orde van de dag.
ALTERNATIEVE LANDBOUWMETHODEN

KREDIETEN







