
2007.02.06
|Landbouw- en Visserijraad.|
|21501|
|0194|


32
Definitief
Tweede
21501
0194


32






Landbouw- en Visserijraad.

Vergoeding van door telers geleden schade.
Motie

2007.02.06
J.J. Mastwijk
CDA
Lid Tweede Kamer



2007.02.06
Ingediend
Handelingen II
2006 - 2007
039

2370


2007.02.13
Aangehouden
Handelingen II
2006 - 2007
042

2451
2452

2007.05.31
Vervallen
Handelingen II
2006 - 2007
075

3979



2007.05.31
Vervallen



De Kamer,
gehoord de beraadslaging,
overwegende:
- dat in bepaalde soorten kuipplanten bij telers in verschillende landen in Europa het PSTVd-viroïde is aangetroffen;
- dat vaststaat dat bepaalde vormen van dit viroïde grote schade kunnen toebrengen aan aardappel en tomaat, reden waarom het is vermeld in de Europese Richtlijn 2000/29/EG, hetgeen betekent dat de besmette planten niet in de handel mogen worden gebracht;
- dat dit viroïde in de besmette kuipplanten absoluut geen schade aanricht, noch leidt tot vermindering van kwaliteit van de betrokken planten;
- dat de regering de bestrijding van dit viroïde vormgeeft door tot vernietiging van alle betrokken planten over te gaan, zowel van de moederplanten als van de handelsvoorraad;
- dat vaststaat dat niet alle lidstaten het beleid tot bestrijding van het viroïde op dezelfde manier vormgeven waardoor het gewenste level playing field in gevaar komt;
- dat het vernietigen van planten bij de betrokken telers in Nederland tot grote financiële problemen en faillissementen zal leiden;
- dat het optreden van dit viroïde in bijvoorbeeld aardappel een verzekerbaar risico is, maar voor de betrokken kuipplantentelers niet;
speekt uit dat de getroffen telers in Nederland niet het slachtoffer mogen worden van deze bijzondere situatie;
verzoekt de regering de door de betrokken telers geleden schade te vergoeden en op zo kort mogelijke termijn maatregelen te nemen die ertoe leiden dat het optreden van PSTVd in kuipplanten een verzekerbaar risico wordt,
en gaat over tot de orde van de dag.
PLANTENZIEKTEN

GEWASSCHADE

SCHADEVERGOEDING

SCHADEVERZEKERINGEN


Referentie
Kamerstuk 21501 0214 - 32, reactie minister







