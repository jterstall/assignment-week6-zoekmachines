
2006.10.09
|Planologische Kernbeslissing Derde Nota Waddenzee|
|26431||26431|
|0072||0088|



Definitief
NO
26431
0072




gewijzigd


26431
0088









Planologische Kernbeslissing Derde Nota Waddenzee

De diepte van de vaargeulen.
Motie

2006.10.09
J.J. Atsma
CDA
Lid Tweede Kamer


J.F. Snijder-Hazelhoff
VVD
Lid Tweede Kamer


2006.10.09
Ingediend
Kamerstuk
2006 - 2007

26431 0086
30


2006.10.24
Gewijzigd
Handelingen II
2006 - 2007
016

1102



2006.10.24
Gewijzigd



De Kamer,
gehoord de beraadslaging,
overwegende, dat het voor het voortbestaan en de ontwikkeling van havens essentieel is dat deze bereikbaar zijn voor de huidige en toekomstige scheepvaart;
overwegende, dat de havens van Den Oever, Harlingen, Lauwersoog, Delfzijl en de Eemshaven problemen ondervinden met hun bereikbaarheid;
overwegende, dat het een positieve ontwikkeling is dat, in aansluiting op de natuurlijke ontwikkeling, incidentele verdiepingen van hoofdvaargeulen mogelijk zijn;
overwegende, dat incidentele en structurele verdieping van vaargeulen getoetst kan worden op basis van de Natuurbeschermingswetgeving, daarbij rekening houdend met het zwaarwegende maatschappelijke belang van de bereikbaarheid van havens, en dat een relatering aan 1993 als uitgangspunt voor de bereikbaarheid voor vaartuigen, zoals voorgesteld in de PKB, de verdere ontwikkeling van de waddenhavens kan belemmeren;
verzoekt de regering de tekst bovenaan pagina 14 van de PKB
"De bereikbaarheid van havens en eilanden wordt gewaarborgd in de vorm van aanlegmogelijkheden voor veerboten en streefdieptes voor de vaargeulen. Voor beide geldt het in 1993 vastgelegde uitgangspunt dat vaartuigen die op dat moment gezien hun diepgang en afmetingen de havens bij gemiddelde zeestand en wind konden aandoen dit ook in de toekomst moeten kunnen.
In aansluiting op natuurlijke ontwikkelingen in de vaargeuldiepte zijn incidentele verdere verdiepingen van delen van de hoofdvaargeulen mogelijk, onder de voorwaarden dat dit past binnen het afwegingskader zoals aangegeven in deze PKB en dat dit economisch rendabel is. Gezien de economische potenties van de Eemshaven en de natuurlijke gegevenheden kan voor de Eems in uitzondering op de vastgestelde streefdieptes tot verdieping worden overgegaan, onder de voorwaarden dat dit past binnen het afwegingskader van deze PKB en dat het project economisch rendabel is."
te wijzigen in
"De bereikbaarheid van havens en eilanden wordt gewaarborgd in de vorm van aanlegmogelijkheden voor veerboten en streefdieptes voor de vaargeulen. Voor beide geldt als minimum het in 1993 vastgelegde uitgangspunt dat vaartuigen die op dat moment gezien hun diepgang en afmetingen de havens bij gemiddelde zeestand en wind konden aandoen dit ook in de toekomst moeten kunnen.
In aansluiting op natuurlijke ontwikkelingen in de vaargeuldiepte zijn verdere verdiepingen van de hoofdvaargeulen mogelijk, onder de voorwaarde dat dit past binnen het afwegingskader zoals aangegeven in deze PKB. Gezien de economische potenties van de havens in Den Helder, Harlingen, Delfzijl, alsmede de potenties van de Eemshaven, en de natuurlijke gegevenheden, kan in uitzondering op de vastgestelde streefdieptes tot verdieping van de geulen van en naar genoemde havens worden overgegaan onder de voorwaarde dat dit past binnen het afwegingskader van deze PKB.",
en gaat over tot de orde van de dag.
WADDENZEE

VAARWEGEN

HAVENS

SCHEEPVAART


Referentie
Kamerstuk 26431 0093, reactie minister







