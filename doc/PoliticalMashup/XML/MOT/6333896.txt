
2008.03.20
|Regels met betrekking tot het beheer en gebruik van watersystemen (Waterwet)|
|30818|
|0032|



Definitief
Tweede
30818
0032









Regels met betrekking tot het beheer en gebruik van watersystemen (Waterwet)


Motie

2008.03.20
P. d. Krom
VVD
Lid Tweede Kamer






De Kamer,
gehoord de beraadslaging,
overwegende, dat natuur- en milieuorganisaties voortdurend procederen over de visserijproblematiek of over zaken die met de landbouw te maken hebben;
overwegende, dat dit leidt tot ellenlange procedures;
overwegende, dat bijvoorbeeld in het geval van het onder water zetten van een gebied organisaties c.q. rechtspersonen die geen directe eigenaar of beheerder zijn van dat gebied, geen bezwaar en/of beroep zouden mogen aantekenen tegen besluiten van het bevoegd gezag;
overwegende, dat waterschappen een democratisch gekozen bestuur hebben waardoor iedereen een stem heeft via de gekozen volksvertegenwoordigers;
overwegende, dat een vergelijkbare problematiek speelt bij de aanleg van de Tweede Maasvlakte, waar Milieudefensie een actie is gestart om duizenden mensen in de omgeving van Rotterdam te vragen of zij willen meeprocederen tegen de aanleg van de Tweede Maasvlakte en geld willen doneren voor rechtszaken;
van oordeel, dat dit obstructie is van de bovenste plank, dat ons land aan dit soort procedures kapot gaat en dat het onbegrijpelijk is dat aan mensen een blanco cheque wordt gevraagd om doelbewust democratisch genomen besluiten dwars te zitten;
verzoekt de regering de Algemene wet bestuursrecht zo te wijzigen dat onder het begrip "belanghebbenden" alleen organisaties of rechtspersonen die eigenaar of beheerder zijn van het gebied waarover de desbetreffende beslissing gaat, bezwaar en beroep kunnen aantekenen,
en gaat over tot de orde van de dag.
BELANGENORGANISATIES

ADMINISTRATIEVE RECHTSPRAAK

BEZWAAR- EN BEROEPSPROCEDURE AWB

WETGEVING






Waterbeheer
http://plein2/politiek/informatiedossiers/?dossier=Waterbeheer


