
2006.03.16
|Vermeende CIA-vluchten met terreurverdachten via Nederland.|
|30467|
|0007|



Definitief
Tweede
30467
0007









Vermeende CIA-vluchten met terreurverdachten via Nederland.

Een code of conduct.
Motie

2006.03.16
A.G. Koenders
PvdA
Lid Tweede Kamer


F. Karimi
GL
Lid Tweede Kamer


2006.03.16
Ingediend
Handelingen II
2005 - 2006
059

3832


2006.03.21
Stemming
Handelingen II
2005 - 2006
060

3855



2006.03.21
Verworpen


voor
GL, SP, GLAZ, PvdA

tegen
CDA, CU, D66, GWIL, LPF, SGP, VVD

afwezig
GNAW






De Kamer,







gehoord de beraadslaging,







overwegende, dat diverse luchtvaartverdragen de regering op zich voldoende mogelijkheden bieden om adequaat toezicht te houden op het vervoer van arrestanten en gevangenen via alle Nederlandse luchthavens en op de naleving van het oorlogsrecht en mensenrechtenverdragen daarbij;
verzoekt de regering alle beschikbare verdragsmiddelen optimaal te benutten om dit toezicht voortaan zo effectief mogelijk te maken;
verzoekt de regering tevens om, bij voorkeur in samenwerking met de lidstaten van Eurocontrol, bijvoorbeeld een "code of conduct" op te stellen voor zo'n effectief toezicht, waarbij in ieder geval nader geregeld wordt dat in gevallen van concrete vermoedens, ook indien aangereikt door gerespecteerde derden, bijvoorbeeld mensenrechtenorganisaties, alle relevante aanvullende vluchtgegevens actief worden opgevraagd en het desbetreffende toestel op inzittenden en hun status gecontroleerd zal worden en alle vermeende overtredingen van geldende verdragen en deze "code of conduct" openbaar gemaakt zullen worden,
en gaat over tot de orde van de dag.




INLICHTINGEN- EN VEILIGHEIDSDIENSTEN

VS

TERRORISME

GEDETINEERDEN

LUCHTVAART







