<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Justitie, van Binnenlandse Zaken en Koninkrijksrelaties en voor Grote Steden- en Integratiebeleid over toenemend antisemitisme in Nederland. (Ingezonden 3 juni 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15997
</item>
         <item attribuut="Inhoud">Vragen naar aanleiding van het jaaroverzicht 2001/2002 van het Centrum voor informatie en documentatie Israël (CIDI) (zie ook Aanhangsel Handelingen nr. 1296, Vergaderjaar 2001-2002).</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Rassendiscriminatie</item>
         <item attribuut="Vindplaats">Kamervragen met antwoord 2001-2002, nr. 1433, Tweede Kamer</item>
         <item attribuut="Vraagnr_bij_indiening">2010210960</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-07-22</item>
         <item attribuut="Datum_indiening">2002-06-03</item>
         <item attribuut="Document-id">KVR15997</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3041" allpagenumbers="3041 3042 3043" vetnummer="2010210960" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15997" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1433" onderwerp="" indiendatum="2002-06-3">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="22 juli 2002), zie ook Aanhangsel Handelingen nr. 1296, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties en voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Wat is uw reactie op het jaaroverzicht 2001/2002 van het CIDI (Centrum voor informatie en documentatie Israël) van 30 mei jl., waaruit blijkt dat er een forse groei is van antisemitische incidenten in Nederland? </vraag>
      <vraag nummer="2">Welke maatregelen stelt u voor om deze antisemitische incidenten te voorkomen? </vraag>
      <vraag nummer="3">Bent u bereid voor dit probleem extra aandacht in het onderwijs te organiseren? Zo neen, waarom niet? </vraag>
      <vraag nummer="4">Hoe reageert u op de suggestie van het CIDI om een structureel overlegorgaan «Religie en Levensbeschouwing» te creëren, waarin beleidsaanbevelingen kunnen worden ontwikkeld over onderwerpen als de grenzen van godsdienstvrijheid en het respectvol samenleven in een pluriforme samenleving? </vraag>
      <vraag nummer="5">Hoe komt het dat politie en justitie in weerwil van het geldende beleid aangiftes m.b.t. antisemitisme niet serieus nemen? Welke verbeteringen stelt u voor? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De door het CIDI gesignaleerde tendens wordt bevestigd door de Landelijke Vereniging van Anti-discriminatiebureaus, die een toename van antisemitisme, van 20 klachten in 2000 naar 123 klachten in 2001 meldt. Het verontrust ons dat de gemelde incidenten van antisemitisme ernstiger van aard worden. Discriminatie, racisme en antisemitisme kunnen niet worden getolereerd en beïnvloeden in negatieve zin het integratieproces. Tegen dergelijke verschijnselen dient krachtdadig te worden opgetreden. </antwoord>
      <antwoord nummer="2" voetnoot="1">Momenteel worden de volgende maatregelen getroffen die mede strekken ter voorkoming en bestrijding van antisemitische uitingen en incidenten. Bij uw kamer ligt het wetsvoorstel strafmaatverhoging structurele vormen van discriminatie <voetnoot nummer="1"/>waarmee ook structurele vormen van antisemitisme bestreden kunnen worden. Vanaf 1 september 2002 wordt het Landelijk bureau discriminatiezaken (LBD) bij de politie operationeel. Dit bureau zal een zelfde functie hebben als het geval is bij het Landelijk Expertise Centrum Discriminatiezaken voor de aanpak van deze kwesties op het werkveld van het openbaar ministerie. De korpsbeheerders van de regionale politiekorpsen zijn verzocht een contactpersoon discriminatiezaken in hun regio aan te stellen, voorzover dat nog niet is gerealiseerd. In het thans bij de Raad van State aanhangige wetsvoorstel ter implementatie van richtlijn nr. 2000/43/EG en richtlijn nr. 2000/78/EG (EG-implementatiewet Awgb) is het voorstel opgenomen om in de Algemene wet gelijke behandeling een verbod op intimidatie (wegens ras, nationaliteit, godsdienst enz.) op te nemen. Intimidatie heeft daarin de betekenis dat de waardigheid van de persoon wordt aangetast en dat een bedreigende, vijandige, beledigende, vernederende of kwetsende omgeving wordt gecreëerd. Oogmerk van dit verbod op intimidatie is de bescherming tegen intimidatie op de belangrijkste terreinen van het maatschappelijk leven te versterken. Daarnaast bestaan reeds de volgende voorzieningen die mede antisemitisme beogen te voorkomen en te bestrijden. In de Wet op het Primair Onderwijs, de Wet op de Expertise Centra en de Wet op het Voortgezet Onderwijs is opgenomen dat het onderwijs er mede van uitgaat dat leerlingen opgroeien in een multiculturele samenleving. In de kerndoelen, waarin een globale beschrijving wordt gegeven van de inhoud van het onderwijs en van wat leerlingen moeten kunnen en kennen, komt het omgaan met verschillen in een multiculturele samenleving expliciet aan bod. Dit geldt zowel voor het primair als voor het voortgezet onderwijs. De Inspectie van het Onderwijs ziet erop toe dat scholen de kerndoelen aanbieden. Voorts zijn scholen wettelijk verplicht een klachtenregeling en een klachtencommissie in te stellen, waarbij klachten over onder andere discriminatie kunnen worden gemeld. Werkgevers zijn op basis van de Algemene wet gelijke behandeling (artikel 5) en de Arbeidsomstandighedenwet (Arbowet) verantwoordelijk voor een werksfeer vrij van ongewenste omgangsvormen en ongelijke behandeling. De Arbowet (artikel 4, lid 2) verplicht werkgevers tot het voeren van een preventief beleid inzake seksuele intimidatie, agressie en geweld op het werk. Dit beleid betreft alle vormen van fysiek en psychisch geweld en intimidatie van buitenstaanders, maar ook van collega’s en chefs op het werk (pesten). Anti Discriminatie Bureaus (ADB’s) zijn er voor klachten en signalen over discriminatie op verschillende gronden. De ADB’s kunnen in eerste instantie proberen te bemiddelen tussen partijen. Indien dat geen resultaat heeft, kunnen deze klachten worden ingediend bij de Commissie gelijke behandeling of er kan aangifte worden gedaan door de ADB’s of (op advies van de ADB’s) door klagers. De strafrechtelijke grenzen aan de vrijheid van meningsuiting en godsdienst zijn in ons Wetboek van Strafrecht aangegeven, in casu vooral in de artikelen 137c en 137d Sr, welke respectievelijk opzettelijke belediging en aanzetten tot haat tegen of tot geweld tegen of tot discriminatie strafbaar stellen. Na aangifte is het steeds aan het OM om te bepalen of strafrechtelijke vervolging al dan niet aangewezen is. Overeenkomstig de Aanwijzing Discriminatie van het openbaar ministerie dient van alle aangiften en klachten betreffende discriminatie die bij de politie binnenkomen een proces-verbaal te worden opgemaakt. Bij overtreding van discriminatiebepalingen in het Wetboek van Strafrecht volgt altijd een strafrechtelijke reactie, indien de zaak bewijsbaar is. Bij de overtreding van andere commune strafbare feiten met een discriminatoire achtergrond dient de discriminatoire achtergrond te worden benadrukt in het requisitoir en als strafverzwarende omstandigheid in de eis te worden betrokken. De eis dient met 25% te worden verhoogd. </antwoord>
      <antwoord nummer="3">Ja. Wij willen voorop stellen dat het onderwijs dient bij te dragen aan de ontwikkeling van het respect voor de rechten van de mens en fundamentele vrijheden (vgl. artikel 29, eerste lid, van het VN-verdrag inzake de rechten van het kind). Het ministerie van Onderwijs, Cultuur en Wetenschappen zal met het Transferpunt Jongeren School en Veiligheid overleggen over de wijze waarop deze aangelegenheid in het kader van het bevorderen van een veilig schoolklimaat onder de aandacht van scholen kan worden gebracht. Het is aan de scholen zelf om te bepalen of het onderwerp antisemitisme extra aandacht behoeft binnen het onderwijs. Om dit te ondersteunen heeft het Landelijk Bureau ter bestrijding van Rassendiscriminatie (LBR) onder andere het project School zonder racisme en het project Wereldschool ontwikkeld. Scholen (zowel primair als voortgezet onderwijs) die zich aansluiten bij deze projecten krijgen allerlei (les)materiaal om racisme ter discussie te stellen en tegen te gaan. Doel van deze projecten is dat iedereen zich, ongeacht verschillen in uiterlijk, land van herkomst of cultuur, welkom voelt op school. School zonder racisme en Wereldschool maken het voor leerkrachten en directies mogelijk om diversiteit, veiligheid op school en het tegengaan van pesten, vooroordelen, discriminatie en racisme, een vast onderdeel van het onderwijs te maken. Als docenten specifieke vragen hebben over antisemitisme, stelt het LBR specifiek materiaal ter beschikking, zoals de Anne Frank krant, of informatie uit de LBR-bibliotheek met betrekking tot antisemitisme. Ook de Anne Frank Stichting voert diverse onderwijsprojecten uit. Een kerntaak van de Anne Frank Stichting is het ontwikkelen en verspreiden van innovatieve, educatieve projecten. Onze indruk is, dat dit op adequate wijze geschiedt. </antwoord>
      <antwoord nummer="4" voetnoot="2">Op 9 april 2002 heeft de minister voor Grote Steden- en Integratiebeleid het Nationaal Platform voor overleg en samenwerking tegen Racisme en Discriminatie (NPRD) geïnstalleerd waarin ook experts zijn benoemd die werden voorgedragen door Islam en Burgerschap, Raad van Kerken en het CIDI. Daarnaast is er op dit moment een regeling met betrekking tot een Adviesraad voor de mensenrechten in voorbereiding. Binnen een dergelijke adviesraad zal godsdienstvrijheid en in dat kader het functioneren van een pluriforme samenleving, één van de onderwerpen zijn waaraan aandacht wordt besteed. Overigens is, om de beleidsontwikkeling op dit gebied te ondersteunen, het kabinet in het verlengde van de motie-Dittrich begonnen met een eerste aanzet voor een nota waarin, vanuit constitutioneel perspectief, wordt ingegaan op het spanningsveld tussen de verschillende grondrechten en op de wijze waarop (vooral) wetgever en bestuur hiermee kunnen omgaan of dienen om te gaan. In die nota zal, waar nodig, ook worden ingegaan op andere grondrechten dan de in de motie genoemde. Ook andere terreinen waar zich grondrechtenconflicten voordoen die voortkomen uit de aanwezigheid van verschillende culturen in onze samenleving, zullen nader moeten worden verkend. Over het in voorbereiding nemen van deze nota is de Tweede Kamer geïnformeerd bij brief van 2 juli 2002 <voetnoot nummer="2"/>. Het kabinet laat het aan het volgende kabinet over om te beslissen over het uitbrengen en de inhoud van zulk een nota. </antwoord>
      <antwoord nummer="5">De stelling dat aangiftes m.b.t. antisemitisme niet serieus worden genomen delen wij niet. Met betrekking tot de behandeling van zaken met antisemitische achtergrond wijzen wij ter illustratie op de volgende cijfers. In 2000 resp. 2001 werden in totaal bij de arrondissementsparketten 214 resp. 198 discriminatiezaken ingeschreven. Daarbij ging het volgens cijfers van het Landelijk Expertisecentrum Discriminatie (LECD) in 48 resp. 41 gevallen om antisemitisme. In 2001 volgde in het merendeel (bijna 80%) van de strafzaken een beslissing van de officier van justitie in de vorm van een dagvaarding, transactie of een voorwaardelijk sepot. In de overige gevallen werden zaken geseponeerd omdat bijvoorbeeld de uitingen geen strafbaar feit opleverden of onvoldoende opsporingsindicaties aanwezig waren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 792">Kamerstuk 27 792</noot>
         <noot nummer="2" documenttype="Kamerstuk" kamerstuk-id="28 006">Kamerstuk 28 006</noot>
      </noten>
   </antwoorden>
</kvr>
