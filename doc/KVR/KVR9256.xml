<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) aan de staatssecretaris van Volkshuisvesting Ruimtelijke Ordening en Milieubeheer over het mogelijk onderling verdelen van wijken door de gezamenlijke corporaties in Amsterdam. (Ingezonden 18 maart 1999); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9256
</item>
         <item attribuut="Inhoud">Vragen over onderlinge afspraken van woningbouwcorporaties te Amsterdam inzake verdeling van wijken (één verhuurder per gebied) en over eventuele belemmeringen voor andere partijen, bijvoorbeeld corporaties in de sociale huursector van buiten de gemeente.</item>
         <item attribuut="Rubriek">Handel en economie (Mededinging) Volkshuisvesting (Huurwoningen) Volkshuisvesting (Woningmarkt)</item>
         <item attribuut="Trefwoorden">Mededinging Woningbouwverenigingen Woningmarkt</item>
         <item attribuut="Vindplaats">Kamervragen met antwoord 1998-1999, nr. 1275, Tweede Kamer</item>
         <item attribuut="Vraagnr_bij_indiening">2989909790</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1999-04-28</item>
         <item attribuut="Datum_indiening">1999-03-18</item>
         <item attribuut="Document-id">KVR9256</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2519" allpagenumbers="2519 2520 2521" vetnummer="2989909790" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9256" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1275" onderwerp="" indiendatum="1999-03-18">
         <vrager partij="PvdA" oorsprong="parlement">Duivesteijn</vrager>
         <vraagt-aan>de staatssecretaris van Volkshuisvesting Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-04-28">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Hebben in Amsterdam de gezamenlijke corporaties de wijken van deze stad onderling verdeeld (per wijk één corporatie)? </vraag>
      <vraag nummer="2">Zo ja, bent u bereid de Kamer hierover uitvoerig te informeren, in het bijzonder over de totstandkoming van deze afspraken, door toezending van de opvattingen van de gezamenlijke corporaties, en de verslaglegging en onderhandelingen hierover met betrokken gemeente? </vraag>
      <vraag nummer="3" voetnoot="1">Heeft de Nederlandse Mededingingsautoriteit de gemaakte afspraken goedgekeurd? Zo ja, kan hierover de relevante informatie aan de Kamer worden toegezonden? <voetnoot nummer="1"/>
      </vraag>
      <vraag nummer="4">Belet deze afspraak tussen marktpartijen onderling, dat een individuele corporatie van Amsterdam, dan wel buiten Amsterdam, initiatieven neemt in het toegewezen werkgebied van een andere corporatie? </vraag>
      <vraag nummer="5">Belet deze afspraak tussen marktpartijen onderling dat particuliere initiatiefnemers bijvoorbeeld de bewoners zelf) initiatieven kunnen nemen ter verbetering van de wijk? </vraag>
      <vraag nummer="6">Geldt voor deze afspraak tussen marktpartijen onderling, dat andere corporaties dan de voor het gebied werkzame corporatie nieuwbouwinitiatieven kunnen nemen? </vraag>
      <vraag nummer="7">Zijn er tussen de marktpartijen onderling afspraken over financiële verevening gemaakt om onrendabele toppen van projecten te financieren en zo ja, hoe zien deze afspraken er uit? </vraag>
      <vraag nummer="8">Is met huurdersorganisaties zowel op het niveau van de stad als op het niveau van de individuele corporatie overleg geweest over deze afspraken? Zo ja, wanneer en wat waren de adviezen van betrokken huurderorganisaties? </vraag>
      <vraag nummer="9">Op welke wettelijke grondslag is het marktpartijen onderling toegestaan afspraken te maken die andere (bijvoorbeeld corporaties in de sociale huursector van buiten de gemeenten) uitsluiten? Wat is de juridische houdbaarheid van deze afspraken? </vraag>
      <vraag nummer="10">Waar in Nederland zijn vergelijkbare afspraken gemaakt? </vraag>
      <vraag nummer="11">Is het toenemende streven naar één verhuurder per gebied niet een ernstige aantasting van het pluriforme karakter van een buurt of een wijk, dat ook tot uitdrukking kan komen door een verscheidenheid van woningeigenaren? </vraag>
      <vraag nummer="12">Hoe kan door deze schaalvergroting een ongewenste eenvormigheid in beleid en/of beheer van wijken worden tegengegaan, terwijl deze wijken juist door een zeer gedifferentieerde bevolking gekenmerkt worden? </vraag>
      <noten afkomstig="vraag">
         <noot nummer="1" datum="1999-03-11" bron="Cobouw">Cobouw, 11 maart 1999</noot>
      </noten>
   </vragen>
   <antwoorden aantal="8">
      <antwoord nummer="1">Nee. De Amsterdamse corporaties hebben de wijken in Amsterdam onderling niet zodanig verdeeld dat per wijk nog maar één corporatie werkzaam zal zijn. Zij hebben in federatieverband (AFWC) spelregels afgesproken over de uitvoering van nader omschreven volkshuisvestelijke activiteiten. Deze zijn gebiedsgericht en moeten in een aantal wijken (of delen daarvan) versnippering van corporatiebezit voorkomen. Daartoe is onderscheid gemaakt in A-, B- en C-gebieden. In 1996 zijn 24 A-gebieden en 48 B-gebieden vastgesteld. In de A-gebieden willen de corporaties door middel van aankopen en opknappen van slecht onderhouden particuliere huurwoningen een belangrijke bijdrage leveren aan de voortgang van de stadsvernieuwing. De verdelingsafspraken in deze gebieden gaan uit van «blokverantwoordelijkheid», dat wil zeggen dat bij ieder bouwblok de corporatie die er zit eerstaangewezene is. In de B-gebieden is er al veel corporatiebezit. Nadruk ligt hier vooral op beheer van de woontechnisch verouderde sociale huurwoningvoorraad en de leefbaarheid. Ook hier is het uitgangspunt «blokverantwoordelijkheid». De overige gebieden zijn C-gebieden waar geen afspraken over verdeling zijn gemaakt. Op grond van hun activiteiten in de A- en B-gebieden hebben de aangewezen corporaties daar het primaat op het ontwikkelen van volkshuisvestelijke activiteiten, inhoudende de aankoop, verkoop, bouw en verbouw van woningen. Het primaat behelst een verdelingsafspraak waarbij de uitvoering van genoemde activiteiten in een gebied in beginsel voorbehouden is aan de primaathebbende corporatie in dat gebied (eerstgegadigde). Als «tegenprestatie» is de primaathebbende corporatie verantwoordelijk voor een voldoende aanbod van sociale huur- en koopwoningen en voor een leefbaar woonmilieu. Het primaat dient een stagnatie van de stadsvernieuwing in Amsterdam te voorkomen en heeft met name tot doel de efficiency te verbeteren (voorkoming versnippering bezit) alsmede een koppeling te leggen tussen rendabele en onrendabele investeringen. </antwoord>
      <antwoord nummer="2">De onderlinge afspraken zijn vastgelegd in «De spelregels voor de productie in A-, B- en C-gebieden in Amsterdam», die in april 1994 zijn vastgesteld en bij besluit van 8 april 1997 zijn aangepast. De afspraken zijn in een overlegproces tussen corporaties onderling en met de gemeente tot stand gebracht; de eerste aanzet dateert van begin 1993. De overeengekomen spelregels en aangevoerde bezwaren daarop zijn door de Nederlandse Mededingingsautoriteit (NMa) beoordeeld c.q gewogen. De NMa heeft, om redenen zoals in zijn besluit verwoord, besloten ontheffing te verlenen op artikel 6 van de Mededingingswet (zie ook antwoord op vraag 9). Over de achtergronden en de onderlinge discussie tussen de corporaties is er geen informatie in mijn bezit. Bijgaand zend ik u een afschrift van de spelregels toe. De gemeente Amsterdam en de afzonderlijke stadsdelen hebben zich achter de afspraken gesteld. In de «Beleidsovereenkomst Volkshuisvesting Amsterdam» van maart 1999 wordt onder punt 3.2 sub 5 naar deze afspraken verwezen. Hiermee hebben de gemeente en de stadsdelen zich ook gecommitteerd aan de afspraken. Ook de tekst van deze passage zend ik u als bijlage mee. </antwoord>
      <antwoord nummer="3">Ja, de NMa heeft bij uitspraak van 5 februari, nummer 553/23, besloten voor de gemaakte onderlinge afspraken tussen de corporaties ontheffing te verlenen op het verbod van artikel 6, eerste lid van de Mededingingswet. De ontheffing betreft uitsluitend de A- en B- gebieden, waarbij de NMa de periode waarover de ontheffing wordt verleend beperkt tot 5 jaar. Een afschrift van het betreffende besluit van de directeur generaal NMa, zend ik u bijgaand toe. De NMa heeft als onafhankelijk orgaan een beargumenteerde afweging gemaakt op strijdigheid met het kartelverbod. Ik constateer dat de NMa in zijn overwegingen niet de positie van de corporatie, deze wordt door de NMa aangemerkt als ondernemer, maar met name de volkshuisvestelijke argumenten (specifieke situatie vanwege het versnipperd bezit en de omvangrijke investeringsopgave met koppeling van rendabele en onrendabele investeringen) zwaar heeft laten wegen in de besluitvorming. Het besluit van de NMa staat echter los en heeft geen invloed op de wijze waarop ik de afzonderlijke corporatie zal beoordelen. In het kader van het toezicht wordt deze, ongeacht de afspraken die onderling zijn gemaakt, getoetst op het volkshuisvestelijk presteren in aansluiting op de verantwoordingsvelden zoals genoemd in het BBSH. Indien daarbij blijkt dat de prestatie door mij als onvoldoende wordt beoordeeld zal ik ook de door mij te nemen maatregelen richten op die corporatie. </antwoord>
      <antwoord nummer="4, 5 en 6">In de afspraken tussen de corporaties is overeengekomen dat de primaathebbende corporatie eerstgegadigde (primaat) is in een aan hem toegewezen gebied. De gebiedsafbakening is daarbij «zo strak mogelijk» langs het corporatiebezit gelegd. Het primaat beperkt zich in deze stadsvernieuwingsgebieden vervolgens tot de aankoop, kleine nieuwbouwprojecten (minder dan 250 woningen) en projectontwikkeling (functie-/bestemmingswijziging, sloop en vervangende nieuwbouw). De gemaakte afspraken hebben overigens geen invloed op de bestaande eigendomsverhoudingen en gelden niet voor grotere nieuwbouwprojecten van meer dan 250 woningen. Bij de in 1996 gemaakte verdeling in A- en B-gebieden is slechts in 2 van de 24 A-gebieden en in 2 van de 48 B-gebieden maar één corporatie als actieve corporatie bestempeld, die derhalve het primaat in dat gebied heeft. In de overblijvende A- en B-gebieden zijn twee of meer corporaties actief. De gemeente Amsterdam en de stadsdelen hebben zich geconformeerd aan deze spelregels. Het primaat van een corporatie leidt er meestal toe dat die corporatie daadwerkelijk opdracht krijgt om aan de slag te gaan. Als stadsdeel en corporatie niet met elkaar tot overeenstemming komen, kan het stadsdeel de corporatie verzoeken van het project (nieuwbouw of aankoop) af te zien. Indien de corporatie toestemt, staat voor het stadsdeel de weg open om een andere corporatie te benaderen. Als een corporatie van dit primaat zelf geen gebruik maakt, kunnen andere corporaties en in tweede instantie andere opdrachtgevers worden ingeschakeld. Een corporatie van buiten Amsterdam, die in zijn statuten ook Amsterdam als werkgebied heeft, is niet gebonden aan deze afspraken en zou dan actief kunnen worden. De bedoelde afspraak betekent dus een feitelijke inperking van onderlinge concurrentie tussen corporaties onderling en tussen corporaties en andere partijen. De NMa acht dit op genoemde gronden in deze gevallen aanvaardbaar. Het door onderlinge afspraken of anderszins uitsluiten van concurrentie of bevorderen van een oneigenlijke concurrentiepositie heeft overigens mijn aandacht. In dat licht heb ik het themaveld woningcorporaties bij het Ministerie van Economische Zaken aangemeld in het kader van het project Marktwerking, Deregulering en Wetgevingskwaliteit (MDW). Zoals in de brief aan de Tweede Kamer van de ministers van Economische Zaken en Justitie (d.d. 24 maart 1999) is aangegeven, vormen de uitkomsten van het MDW-project «Woningcorporaties» een belangrijke schakel in mijn bezinning op de taak en positie van de corporaties in het kader van de aangekondigde nota Wonen in de 21e eeuw. </antwoord>
      <antwoord nummer="7">De spelregels, en de beoordeling van de NMa daarop, behelzen uitsluitend afspraken tussen de in de A- en B-gebieden werkzame corporaties en houden de onderlinge verdeling in van het primaat op gelimiteerde activiteiten in die gebieden. De intentie van de spelregels is het bieden van de mogelijkheid aan de primaathebbende corporatie om als eerstgegadigde rendabele projecten te verwerven ter compensatie van de onrendabele inspanningsverplichting die samenhangt met het verkregen primaat. De wijze en vorm waarop een verrekening tussen rendabel en onrendabel kan plaatsvinden – mogelijk tussen partijen onderling – vormt geen onderwerp van de gemaakte afspraken. </antwoord>
      <antwoord nummer="8">Het Amsterdams Steunpunt Wonen (ASW) is als vertegenwoordiger van de bewoners betrokken geweest bij het overleg over de Beleidsovereenkomst Volkshuisvesting Amsterdam. De Beleidsovereenkomst Volkshuisvesting Amsterdam 1998–99 is weliswaar niet door het ASW ondertekend, maar het ASW is volledig bekend met de afspraken daarin. De Beleidsovereenkomst Volkshuisvesting Amsterdam 1994–95 is wel mede ondertekend door het ASW en daarin werd ook al verwezen naar de afspraken tussen de Amsterdamse corporaties inzake A-, B- en C-gebieden. Of de individuele corporaties hun eigen huurdersorganisaties over dit punt hebben geïnformeerd is mij niet bekend. De Wet op het overleg huurders verhuurders biedt de huurders overigens de mogelijkheid de verhuurder te verzoeken om de spelregels onderwerp van overleg te maken. </antwoord>
      <antwoord nummer="9">De afspraken die marktpartijen onderling maken dienen in overeenstemming te zijn met de voorwaarden zoals die zijn vastgelegd in het Burgerlijk Wetboek (BW) en voorts de Mededingingswet (Mw). De Mw bepaalt in artikel 6 (kartelverbod) dat de afspraken ten principale niet tot gevolg mogen hebben dat de toetreding van de markt of een deel daarvan voor derden wordt verhinderd, beperkt of vervalst. In artikel 17 van de Mw wordt de mogelijkheid geboden om uitzondering te verzoeken op het kartelverbod. Door de uitzondering die door de NMa is verleend op het kartelverbod in relatie tot de afspraken die de corporaties met de gemeente hebben gemaakt, worden corporaties van buiten de gemeente in de A- en B-gebieden uitgesloten van activiteiten die voorbehouden zijn aan de primaathebbende corporatie. De tussen marktpartijen onderling gemaakte afspraken kunnen, ter toetsing op hun juridische houdbaarheid aan het BW en de MW, door henzelf of derden voorgelegd worden aan de rechter respectievelijk de NMa. In dit verband heeft de AFWC de spelregels voorgelegd aan de NMa die op grond van artikel 17 Mw heeft besloten ontheffing te verlenen op het kartelverbod in de A- en B-gebieden. </antwoord>
      <antwoord nummer="10, 11 en 12">Mij is niet bekend in hoeverre er in het land vergelijkbare afspraken tussen corporaties als in Amsterdam zijn gemaakt. Voor de goede orde, er zijn – zoals bekend – in het kader van de prestatieafspraken in diverse gemeenten door heel het land tussen de gemeente en daar werkzame corporaties convenanten opgesteld waarin is overeengekomen dat, ter compensatie van de te verrichten (onrendabele) investeringen de betreffende corporaties eerstaangewezenen zijn voor de uitvoering van rendabele projecten (bijvoorbeeld nieuwbouw koopwoningen): «verdeling zuur en zoet». Voorts worden er, met name in wijken of buurten waar een forse investeringstaak ligt, in toenemende mate afspraken gemaakt tussen corporaties, gemeenten en overige marktpartijen. Deze afspraken zijn met name gericht op de afstemming van wederzijdse inspanningen en investeringen met als doel de effectiviteit en efficiency te vergroten. Het pluriforme karakter van wijken en buurten is naar mijn overtuiging met name gerelateerd aan de pluriformiteit in het aanbod van woningen (huur/koop, goedkoop/duur) en het kwaliteitsniveau van de wijk of buurt in zijn totaliteit. Verscheidenheid van eigenaren van huurwoningen hoeft daarbij geen doorslaggevende rol te spelen. Overigens hebben deze eigenaren – in het kader van onder meer de verhuurbaarheid – een eigen belang bij een adequate kwaliteit van wijken en buurten, waarvan een gedifferentieerd aanbod van woningen een onderdeel vormt. De ontwikkeling van beleid en gewenste investeringsrichting kan overigens niet plaatsvinden zonder overleg en medewerking van de «gebruikers» van die wijk ofwel de bewoners. In het BBSH enerzijds en de Wet op het overleg huurders verhuurders anderzijds zijn de spelregels vastgelegd op welke wijze en in welke vorm bewoners en huurders betrokken zijn of moeten worden bij de vormgeving van het beleid. Daarmee is er een zekere waarborg voor afstemming van beleid en beheer op de differentiatie in bevolkingssamenstelling met bijbehorende wensen en behoeften. </antwoord>
      <noten afkomstig="antwoord"/>
   </antwoorden>
</kvr>
