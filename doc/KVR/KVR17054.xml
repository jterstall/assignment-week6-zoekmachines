<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Justitie over het feit dat Regelgeving over kansspeelautomaten massaal wordt ontdoken. (Ingezonden 20 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17054
</item>
         <item attribuut="Rubriek">Overheidsfinanciën (Kansspelen) Welzijn (Verslavingszorg)</item>
         <item attribuut="Trefwoorden">Kansspelen Verslaving</item>
         <item attribuut="Vindplaats">Kamervragen met antwoord 2002-2003, nr. 665, Tweede Kamer</item>
         <item attribuut="Vraagnr_bij_indiening">2020303410</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-01-27</item>
         <item attribuut="Datum_indiening">2002-11-20</item>
         <item attribuut="Document-id">KVR17054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1403" allpagenumbers="1403 1404" vetnummer="2020303410" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17054" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="665" onderwerp="" indiendatum="2002-11-20">
         <vrager partij="CDA" oorsprong="parlement">Buijs</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 januari 2003), zie ook Aanhangsel Handelingen nr. 557, vergaderjaar 2002–2003">
         <antwoorder functie="minister" ministerie="Economische Zaken">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1 2">Hebt u kennisgenomen van de EO uitzending op Radio I <voetnoot nummer="1"/>, waarin kon worden aangetoond dat het speelautomatenbesluit 2000 massaal wordt overtreden en het beleid ter preventie van gokverslaving <voetnoot nummer="2"/>door de speelautomatensector niet wordt nageleefd? </vraag>
      <vraag nummer="2">Vindt u dat het beoogde effect van de introductie van de zgn. «Nypels»-automaten wordt tenietgedaan door het plaatsen van een kastje (soort adapter) waar door alsnog automatisch en langdurig kan worden doorgespeeld? Zo ja, welke maatregelen wilt u daartegen nemen? </vraag>
      <vraag nummer="3">Op welke wijze vindt op dit moment handhaving plaats van het naleven van het speelautomatenbesluit 2000 en is dit gelet op het bovenstaande voldoende? Werd u al eerder door de toezichthouder (op de speelautomatensector) op de hoogte gebracht van deze overtredingen? Zo neen, waarom niet? Zo ja, wat werd met deze gegevens gedaan? </vraag>
      <noten afkomstig="vraag">
         <noot nummer="1">D.d. 18 november 2002 (tijd 11.00-12.00)</noot>
         <noot nummer="2">Brief min. Justitie d.d. 31/10 2002 (Kamerstuk 28 600, nr. 58)</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja. Per 1 juni 2000 gelden er nieuwe regels voor speelautomaten met de inwerkingtreding van de nieuwe Speelautomatentitel van de Wet op de kansspelen. Uitgangspunt bij de nieuwe wet- en regelgeving vormden de aanbevelingen van de commissie kansspelautomaten (de Commissie-Nijpels). Eén van de aanbevelingen was om elke speler te dwingen om elk spel bewust te starten. Kansspelautomaten in horeca-inrichtingen moeten een voorziening hebben waardoor het pas mogelijk is een nieuw spel te beginnen nadat de startknop is losgelaten en weer is ingedrukt door een speler. Hiermee wordt het automatisme van doorspelen doorbroken. Een kastje waarmee het starten automatisch geschiedt (een zgn. «automatische startknop»), druist uiteraard in tegen deze gedachte. De Speelautomatentitel richt zich op de opsteller en de exploitant van een speelautomaat: zij mogen niet aan een goedgekeurde automaat knoeien en hebben een zorgplicht tegenover de speler. Veranderingen aan een kansspelautomaat waarbij een automatische startknop wordt aangeboden of om het gebruik van een automatische startknop te faciliteren, zijn in strijd met artikel 30t van de Wet op de kansspelen. Op basis van deze wet kan de automaat in beslag genomen worden en de exploitatievergunning van de exploitant worden ingetrokken. Ik zal de gemeenten adviseren om dan tevens de aanwezigheidsvergunning van de opsteller in te trekken. Als een speler zelf een automatische startknop meeneemt, die op kansspelautomaten aangebracht kan worden, kan alleen bij heterdaad tegen de opsteller en de exploitant worden opgetreden. Ik zal de door mij aangewezen toezichthouder op de speelautomatensector, Verispect BV, instrueren om nadrukkelijk daarop toe te zien. De speelautomatensector zal ik hier binnenkort schriftelijk van op de hoogte stellen. </antwoord>
      <antwoord nummer="3">Op grond van artikel 30w van de Wet op de kansspelen heb ik Verispect BV aangewezen als toezichthouder op de speelautomatensector. Jaarlijks voert Verispect BV daartoe controlewerkzaamheden uit, die ook een preventieve werking beogen. Omvang en invulling van deze controlewerkzaamheden worden contractueel vastgelegd in een jaarwerkplan. Door middel van de controles worden ondeugdelijke, ontregelde, onjuist opgestelde en onjuist gebruikte speelautomaten ontdekt en wordt vervolgens herstel van de wettige toestand bewerkstelligd. Bestrijding van de illegaliteit is primair een politietaak, waarbij de controleurs van Verispect BV de politie op verzoek kunnen ondersteunen. Driejaarlijks wordt elk van de in totaal ongeveer 28 000 locaties waar speelautomaten in ons land staan opgesteld door controleurs van Verispect BV bezocht. Speelhallen en casino’s worden jaarlijks gecontroleerd. Naast deze «locatiecontroles», controleert Verispect BV ook jaarlijks alle ongeveer 900 exploitanten op vergunninggegevens en bedrijfsruimten. Bij deze controles worden per exploitant twee automaten aan een uitgebreide technische inspectie onderworpen. De controlewerkzaamheden zouden op zichzelf voldoende moeten zijn. De wettelijke context waarbinnen het toezicht is geregeld, vraagt echter nadere aandacht. De huidige wet- en regelgeving is sterk gericht op bescherming van de speler en de daarmee samenhangende technische voorschriften en minder op toezicht en handhaving. Zo zou bijvoorbeeld de mogelijkheid van het opleggen van een bestuurlijke boete een te bestuderen aanvulling op het toezichtsarrangement zijn. Ik ben, samen met de minister van Justitie, voornemens om in de tweede helft van 2003 een evaluatie van de Speelautomatentitel naar uw Kamer te sturen. Op de wettelijke context van toezicht en handhaving zal ik dan nader ingaan. Daarbij zal ik ook de gemeentelijke praktijk betrekken. Het materiaal dat deze evaluatie oplevert, kan worden gebruikt als inbreng voor de herziening van de Wet op de kansspelen. Verispect BV heeft mij reeds vóór de EO-uitzending op Radio 1 van 18 november 2002 op de hoogte gesteld van het bestaan van automatische startknoppen. Ook de politie heeft mij hiervan verwittigd. Het onderwerp is daarop besproken in het handhavingsoverleg kansspelen met het Ministerie van Justitie, het Openbaar Ministerie, de politie, de VNG, het Ministerie van Financiën, de Belastingdienst, Verispect BV en mijn ministerie. Dat heeft geresulteerd in de handhavingslijn zoals weergegeven in antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
