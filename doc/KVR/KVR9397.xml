<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over het openstellen van vluchtstroken. (Ingezonden 8 april 1999); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9397
</item>
         <item attribuut="Inhoud">Vragen over een proef met het openstellen van vluchtstroken langs wegen in geval van file en de gevolgen daarvan voor de verkeersveiligheid (hulpverlening, pechgevallen en noodstops).</item>
         <item attribuut="Rubriek">Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Verkeersveiligheid Wegen</item>
         <item attribuut="Vindplaats">Kamervragen met antwoord 1998-1999, nr. 1400, Tweede Kamer</item>
         <item attribuut="Vraagnr_bij_indiening">2989911020</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1999-05-21</item>
         <item attribuut="Datum_indiening">1999-04-08</item>
         <item attribuut="Document-id">KVR9397</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2785" allpagenumbers="2785 2786 2787" vetnummer="2989911020" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9397" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1400" onderwerp="" indiendatum="1999-04-8">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-05-21">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Hebt u kennis genomen van het artikel «Proef: inzet vluchtstrook bij file A15»? <voetnoot nummer="1"/>Is dit waar? </vraag>
      <vraag nummer="2">Betreft het hier een tijdelijke maatregel? Zo ja, voor hoelang maximaal? </vraag>
      <vraag nummer="3">Op welke Rijkswegen is de vluchtstrook opengesteld? Zijn er plannen voor meer wegen om de vluchtstrook permanent of als spitsstrook open te stellen? Zo ja, voor welke wegvakken? Hoe wordt de Tweede Kamer bij de besluitvorming daarover betrokken? </vraag>
      <vraag nummer="4">Acht u het openstellen van vluchtstroken in lijn met de richtlijnen voor snelwegen en autowegen? (ROA)? </vraag>
      <vraag nummer="5">Welke maatregelen worden genomen ten behoeve van de verkeersveiligheid bij de openstelling van de vluchtstroken? Welke kosten zijn hiermee gemoeid? Hoeveel bedragen deze ongeveer per kilometer? Ten laste van welk begrotingsartikel worden deze maatregelen gefinancierd? Worden deze maatregelen ook bij de geplande openstelling van vluchtstroken genomen? </vraag>
      <vraag nummer="6">Op welke wijze is bekeken wat de milieueffecten van deze feitelijke verbreding zijn op de omgeving? </vraag>
      <vraag nummer="7">Deelt u de mening dat voor veel milieuaspecten (geluid, emissies) het effect van het openstellen van de vluchtstrook gelijk is aan het aanleggen van een extra rijbaan? Bent u van mening dat er, gezien deze milieueffecten, een milieueffectrapportage dient plaats te vinden voorafgaand aan een besluit over het openstellen van de vluchtstrook? Zo neen, waarom niet? </vraag>
      <vraag nummer="8">Is er, met betrekking tot de toename van geluidhinder, sprake van een door uw ministerie gecreëerde nieuwe situatie waarbij omwonenden recht hebben op geluidsbeschermende maatregelen van Verkeer en Waterstaat? Zo neen, wat is het fundamentele verschil met de bouw van een extra rijstrook? </vraag>
      <vraag nummer="9">Is u bekend dat de ANWB jaarlijks 250.000 maal een auto met pech op de vluchtstrook assistentie biedt? Welk alternatief is er voor deze gevallen en met name voor gevallen van acute nood als de vluchtstrook wordt opgeheven? Bent u van mening dat deze vluchtstroken altijd en snel verkeersvrij zijn te maken bij calamiteiten? </vraag>
      <vraag nummer="10">Wat is uw mening over het standpunt van de ANWB en VVN dat de vluchtstrook onmisbaar is voor hulpverlening, pechgevallen en noodstops? </vraag>
      <vraag nummer="11" voetnoot="2">Wat is de uitkomst van de evaluaties van de als spitsstrook in gebruik genomen vluchtstroken, zoals aangegeven in de brief van de vorige minister van Verkeer en Waterstaat van 22 november 1996? <voetnoot nummer="2"/>Hebben er zich tijdens de gemonitorde periode ernstige calamiteiten voorgedaan? Zo neen, op basis waarvan meent u te kunnen oordelen dat de vluchtstrook toch opgeheven kan worden zonder toename van de verkeersonveiligheid? </vraag>
      <vraag nummer="12">Is er in de huidige openstellingen sprake van een «minimaal gelijkblijvend rendement voor de veiligheid van weggebruikers en hulpverleners», zoals geformuleerd als randvoorwaarde voor openstelling in de brief van 22 november 1996? </vraag>
      <vraag nummer="13">Acht u het praktisch mogelijk om deze de facto verbreding in de toekomst weer terug te draaien of om deze strook in te zetten voor gebruik door doelgroepen als openbaar vervoer? Is het openstellen van vluchtstroken voor het duurzamere en minder intensieve (dus veiliger) openbaar vervoer in overweging genomen? Waarom is dit niet ingevoerd? </vraag>
      <noten afkomstig="vraag">
         <noot nummer="1" datum="1999-03-24" bron="Telegraaf">Telegraaf, 24 maart 1999</noot>
         <noot nummer="2" documenttype="Kamerstuk" kamerstuk-id="25 000 XII" documentnummer="11">Kamerstuk 25 000 XII, nr. 11</noot>
      </noten>
   </vragen>
   <antwoorden aantal="12">
      <antwoord nummer="1">Ja. Op de A15 wordt een project gerealiseerd onder de noemer dynamische markering. Doel van het project is een technologieverkenning te doen van het vervangen van vaste markering door een dynamische markering. Dit is één van de projecten uit het programma Wegen naar de Toekomst, als verkenning van het Ministerie van Verkeer en Waterstaat naar de mogelijkheden van dynamisering van het wegennet. </antwoord>
      <antwoord nummer="2">Ja. Het project wordt gedurende een half jaar continu gemonitord en geëvalueerd. Na afloop van deze periode zal worden bezien of dynamische markering op grotere schaal toegepast kan worden. </antwoord>
      <antwoord nummer="3">Er zijn drie spitsstroken in gebruik: op de A28 bij Huis ter Heide, op de A27 bij Houten en op de A50 bij Ewijk. In mijn brief van 22 november 1996 (kamerstuk 25 000 VII nr. 11) heb ik deze voorbeeldprojecten aangekondigd. Er wordt op dit moment gewerkt aan een plan om een spitsstrook te maken van de linker vluchtstrook van de A4 tussen knooppunt Burgerveen en de afslag Hoofddorp, in noordelijke richting. Dit project is een van de voorbeeldprojecten benutting. Het gebruik van de linker vluchtstrook wordt afgeraden door politie en hulpverleners, zoals de ANWB. Deze linker vluchtstrook wordt dan ook zelden of nooit gebruikt. Om ervaring op te doen met een autosnelweg met meer dan drie rijstroken zonder linker vluchtstrook is dit voorbeeld project gekozen voor uitvoering. Het voorbeeldproject maakt deel uit van een serie pilotprojecten waarmee het Ministerie van Verkeer en Waterstaat ervaring wil opdoen met het snel realiseren van een innovatieve oplossing van een bestaand knelpunt. De Tweede Kamer heeft hierover een besluit genomen bij de behandeling van het MIT 1999–2003 in december 1998. </antwoord>
      <antwoord nummer="4">Ja. De ROA is een richtlijn ontwerp autosnelwegen. Beargumenteerd mag er van de richtlijn afgeweken worden. De hierboven beschreven voorbeeldprojecten benutting dienen mede ter onderbouwing hiervan. </antwoord>
      <antwoord nummer="5">Het vervangen van de vluchtstrook door een spitsstrook is op zich geen maatregel die de verkeersveiligheid aantast. Onderzoek bij bijvoorbeeld de inmiddels al meer dan drie jaar geleden opengestelde spitsstrook op de A28 heeft uitgewezen dat niet aangetoond kan worden dat de verkeersveiligheid is afgenomen, terwijl de bereikbaarheid duidelijk is toegenomen. De fysieke afwezigheid van de vluchtstrook wordt door tal van preventieve maatregelen en curatieve instrumenten overgenomen, zoals hoogwaardig incident management, videocamera’s, lagere maximum snelheden, verkeerssignalering met het snelheidsonderschrijdendsysteem (SOS), aangepaste en aanvullende bewegwijzering, aanduiding en markering, en pechhavens. De kosten van de verkeersveiligheidsmaatregelen liggen op het vlak van het incident management (landelijk circa 7 miljoen gulden per jaar), videocamera’s (circa 1,5 kfl/km). De efficiency van incident management is hoog. Aan maatschappelijke kosten wordt jaarlijks meer dan f 40 mln bespaard. Deze kosten komen ten laste van het Infrastructuurfonds artikel 01.01.04 beheer en onderhoud. Deze maatregelen worden ook bij de geplande openstelling van vluchtstroken genomen. </antwoord>
      <antwoord nummer="6">Voor voorbeeldprojecten spitsstroken is met name gekeken naar de geluidemissie. Er zijn geluidberekeningen gemaakt. </antwoord>
      <antwoord nummer="7 en 8">Naast de ombouw van een weg tot een autosnelweg zijn ook bepaalde wegverbredingen m.e.r.-plichtig. Bij de keuze om deze ingrepen m.e.r.-plichtig te maken is het accent gelegd op de fysieke aanleg van nieuwe rijstroken naast de reeds bestaande . Naast bovengenoemde ingrepen zijn er ook andere denkbaar. Het gaat daarbij om zogenaamde verkeersbenuttingsmaatregelen, zoals het creëren van extra rijstroken zonder (fysieke) aanpassing van het weglichaam of het gebruik van de vluchtstrook als rijstrook. Voor deze activiteiten geldt geen m.e.r.-plicht. Dit betekent overigens niet dat er bij dergelijke wijzigingen geen inzicht zal worden gegeven in de milieugevolgen. Bij het plan voor verkeersbenuttingsmaatregelen zullen de milieugevolgen in beeld gebracht worden. Inmiddels is een gezamenlijke werkgroep van VROM en V&amp;W aan de slag gegaan. Deze werkgroep heeft als opdracht om te inventariseren welke milieuaspecten en welke onderzoeken bij benuttingsmaatregelen relevant zijn, en tevens te bezien welke procedures (incl. rechtsbescherming) bij het toepassen van benuttingsmaatregelen noodzakelijk en gewenst zijn. Wettelijke regelingen, zoals de Wet geluidhinder, zijn van toepassing op deze verkeersbenuttingsmaatregelen. </antwoord>
      <antwoord nummer="9">Ja. De fysieke afwezigheid van de vluchtstrook wordt gecompenseerd door het verkeerssignaleringssysteem met ondermeer het snelheidsonderschrijdingssysteem (SOS), waardoor langzaam rijdende en stilstaande voertuigen binnen seconden ontdekt kunnen worden en direct de betreffende rijstrook afgekruist kan worden. Dit systeem bewijst dagelijks zijn nut op inmiddels al meer dan 1000 km autosnelwegen. Op deze wijze zijn niet alleen vluchtstroken maar alle rijstroken altijd snel verkeersvrij te maken bij calamiteiten en pechgevallen. Daarnaast zijn er pechhavens aanwezig langs als spitsstrook in gebruik zijnde vluchtstrook. </antwoord>
      <antwoord nummer="10">In de ROA staat ondermeer de richtlijn dat elke autosnelweg in ons land voorzien moet zijn van een vluchtstrook. In zoverre deel ik dus het standpunt van VVN en ANWB dat vluchtstroken bij autosnelwegen horen. Op een aantal plaatsen zijn echter in goed overleg met ondermeer KLPD en ANWB voorbeeldprojecten uitgevoerd om ervaring op te doen met het inruilen van de fysieke verschijningsvorm van de vluchtstrook door de onder 5 genoemde maatregelen en instrumenten. </antwoord>
      <antwoord nummer="11">De spitsstrook op de A28 is inmiddels 3,5 jaar geopend, en de spitsstrook op de A27 is bijna 2 jaar operationeel is en de spitsstrook op de A50 is 9 maanden geleden in gebruik genomen is. Uit de evaluaties van deze spitsstroken komt een overwegend positief beeld naar voren. De afwikkeling is sterk verbeterd. Op de A27 en A28 is de congestie nagenoeg verdwenen terwijl zich stroomafwaarts geen nieuwe afwikkelingsproblemen hebben voorgedaan. Een en ander wordt bevestigd door reacties van weggebruikers over de doorstroming op de onderhavige wegvakken. Ook met betrekking tot de toepassing van de maatregel «spitsstrook» zijn de reacties in grote meerderheid positief. Op de A50 konden de kwantitatieve effecten op de doorstroming slechts ten dele worden vastgesteld vanwege beperkte beschikbaarheid van verkeersdata door wijzigingen in de planning van de uitvoering van de verkeerssignalering aldaar. Uit enquêtes blijkt echter dat ook daar de reacties van weggebruikers overwegend positief zijn. Wel heeft zich op de A50 door het opheffen van de oorspronkelijke bottleneck bij het knooppunt Ewijk stroomafwaarts nieuwe congestie voorgedaan. Deze congestie zal echter naar verwachting een tijdelijk karakter hebben gezien de op korte termijn geplande capaciteits-verruimende maatregelen op dit wegvak. Voor wat betreft de verkeersveiligheid laten de voorlopige resultaten van een aanvullende ongevalsanalyse (voor/na studie) op de A28 een gunstig beeld zien. Vooralsnog is sprake van een significante daling van het aantal ongevallen. De hoofdoorzaak hiervan is gelegen in een sterke afname van kop-staart ongevallen door sterk verminderde congestie. Analyses van beschikbare verkeersdata laten bovendien een afname van de spreiding rond de gemiddelde rijsnelheid zien hetgeen wijst op een homogener verkeersproces. De verkeersveiligheid bij calamiteiten en incidenten bij geopende spitsstrook blijft een punt van aandacht. Tot op heden hebben zich op de onderhavige trajecten (gelukkig) nog geen ernstige incidenten voorgedaan die een adequate hulpverlening in de weg stonden. Een feit blijft echter dat de fysieke mogelijkheden voor hulpverlening gedurende de spits minder zijn dan wanneer een volwaardige vluchtstrook aanwezig is. Om dit gemis te ondervangen zijn in het ontwerp flankerende maatregelen toegepast (extra detectie en bewaking en een intensieve vorm van incident management) die het gemis van de vluchtstrook in de spits zoveel mogelijk compenseren. Deze maatregelen worden bij de voorbereiding en realisatie van spitsstroken nadrukkelijk meegenomen. Tevens hebben alle betrokken wegbeheerders een draaiboek samengesteld dat in nauw overleg met hulpverleningsinstanties tot stand is gekomen en dat gebruikt kan worden bij calamiteiten en andere ernstige incidenten. In dat draaiboek zijn instructies opgenomen voor het operationele personeel hoe te handelen bij dergelijke omstandigheden. Kort gezegd komt dit erop neer dat de operator in de verkeerscentrale bij geopende spitsstrook in dergelijke omstandigheden na automatische detectie vrijwel onmiddellijk een signaal krijgt en de spitsstrook zo snel mogelijk buiten gebruik kan stellen, opdat hulpverleningsvoertuigen het ongeval snel kunnen bereiken. In hoeverre deze procedure zonder al te grote risico’s verloopt zal de praktijk moeten uitwijzen. Ik zal u zo spoedig mogelijk na afronding van alle evaluaties (mei 1999) een nota doen toekomen waarin ik u meer gedetailleerde informatie zal geven over de evaluatie-resultaten, alsmede aanbevelingen zal geven ten aanzien van mogelijk bredere toepassing van spitsstroken. </antwoord>
      <antwoord nummer="12">Deze vraag is niet zonder meer voor beide genoemde doelgroepen eenduidig te beantwoorden. Enerzijds is zoals reeds bij antwoord 11 aangegeven de verkeersveiligheid door een sterke afname van de congestie verbeterd. In die zin is er sprake van een structurele winst in verkeersveiligheid bij weggebruikers. Anderzijds is er tot op heden nog geen ervaring opgedaan met situaties waarbij sprake is van een ernstig incident of calamiteit. De veiligheid van hulpverleners kan derhalve nog niet in volle omvang worden vastgesteld. Blijft het feit dat de wegbeheerder alles in het werk heeft gesteld om het veiligheidsrisico voor deze doelgroep door eerder genoemde preventieve en flankerende maatregelen tot een minimum te beperken. Overigens ben ik mij ervan bewust dat bij toename van het verkeersaanbod op het spitsstrooktraject de gevonden positieve effecten op de verkeersveiligheid, die uit de evaluatie op de A28 blijken, in de tijd mogelijk zullen afnemen, gezien de toenemende kans op (terugkerende) congestie. Ik zal daar bij de verdere besluitvorming over benuttingsmaatregelen op het hoofdwegennet en in het bijzonder bij de afweging tussen dit soort maatregelen en meer traditionele capaciteitsuitbreiding nadrukkelijk rekening mee houden. </antwoord>
      <antwoord nummer="13">Ja. Uit leer en rendementsoverwegingen is besloten op de trajecten van de genoemde voorbeeldprojecten de spitsstroken niet slechts voor het OV maar voor al het verkeer open te stellen. </antwoord>
      <noten afkomstig="antwoord"/>
   </antwoorden>
</kvr>
