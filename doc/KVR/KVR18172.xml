<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretarissen van Volkshuisvesting, Ruimtelijke Ordening en Milieubeheer en van Verkeer en Waterstaat over het mogelijke vervoer van ammoniak per spoor. (Ingezonden 19 juni 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18172
</item>
         <item attribuut="Inhoud">Vragen naar aanleiding van het recente treinongeluk met de ammoniaktrein over de organisatie van rampenbestrijding in gemeenten en over het zoeken naar alternatieven voor het vervoer van gevaarlijke stoffen (chloor, ammoniak en LPG).</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2002-2003, nr. 1629, Tweede Kamer</item>
         <item attribuut="Vraagnr_bij_indiening">2020313510</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-07-11</item>
         <item attribuut="Datum_indiening">2003-06-19</item>
         <item attribuut="Document-id">KVR18172</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3405" allpagenumbers="3405 3406 3407" vetnummer="2020313510" code="0203tkkvr1629" lopendefooter="Tweede Kamer, vergaderjaar 2002–2003, Aanhangsel" filenaam="KVR18172" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1629" onderwerp="" indiendatum="2003-06-19">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-07-11">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het bericht «Halfweg ontsnapt aan ramp»? <voetnoot nummer="1"/>
      </vraag>
      <vraag nummer="2">Wat zouden de gevolgen zijn als bij een dergelijk ongeval de wagon met ammoniak gaat lekken of breken? Zijn de hulpdiensten voldoende voorbereid en toegerust in een dergelijk geval? Kunt u uw antwoord toelichten? </vraag>
      <vraag nummer="3">Deelt u de mening dat lagere overheden vaak onvoldoende inzicht hebben in de gevaarlijke stoffen die er over hun grondgebied vervoerd worden en in de mogelijke gevolgen van dit vervoer, waardoor zij moeite hebben met het opstellen van rampenplannen? Zo ja, wat voor maatregelen gaat u nemen om deze kennis bij lagere overheden te verbeteren? Zo neen, waarom niet? </vraag>
      <vraag nummer="4" voetnoot="2">Kunt u aangeven hoeveel ammoniak er jaarlijks in Nederland vervoerd wordt en op welke wijze? Met welke vervoersmodaliteit kan ammoniak het beste vervoerd worden? Bent u bereid om naar aanleiding van dit ongeval snel concrete maatregelen te treffen in samenhang met de ketenstudie naar ammoniak, LPG en chloor? <voetnoot nummer="2"/>Kunt u uw antwoord toelichten? </vraag>
      <vraag nummer="5" voetnoot="3">Welke aanvullende maatregelen zijn er getroffen voor het transport van LPG en ammoniak? <voetnoot nummer="3"/>Wat zijn de effecten van deze maatregelen? Wat voor maatregelen gaat u verder nog treffen met betrekking tot deze transporten? </vraag>
      <vraag nummer="6">Wat is uw mening over de uitspraak van burgermeester Van Hoogdalem-Arkema van Haarlemmerliede en Spaarnwoude dat «we van dit soort risico’s afmoeten»? Bent u bereid om samen met haar op zoek te gaan naar alternatieven voor de ammoniaktransporten en de Kamer hierover te informeren? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-06-17" bron="Haarlems Dagblad">Haarlems Dagblad, 17 juni 2003</noot>
         <noot nummer="2" datum="2003-04-23" bron="Zie ook: Persbericht VROM " titel="Geen vergunning voor ammoniaktransport">Zie ook: Persbericht VROM «Geen vergunning voor ammoniaktransport», 23 april 2003</noot>
         <noot nummer="3">Zie ook: Antwoord op vragen van het lid Van Bommel, Aanhangsel Handelingen nr. 1152, vergaderjaar 2001–2002</noot>
      </noten>
   </vragen>
   <antwoorden aantal="6">
      <antwoord nummer="1">Van het bericht in het Haarlems Dagblad van 17 juni 2003 is kennis genomen. </antwoord>
      <antwoord nummer="2">Ammoniak heeft een zeer karakteristieke, sterk prikkelende geur. Reeds bij vrij lage concentraties leidt blootstelling tot een bijtend gevoel op de neus en luchtwegen en tot pijnlijke, tranende ogen. Bij hogere concentraties in de lucht kan beschadiging van de bovenste luchtwegen optreden, waarbij uiteindelijk overlijden door longoedeem niet is uitgesloten. Afhankelijk van de duur van de blootstelling kan dodelijk letsel optreden bij concentraties van circa 2000 – 5000 ppm. Bij een calamiteit met ammoniak kunnen tot enkele kilometers vanaf de oplaat van het ongeval gewonden en doden door de blootstelling aan ammoniak vallen. Hierbij is een breed scala van scenario’s mogelijk. Voor de hulpverlening is een aantal aspecten van belang. Op de eerste plaats moeten de bevelvoerder en de officier van dienst van de brandweer door opleiding, oefening en het hanteren van werkprocedures in staat worden geacht snel een inschatting te kunnen maken van de gevaarsaspecten en de mogelijkheden om de veiligheid te vergroten. Aanvullend kan de regionale adviseur gevaarlijke stoffen (RAGS) van de regionale brandweer worden opgeroepen en meer specifieke kennis en ervaring aanreiken aan de leidinggevenden van de hulpdiensten ter plaatse. Tevens kan deze RAGS het Landelijk Informatiepunt Ongevalsbestrijding Gevaarlijke Stoffen (LIOGS bij DCMR Milieudienst Rijnmond) raadplegen en kan via het LIOGS het bedrijfsleven worden ingeschakeld om zowel specifieke kennis als hulpverleningspersoneel en materieel ter plaatse te brengen voor verdere afhandeling van het incident. Duidelijk zal zijn dat dit tijd kost. In de tussentijd moet de plaatselijke brandweer trachten passende veiligheidsmaatregelen te treffen. Binnen de regionale brandweren zijn daartoe speciale teams gevaarlijke stoffen en meetploegen beschikbaar die met gaspakken verkenningen kunnen uitvoeren en met de eigen uitrusting bijvoorbeeld eenvoudige handelingen kunnen verrichten voor het stoppen of beperken van lekkages, het meten van concentraties ammoniak in de lucht, enz. Verder kan met behulp van sproeistralen water de gasconcentratie worden verlaagd. Bij kleinere lekkages kan dit bijzonder effectief zijn, maar bij grote lekkages is het rendement van die maatregelen beperkt. De mogelijkheden van de lokale en regionale brandweer om effectief maatregelen te treffen zijn dus beperkt en afgestemd op een verondersteld niveau van risico’s in het verzorgingsgebied. Naast de brandweer hebben ook de politie en GHOR hun taken bij een incident met gevaarlijke stoffen. De inzet van de politie zal met name bestaan uit het op afstand houden van mogelijke omstanders en ondersteunen van de brandweer bij een mogelijke evacuatie. De inzet van de GHOR richt zich met name op het stabiliseren en afvoeren van mogelijke slachtoffers buiten het direct getroffen gebied. Het niveau van voorbereiding en uitrusting varieert per hulpdienst. Niet voor niets is daarom veel aandacht besteed aan het voorkomen van ongevallen en het voorkomen en beperken van beschadigingen aan de reservoirs bij die ongevallen. </antwoord>
      <antwoord nummer="3">Het kabinetsstandpunt Vuurwerkramp heeft onder meer geresulteerd in een actiepunt van het kabinet om te komen tot een Register Risicosituaties Gevaarlijke Stoffen. Het voortouw voor het opzetten van dit register ligt bij de minister van VROM. Het wetsvoorstel hiervoor ligt ter behandeling bij de Tweede Kamer. Bovendien heeft het kabinet gesteld dat de gemeenten, regio’s en provincies nadrukkelijker aandacht dienen te besteden aan het in kaart brengen van risico’s. Deze risico-inventarisatie wordt wettelijk verplicht gesteld en wel via het wetsvoorstel Kwaliteitsbevordering Rampenbestrijding, dat inmiddels bij uw Kamer is ingediend (TK 2002–2003, 28 664, nrs. 1 en 2). Om deze inventarisatie te faciliteren stelt het rijk een model voor een risicokaart beschikbaar. De risicokaart omvat in ieder geval een geografische weergave van de risico’s die in de risico-inventarisatie zijn onderkend. Het vervoer van gevaarlijke stoffen behoort tot deze risico’s. Het is de bedoeling dat de provincies dit model, dat binnenkort beschikbaar komt, hanteren als basis voor het produceren en beheren van een provinciale risicokaart, waar risicokaarten van de gemeentelijke gebieden deel van uit maken. Deze taak van de provincie is aangegeven via de inmiddels aan uw Kamer toegezonden Nota van Wijziging bij bovengenoemd wetsvoorstel. Bij de ontwikkeling van eerdere genoemd model is een nauwe verbinding gelegd met het Register Risicosituaties Gevaarlijke Stoffen. Overigens worden voor het vervoer van gevaarlijke stoffen ook risicoatlassen uitgebracht waarin onder andere de vervoersstromen en risico’s in beeld zijn gebracht. </antwoord>
      <antwoord nummer="4">Op zeer korte termijn wordt de kamer geïnformeerd over de resultaten van fase 1 van de Ketenstudies LPG, chloor en ammoniak. Hierin is zeer uitgebreid de productie, opslag, transport, gebruik en doorvoer alsmede de hiermee samenhangende knelpunten voor de externe veiligheid in beeld gebracht. Ammoniak wordt in Nederland op twee plaatsen geproduceerd en van daaruit vervoerd, Geleen en Sluiskil. De totale afvoer vanuit deze productielocaties is 665 (minimaal) kton per jaar. Hiervan gaat 460 (minimaal) kton per jaar per zeeschip naar het buitenland. Voorts gaat 17 kton per jaar per tankauto naar diverse binnenlandse afnemers. Daarnaast wordt per spoor 100 kton per jaar naar IJmuiden, 13 kton per jaar naar Terneuzen, 30 kton per jaar naar Delfzijl en ongeveer 45 kton per jaar naar België en Duitsland. Naar de afzetlocatie IJmuiden wordt tevens ongeveer 100 kton per jaar per zeeschip geïmporteerd. Het betreft hier jaarcijfers over 2001/2002. Concrete maatregelen worden genomen indien er overschrijdingen worden geconstateerd van de veiligheidsnormen. Voor transport (weg-, rail- en vaarwegen) geldt dat er geen PR-knelpunten en GR-aandachtpunten zijn, m.u.v. de Westerschelde. Daar waar transport door bebouwde gebieden gaat is er wel sprake van effectgerichte aandachtpunten. Er is sprake van een effectgericht aandachtspunt indien bij een ongeval grote materiële schade of hoge aantallen slachtoffers kunnen optreden waardoor er sprake is van een excessieve vraag voor de overheidshulpverleningsdiensten (OHD) en/of er grote schade aan vitale transportinfrastructuur ontstaat. Het uiteindelijk nemen van maatregelen is afhankelijk van de uitkomsten van de integrale Ketenstudies LPG, ammoniak en chloor. Hierin worden mogelijke oplossingsrichtingen middels een kosten-batenanalyse beoordeeld en worden perspectiefvolle maatregelenpakketten samengesteld om de risico’s verder terug te dringen. Hierbij zal tevens worden onderzocht of ammoniak en LPG wellicht beter via andere modaliteit kunnen worden vervoerd. Dit gebeurt in nauwe samenhang met de gekozen routes en de omgeving. De uitkomsten van deze studie zullen eind 2003 naar de Tweede Kamer worden gestuurd. </antwoord>
      <antwoord nummer="5">Op het vervoer van gevaarlijke stoffen in het algemeen en dat van LPG en ammoniak in het bijzonder zijn allerlei technische en organisatorische maatregelen van toepassing. Deze vloeien voort uit internationale regelgeving en verdragen. Zo worden er bij het vervoer van (giftige) gassen strengere eisen gesteld aan bijvoorbeeld de wanddikte van de ketelwagens dan bij het vervoer van vloeistoffen. Deze strengere eisen leveren een bijdrage aan een vermindering van de kans op uitstroom van stoffen bij een eventueel ongeval. In de Ketenstudies wordt nagegaan of aanvullende maatregelen nodig zijn ten aanzien van het vervoer van LPG en ammoniak. Eind 2003 zal hierover aan de Tweede Kamer worden gerapporteerd. </antwoord>
      <antwoord nummer="6">Ja. Binnen de Ketenstudies worden verschillende oplossingen uitgewerkt en beoordeeld op maatschappelijke kosten en baten. De in de Ketenstudies gebruikte gegevens en onderzoeksresultaten worden samen met relevante publieke en private partijen verzameld en besproken. In dit porject participeert Provincie Noord-Holland. </antwoord>
      <noten afkomstig="antwoord"/>
   </antwoorden>
</kvr>
