<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Griffith en Wilders (beiden VVD) aan de ministers van Justitie en van Buitenlandse Zaken over mogelijke vergunning voor een coffeeshop aan de Duitse grens bij Venlo. (Ingezonden 13 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19725
</item>
         <item attribuut="Inhoud">Vragen over berichten dat de gemeente Venlo vergunning verleent om een coffeeshop te openen aan de Duitse grens, om zo de drugsproblematiek en overlast in de Venlose binnenstad op te lossen.</item>
         <item attribuut="Rubriek">Criminaliteit en openbare orde (Drugsbestrijding) Staats- en bestuursrecht (Gemeenten)</item>
         <item attribuut="Trefwoorden">Drugsbestrijding Gemeenten Grensregio's</item>
         <item attribuut="Vindplaats">Kamervragen met antwoord 2003-2004, nr. 1045, Tweede Kamer</item>
         <item attribuut="Vraagnr_bij_indiening">2030408270</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
            <persoon partij="VVD">Wilders</persoon>
         </item>
         <item attribuut="Datum_reaktie">2004-03-10</item>
         <item attribuut="Datum_indiening">2004-02-13</item>
         <item attribuut="Document-id">KVR19725</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2211" allpagenumbers="2211 2212" vetnummer="2030408270" code="0304tkkvr1045" lopendefooter="Tweede Kamer, vergaderjaar 2003–2004, Aanhangsel" filenaam="KVR19725" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1045" onderwerp="" indiendatum="2004-02-13">
         <vrager partij="VVD" oorsprong="parlement">Griffith</vrager>
         <vrager partij="VVD" oorsprong="parlement">Wilders</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-03-10">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de berichten aangaande het besluit van de gemeente Venlo om een vergunning te verlenen voor een coffeeshop aan de Duitse grens? <voetnoot nummer="1"/>Wat is uw oordeel hierover? </vraag>
      <vraag nummer="2">Op welke wijze kunt u de gemeente Venlo actief ondersteunen in haar streven en voornemen de drugsproblematiek en overlast in de binnenstad van Venlo op te lossen? </vraag>
      <vraag nummer="3">Deelt u de mening dat een oplossing voor de Venlose drugsproblematiek evenwel niet gelegen mag zijn in het verlenen van een vergunning voor een zogenaamde «McDope» dichtbij de Duitse grens, mede gelet op het bepaalde in het Hoofdlijnenakkoord waarin staat dat coffeeshops in de buurt van grensgebieden juist moeten worden teruggedrongen? Hoe kunt u hiertegen optreden? </vraag>
      <vraag nummer="4">Zijn de bevoegde Duitse autoriteiten over het besluit van de gemeente Venlo ingelicht en hoe zal worden gereageerd indien hun kritiek – zoals bij het eerdere voornemen van de gemeente Venlo – opnieuw fors zal zijn? </vraag>
      <noten afkomstig="vraag">
         <noot nummer="1" datum="2004-02-12" bron="Limburger, 12 februari jl., «Venlo staat twee koffieshops toe aan de Duitse grens», De Telegraaf, 12 februari jl., «Megacoffeeshop bij Duitse grens», de Volkskrant, 12 februari jl., «Venlo krijgt toch coffeeshop aan de grens», Trouw" titel="Coffeeshop aan Duitse grens">Limburger, 12 februari jl., «Venlo staat twee koffieshops toe aan de Duitse grens», De Telegraaf, 12 februari jl., «Megacoffeeshop bij Duitse grens», de Volkskrant, 12 februari jl., «Venlo krijgt toch coffeeshop aan de grens», Trouw, 12 februari 2004: «Coffeeshop aan Duitse grens»</noot>
      </noten>
   </vragen>
   <antwoorden aantal="4">
      <antwoord nummer="1">Ja, tot mijn spijt heb ik uit de media kunnen vernemen dat het College van B&amp;W van de gemeente Venlo op 11 februari jl. heeft besloten tot het afgeven van een vestigingsvergunning voor de opening van een coffeeshop aan de grens met Duitsland. Uiteraard heb ik in het licht van de leefbaarheidssituatie in het centrumgebied van Venlo begrip voor het dilemma waarmee de gemeente zich geconfronteerd ziet. De sluiting van twee coffeeshops in het te revitaliseren centrumgebied waardeer ik dan ook zeer. </antwoord>
      <antwoord nummer="2">Reeds sinds 2001is het ministerie van Justitie via de subsidiëring van het project Hektor intensief betrokken bij de het terugdringen van de drugsoverlast in Venlo. De inspanningen hebben zich vooral geconcentreerd op een aantal probleemgebieden in en om het centrum van de stad. Momenteel wordt onderzoek verricht naar de tussentijdse resultaten van het project. Van de gemeente Venlo en uit de jaarverslagen van het project begrijp ik dat de overlast in de stad is verminderd. Precieze gegevens zal ik u pas later dit jaar kunnen overleggen. In het kader van het Innovatie Project Stedelijke Vernieuwing van de minister van VROM zal in het belangrijkste onderdeel van het door het Hektor project aangewezen probleemgebied in het centrum van Venlo extra worden geïnvesteerd. Streven is de drugsoverlast via deze revitalisering van dit cruciale deel van het centrum verder terug te dringen. </antwoord>
      <antwoord nummer="3">Ik deel de mening van de vragenstellers dat de oplossing van de drugsproblematiek in Venlo niet gevonden kan worden in de opening van een coffeeshop nabij de grens met Duitsland. Ik heb de burgemeester van Venlo reeds per brief laten weten dat het faciliteren van gebruikers afkomstig uit – in dit geval – Duitsland strijdig is met het kabinetsbeleid, dat coffeeshoptoerisme uit het buitenland juist beoogt tegen te gaan en coffeeshops uit de grensgebieden wenst te weren. </antwoord>
      <antwoord nummer="4">Naar ik geïnformeerd ben zijn de Duitse bestuurlijke en handhavingsautoriteiten van de aan Nederland grenzende gemeenten in Nordrhein-Westfalen betrokken geweest in het voortraject naar het besluit van B&amp;W van de gemeente Venlo en achteraf over het genomen besluit ingelicht. Niet slechts omwille van de goede bilaterale betrekkingen met Duitsland, maar ook vanwege de bedoeling van de regering het coffeeshoptoerisme uit het buitenland tegen te gaan, heb ik gemeend mijn Duitse collega van Binnenlandse Zaken, de heer Schily, op de hoogte te moeten stellen van de achtergrond en beoogde consequenties van het Venlose besluit als ook de positie van de Nederlandse regering hierin. Ik acht het echter van belang de oplossing voor de problematiek van de grensoverschrijdende effecten van het coffeeshoptoerimse in breder verband te zoeken dan slechts in het tegengaan van het openen van etablissementen in de grensregio. Deze is mijns inziens gelegen in een betere dialoog alsook in nauwere samenwerking met onze directe buurlanden. </antwoord>
      <noten afkomstig="antwoord"/>
   </antwoorden>
</kvr>
