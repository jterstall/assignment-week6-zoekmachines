<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent (GroenLinks) en Thieme (PvdD) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over mishandeling van varkens en ondeugdelijke controles in slachthuizen. (Ingezonden 28 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31360
</item>
         <item attribuut="Inhoud">Vragen naar aanleiding van een uitzending van het tv-programma EenVandaag van 21 februari 2008 over slachterijen. Daarin kwamen klokkenluiders aan het woord die beweerden dat slachthuizen een intern waarschuwingssysteem zouden hanteren dat deugdelijke controle door de AID onmogelijk maakt. Indieners vragen hoe AID en VWA samenwerken om mishandeling van varkens en andere misstanden op te sporen en willen dat slachthuismedewerkers een cursus volgen over het op respectvolle wijze omgaan met dieren.</item>
         <item attribuut="Rubriek">Natuur (Dierenbescherming) Veeteelt (Slachterijen) Veeteelt (Varkens)</item>
         <item attribuut="Trefwoorden">Dierenwelzijn Slachterijen Varkens</item>
         <item attribuut="Vindplaats">Kamervragen met antwoord 2007-2008, nr. 1773, Tweede Kamer</item>
         <item attribuut="Vraagnr_bij_indiening">2070813050</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="PvdD">Thieme</persoon>
         </item>
         <item attribuut="Datum_reaktie">2008-03-27</item>
         <item attribuut="Datum_indiening">2008-02-28</item>
         <item attribuut="Document-id">KVR31360</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3619" allpagenumbers="3619 3620" vetnummer="2070813050" code="0708tkkvr1773" lopendefooter="Tweede Kamer, vergaderjaar 2007–2008, Aanhangsel" filenaam="KVR31360" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1773" onderwerp="" indiendatum="2008-02-28">
         <vrager partij="GroenLinks" oorsprong="parlement">Van Gent</vrager>
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-03-27">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de uitzending van Eénvandaag <voetnoot nummer="1"/>over slachterijen? </vraag>
      <vraag nummer="2">Hoe beoordeelt u berichten van klokkenluiders uit de vleesindustrie dat slachterijen een intern waarschuwingssysteem zouden hebben dat deugdelijke controles van de Algemene Inspectie Dienst (AID) in de weg zou staan? Waarop baseert u uw antwoord? </vraag>
      <vraag nummer="3">Kunt u uiteenzetten hoe het mogelijk is dat de door de klokkenluider geschetste wantoestanden onder het toeziend oog van een VWA-dierenarts kunnen plaatsvinden? </vraag>
      <vraag nummer="4">Kunt u uiteenzetten op welke wijze de AID en de VWA samenwerken om mishandeling van varkens en misstanden in slachterijen op te sporen? Kunt u uiteenzetten op welke wijze de bevoegdheden en verantwoordelijkheden zijn verdeeld? </vraag>
      <vraag nummer="5">Kunt u uiteenzetten of er signalen zijn van een competentiestrijd tussen AID-medewerkers en VWA-dierenartsen, waarbij de AID-controleurs worden gehinderd en zelfs tegengewerkt door de aanwezige VWA-dierenartsen in de slachthuizen? Zo ja, op welke wijze gaat u om met deze signalen? Zo neen, deelt u de mening dat de organisatie onvoldoende mogelijkheden biedt om signalen van geïntimideerde AID-controleurs adequaat aan te pakken? </vraag>
      <vraag nummer="6">Is het waar dat medewerkers bij de slachterijen op basis van stukloon werken, waardoor het verwerken van levende dieren op onzorgvuldige wijze zou kunnen plaatsvinden? Zo ja, bent u bereid stappen te ondernemen tegen het werken op stukloon in sectoren waar dierenwelzijn en/of voedselveiligheid in het geding zijn? </vraag>
      <vraag nummer="7">Kunt u uitsluiten dat varkens stroomstoten krijgen bij slachterijen en worden geslagen en/of opgejaagd? Zo ja, hoe kunt u daar zeker van zijn en op welke wijze wordt dit gecontroleerd? Zo neen, hoe kunt u ervoor zorgen dat een dergelijke behandeling definitief uit te sluiten valt? </vraag>
      <vraag nummer="8">Kunt u uitsluiten dat varkens onvoldoende bedwelmd worden gekeeld en levend in broeibakken terecht komen? Zo ja, hoe kunt u daar zeker van zijn en op welke wijze wordt dit gecontroleerd? Zo neen, hoe kunt u ervoor zorgen dat een dergelijke behandeling definitief uit te sluiten valt? </vraag>
      <vraag nummer="9">Bent u bereid ervoor te zorgen dat slachthuismedewerkers een cursus volgen over hoe op respectvolle wijze dient te worden omgegaan met dieren? Zo ja, op welke wijze en binnen welke termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-02-21" bron="EenVandaag">EenVandaag, 21 februari 2008</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3, 4 en 5">Bij de aanvoer van dieren op de slachterij controleert de AID op basis van meldingen en onderzoek. Binnen de slachterij ligt de toezichthoudende taak bij de VWA. De AID controleert hier op basis van meldingen of op basis van onderzoek. Er zijn geen signalen van een competentiestrijd tussen de AID en de VWA. De AID en de VWA werken juist steeds meer samen. In oktober 2007 zijn controleteams van de AID en de VWA samen gestart (de vliegende brigades) die onder meer de aanvoer van dieren op slachthuizen controleren. De medewerkers van de AID en de VWA zijn zich ervan bewust dat de slachterijen extra alert zijn zodra een toezichthouder zich heeft gemeld en zich op de werkvloer bevindt. De AID en de VWA hebben voldoende kennis en ervaring om dit te doorzien en de mogelijkheden om hiernaar te handelen. Ik heb al eerder gevraagd om concrete en te onderzoeken vermoedens van misstanden aan mij te melden. Tot op heden heb ik deze vermoedens niet ontvangen. Toezichthouders die zich geïntimideerd voelen, kunnen zich wenden tot vertrouwenspersonen binnen hun dienst. </antwoord>
      <antwoord nummer="6">Medewerkers van slachterijen in Nederland vallen onder de CAO voor de Vleessector. Deze CAO kent vaste loonschalen en geen stuklonen. Ook ten aanzien van eventuele toeslagen is uitdrukkelijk bepaald dat er geen sprake mag zijn van stukloon. Beleidsmatige stappen tegen het werken op stukloon acht ik daarom niet nodig. </antwoord>
      <antwoord nummer="7 en 8">Het Besluit doden van dieren stelt, ter implementatie van richtlijn 93/119/EG, voorwaarden aan aanvoer, verplaatsen, fixeren en doden van de dieren. Er gelden op grond van dit besluit regels over het gebruik van elektrische prikkelaars. De slachterijexploitant moet er op toezien dat zijn personeel deze welzijnregels naleeft. Hierop wordt door de VWA als toezichthouder gelet en bij geconstateerde overtredingen wordt daartegen opgetreden. Op grond van het Besluit doden van dieren is een dier pas goed bedwelmd indien het direct in een staat van bewusteloosheid wordt gebracht die aanhoudt totdat de dood is ingetreden. Het verbloeden van dieren moet zo snel mogelijk na de bedwelming geschieden, en zodanig worden verricht dat de verbloeding snel, overvloedig en volledig is. Mocht om wat voor reden dan ook het dier onvoldoende verbloeden, dient opnieuw gestoken te worden. De VWA houdt hier toezicht op en zal bij het overtredingen hiertegen optreden. Volledige zekerheid dat er nooit iets fout gaat, kan helaas niet gegeven worden. </antwoord>
      <antwoord nummer="9">De voorschriften als opgenomen in het Besluit doden van dieren dienen ervoor te zorgen dat op respectvolle wijze wordt omgegaan met slachtdieren. Het is aan het slachthuis om zorg te dragen dat het personeel de voorwaarden naleeft. De VWA houdt hier vervolgens toezicht op en is verantwoordelijk voor de handhaving. </antwoord>
      <noten afkomstig="antwoord"/>
   </antwoorden>
</kvr>
