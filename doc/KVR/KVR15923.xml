<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschappen over de discriminatie van vrouwelijke wetenschappers in Europa. (Ingezonden 13 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15923
</item>
         <item attribuut="Inhoud">Vragen over de betekenis van het recente verslag van de Europese Commissie en het Spaanse Voorzitterschap over de discriminatie van vrouwelijke wetenschappers in dertig onderzochte Europese landen (waaronder de 15 EU-lidstaten).</item>
         <item attribuut="Rubriek">Welzijn (Vrouwen) Wetenschap en technologie (Algemeen)</item>
         <item attribuut="Trefwoorden">Academici Vrouwenemancipatie</item>
         <item attribuut="Vindplaats">Kamervragen met antwoord 2001-2002, nr. 1369, Tweede Kamer</item>
         <item attribuut="Vraagnr_bij_indiening">2010211440</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2002-07-04</item>
         <item attribuut="Datum_indiening">2002-06-13</item>
         <item attribuut="Document-id">KVR15923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2897" allpagenumbers="2897 2898" vetnummer="2010211440" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15923" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1369" onderwerp="" indiendatum="2002-06-13">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-07-4">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het verslag van de Europese Commissie over discriminatie van vrouwelijke wetenschappers in Europa? <voetnoot nummer="1"/>
      </vraag>
      <vraag nummer="2">Hoe beoordeelt u de in het verslag beschreven situatie? </vraag>
      <vraag nummer="3" voetnoot="2">Deelt u de constatering dat met het verslag van de «Helsinki-groep voor vrouwen en Wetenschap» wetenschappelijk bewijs is geleverd dat de scheiding tussen mannen en vrouwen kenmerkend is voor wetenschappelijke loopbanen in alle dertig onderzochte landen? <voetnoot nummer="2"/>Zo ja, wat voor conclusies trekt u daaruit voor de Nederlandse situatie? </vraag>
      <vraag nummer="4">Deelt u de opvatting dat het anno 2002 niet meer zo zou mogen zijn dat er een dergelijke grote scheiding bestaat tussen de loopbaan van mannen en vrouwen en dat deze situatie vraagt om een veel steviger cultuurverandering op de universiteiten dan tot nu toe plaatsvond? Zo ja, hoe gaat u dit in overleg met de universiteiten aanpakken? </vraag>
      <vraag nummer="5">Hoe beoordeelt u het feit dat vrouwen niet alleen minder topfuncties bekleden, maar dat daar bovenop ook nog een onevenredig aantal vrouwen op alle niveaus hun wetenschappelijke loopbaan voortijdig beëindigen? Wat gaat u voor maatregelen nemen om vrouwen voor de wetenschap te behouden? </vraag>
      <vraag nummer="6">Kunt u aangeven welke van de genoemde maatregelen in bovenstaand verslag op lokaal, nationaal en Europees niveau om de deelname van vrouwen aan wetenschappelijke loopbanen en onderzoek te bevorderen in ons land genomen zijn en kunt u voor de overige maatregelen aangeven of en, zo ja, welke maatregelen mogelijk ook voor ons land genomen zullen worden? </vraag>
      <noten afkomstig="vraag">
         <noot nummer="1">Het verslag dat 5 juni in Madrid door de Commissie en het Spaanse voorzitterschap gepubliceerd is</noot>
         <noot nummer="2">Deze omvatten de 15 EU lidstaten en Bulgarije, Cyprus, Tsjechië, Estland, Hongarije, IJsland, Israël, Letland, Litouwen, Malta, Noorwegen, Polen, Roemenië, Slovenië en Slowakije</noot>
      </noten>
   </vragen>
   <antwoorden aantal="6">
      <antwoord nummer="1">Ja. Mijn departement participeert zowel in de Helsinkigroep zelf als in haar statistische werkgroep en de Nederlandse gegevens zijn door mijn departement aangeleverd. </antwoord>
      <antwoord nummer="2">Het rapport laat zien dat in alle landen een scheiding te zien is tussen de loopbaan van vrouwen en mannen. In sommige landen lopen ze verder uiteen dan in andere. In ons land lopen de carrières van mannen en vrouwen, vroeg en ver uiteen. Het aantal vrouwelijke hoogleraren is de afgelopen jaren weliswaar aangetrokken maar ons land scoort nog steeds laag met 6%. In de ons omringende landen is dit percentage overigens niet veel hoger: Duitsland 6%, België 7% en VK 7%. Dat neemt niet weg dat ik de situatie als ongewenst beoordeel. </antwoord>
      <antwoord nummer="3">Zie het antwoord op vraag 2. Een aantal elementen speelt in de Nederlandse situatie een rol, zoals de status van het hoogleraarsambt, de organisatie en werkcultuur van universiteiten en onderzoekorganisaties en de carrièrekansen in de private sector. Met name de cultuur in organisaties speelt een rol bij de afweging van vrouwen om een wetenschappelijke loopbaan te ambiëren. </antwoord>
      <antwoord nummer="4">Een dergelijke scheiding is inderdaad ongewenst en vraagt om een cultuurverandering. Bij verschillende gelegenheden heb ik aangegeven dat de universiteiten en onderzoekorganisaties als eerste aan zet zijn. Om hen daarbij te helpen verleen ik steun aan het zogenaamde Aspasia programma. </antwoord>
      <antwoord nummer="5">Iedere (potentiële) wetenschapper die vroegtijdig vertrekt is er één te veel. Op middellange termijn valt het vertrek te voorzien uit hogere posities van de generatie «babyboomers». Nu al moet worden geanticipeerd op de situatie die dan ontstaat. Alle wetenschappelijk potentieel, mannen èn vrouwen, zal dan nodig zijn om in de behoefte aan wetenschappelijk personeel te voorzien. </antwoord>
      <antwoord nummer="6">Het rapport «National policies on women and Science in Europe» is mede gebaseerd op nationale rapportages. Deze rapportages, ook die over Nederland, zijn recent door Cordis via internet gepubliceerd. De acties die door ons land genomen zijn, zijn het Aspasiaprogramma en de Wet evenredige vertegenwoordiging. Het rapport is recent gepubliceerd. Ik beraad mij, in overleg met betrokkenen, op mogelijke aanvullende maatregelen. </antwoord>
      <noten afkomstig="antwoord"/>
   </antwoorden>
</kvr>
