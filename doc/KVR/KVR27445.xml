<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Peters (GroenLinks) aan de minister van Defensie over een enquête onder partners van militairen naar onder meer seksuele intimiteit. (Ingezonden 26 januari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27445
</item>
         <item attribuut="Inhoud">Vragen naar aanleiding van een bericht in De Telegraaf over een enquêteformulier dat is verzonden naar partners van militairen die worden uitgezonden naar Afghanistan en waarin vragen gesteld worden die diep ingrijpen in de persoonlijke levenssfeer. Onder meer wordt gevraagd wat er met de gegevens gebeurt, waarvoor ze worden gebruikt, hoe lang ze worden bewaard en hoe vertrouwelijk ermee wordt omgegaan.</item>
         <item attribuut="Rubriek">Staats- en bestuursrecht (Privacy) Veiligheidsbeleid en defensie (Militairen)</item>
         <item attribuut="Trefwoorden">Militairen Privacy</item>
         <item attribuut="Vindplaats">Kamervragen met antwoord 2006-2007, nr. 922, Tweede Kamer</item>
         <item attribuut="Vraagnr_bij_indiening">2060706470</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Peters</persoon>
         </item>
         <item attribuut="Datum_reaktie">2007-03-05</item>
         <item attribuut="Datum_indiening">2007-01-26</item>
         <item attribuut="Document-id">KVR27445</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1971" allpagenumbers="1971 1972" vetnummer="2060706470" code="0607tkkvr922" lopendefooter="Tweede Kamer, vergaderjaar 2006–2007, Aanhangsel" filenaam="KVR27445" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="922" onderwerp="" indiendatum="2007-01-26">
         <vrager partij="GroenLinks" oorsprong="parlement">Peters</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2007-03-5">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt het dat Defensie een enquêteformulier heeft verstuurd naar partners van militairen die uitgezonden worden naar Afghanistan waarin vragen staan als «hoe seksueel intiem bent u met uw levenspartner» en «in hoeverre houdt u van uw partner op dit moment»? <voetnoot nummer="1"/>
      </vraag>
      <vraag nummer="2">Klopt het dat Defensie wil weten of de reflectanten «ooit aan scheiden of uit elkaar gaan hebben gedacht»? Klopt het dat Defensie de reflectanten ook vraagt te reageren op stellingen als «ik ben niet gelukkig met karaktertrekken van mijn partner», «ik het heb het gevoel dat mijn partner me niet begrijpt» en «ik ben bang dat ik niet trouw blijf tijdens zijn afwezigheid»? </vraag>
      <vraag nummer="3">Waarom heeft u de partners van de betreffende militairen gevraagd deze enquête in te vullen? Wat is de relevantie van deze onderzoeksgegevens voor Defensie? </vraag>
      <vraag nummer="4">Kunt u exact beschrijven hoe de gegevens worden verwerkt, door wie, waartoe ze worden gebruikt en hoe lang ze worden bewaard? </vraag>
      <vraag nummer="5">Acht u het opportuun dit soort intieme vragen aan partners van werknemers voor te leggen? Zo ja, wat rechtvaardigt deze inbreuk op de privacy door Defensie als werkgever? </vraag>
      <vraag nummer="6">Waarom acht Defensie het nodig om maar liefst 123 vragen van bovengenoemde strekking te stellen? Waarom meent Defensie de betreffende personen zo uitgebreid te moeten bevragen? </vraag>
      <vraag nummer="7">Wat zijn de consequenties voor partners en de betreffende militairen als de enquête niet wordt ingevuld? </vraag>
      <vraag nummer="8">Acht u het mogelijk dat respondenten zich gedwongen voelen om de enquête in te vullen terwijl ze dat eigenlijk niet willen, omdat zij vrezen voor consequenties in de arbeidsverhouding van hun partner met Defensie? Zo neen, waarom niet? Zo ja, acht u het dan opportuun om de respondenten aan deze druk bloot te stellen? Wat betekent dit voor de betrouwbaarheid van de onderzoeksresultaten? </vraag>
      <vraag nummer="9">Defensie belooft tegelijkertijd in een begeleidende brief de antwoorden vertrouwelijk te behandelen, terwijl partners die de enquête niet invullen na korte tijd een oproep krijgen om alsnog mee te medewerking te verlenen? Zo ja, hoe verklaart u dat? Klopt het dat alle vragenlijsten een uniek nummer hebben? Zo ja, hoe kunt u de anonimiteit dan garanderen? Zo neen, hoe kunnen de betreffende personen dan alsnog benaderd zijn? </vraag>
      <noten afkomstig="vraag">
         <noot nummer="1" datum="2007-01-25" bron="De Telegraaf">De Telegraaf, 25 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. Deze vragen maken deel uit van een onderzoek naar de beleving van uitzending bij het thuisfront van militairen. Het onderzoek heeft de naam «Military Families, a longitudinal study». </antwoord>
      <antwoord nummer="2">Ja, deze vragen maken deel uit van het onderzoek. </antwoord>
      <antwoord nummer="3">De partners van militairen worden gevraagd deze vragenlijst in te vullen om kennis te vergaren over de invloed van uitzendingen op het welbevinden van partner en militair, de kwaliteit van de relatie, over de wijze waarop men steun krijgt van omgeving, de sociale netwerken en de thuisfrontorganisaties en over de psychosociale beleving van partners gedurende verschillende fasen van de uitzending. Door middel van dit onderzoek kan meer inzicht worden verkregen in het mogelijke effect van uitzendingen op de relatie van militairen en hun partners. Indien noodzakelijk kan de thuisfrontzorg die Defensie aanbiedt aan militairen, hun partners en hun gezinnen op grond van de resultaten van het onderzoek, worden aangepast. </antwoord>
      <antwoord nummer="4 en 9">De onderzoeksgegevens worden verwerkt in een anonieme database die de onderzoekster van de Nederlandse Defensie Academie beheert en analyseert. Het onderzoek zal resulteren in een dissertatie die naar verwachting in 2009 zal verschijnen. Daarnaast wordt het onderzoeksrapport benut voor advisering ten behoeve van het Personeelscommando. Inmiddels is een procedure in gang gezet om de onderzoeksgegevens geheel geanonimiseerd te verwerken. De begeleidende brief bij de enquête zal daarop worden aangepast en voortaan zullen alle potentiële respondenten een herinneringsbrief ontvangen. </antwoord>
      <antwoord nummer="5 en 6">Aan de respondenten wordt duidelijk gemaakt dat het hen uiteraard vrij staat de enquête in het geheel of gedeeltelijk niet te beantwoorden. Daarnaast worden de onderzoeksgegevens volledig geanonimiseerd verwerkt en is er dus geen sprake van inbreuk op de privacy. Een onafhankelijk onderzoeker is aangezocht om op korte termijn de enquêtevragen te toetsen aan de ethisch-wetenschappelijke criteria die bij dit type onderzoek gebruikelijk zijn. </antwoord>
      <antwoord nummer="7 en 8">Aan het niet invullen van de vragenlijst zijn voor partners en militairen geen consequenties verbonden. Aangezien respondenten de keuze hebben om volledig, gedeeltelijk of niet aan de enquête mee te doen, is er geen sprake van de uitoefening van druk. </antwoord>
      <noten afkomstig="antwoord"/>
   </antwoorden>
</kvr>
