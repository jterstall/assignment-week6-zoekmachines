<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens (SP), Dijksma (PvdA) en Duyvendak (GroenLinks) aan de ministers van Verkeer en Waterstaat en van Binnenlandse Zaken en Koninkrijksrelaties over fietsregistratie. (Ingezonden 28 juni 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20940
</item>
         <item attribuut="Inhoud">Vragen over (vertraging in) de totstandkoming van het landelijke diefstalregister voor fietsen waar alle politieregio's op worden aangesloten. Vervolg op eerdere vragen terzake, Aanhangsel van de Handelingen II, 2003-2004, 1635.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Justitiële documentatie en strafregisters) Strafrecht en strafprocesrecht (Misdrijven) Verkeer, vervoer en waterstaat (Fietsen)</item>
         <item attribuut="Trefwoorden">Diefstal Fietsen Justitiële documentatie Opsporingen Politie</item>
         <item attribuut="Vindplaats">Kamervragen met antwoord 2003-2004, nr. 2125, Tweede Kamer</item>
         <item attribuut="Vraagnr_bij_indiening">2030416670</item>
         <item attribuut="Afkomstig_van">Verkeer en Waterstaat (VW) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Gerkens</persoon>
            <persoon partij="PvdA">Dijksma</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-08-23</item>
         <item attribuut="Datum_indiening">2004-06-28</item>
         <item attribuut="Document-id">KVR20940</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4489" allpagenumbers="4489 4490" vetnummer="2030416670" code="0304tkkvr2125" lopendefooter="Tweede Kamer, vergaderjaar 2003–2004, Aanhangsel" filenaam="KVR20940" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2125" onderwerp="" indiendatum="2004-06-28">
         <vrager partij="SP" oorsprong="parlement">Gerkens</vrager>
         <vrager partij="PvdA" oorsprong="parlement">Dijksma</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-08-23">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kunt u aangeven wat voor belemmeringen er zijn waardoor de aansluiting van alle politieregio’s op het landelijke diefstalregister voor fietsen nog ruim een half jaar op zich laat wachten? <voetnoot nummer="1"/>Bent u bereid maatregelen te nemen om dit te bespoedigen? </vraag>
      <vraag nummer="2">Kunt u aangeven wat op dit moment de trefkans is dat een gestolen fiets daadwerkelijk als gestolen staat opgegeven bij het diefstalregister? Hoeveel fietsen zijn al opgenomen in het register? Hoe zal zich dit in de komende maanden gaan ontwikkelen? </vraag>
      <vraag nummer="3">Deelt u de mening dat het van belang is om nu voortvarend aan de slag te gaan met het systeem van fietsregistratie zodat er vanuit de sector ook voldoende enthousiasme en steun blijft? Zo ja, hoe denkt u dit te kunnen bevorderen? Zo neen, waarom niet? </vraag>
      <vraag nummer="4">Bent u bereid het mogelijk te maken de gegevens van het landelijke diefstalregister voor fietsen te openbaren, zodat consumenten alvorens de aanschaf van een fiets dit kunnen raadplegen? Zo ja, hoe gaat u dit doen en op welke termijn kan die openbaarheid van gegevens worden verwacht? Zo neen, waarom niet? </vraag>
      <vraag nummer="5">Is het mogelijk in het kader van de op handen zijnde bromfietskentekening ook de gegevens van gestolen bromfietsen voor consumenten openbaar te maken zodat wordt voorkomen dat in de periode kort voor de kentekening gestolen bromfietsen snel van de hand worden gedaan aan nietsvermoedende kopers? Zo ja, hoe gaat u dit doen en op welke termijn kan die openbaarheid van gegevens worden verwacht? Zo neen, waarom niet? </vraag>
      <vraag nummer="6">Bent u bereid om ook stadswachten de bevoegdheid te geven om gestolen fietsen op te sporen, zodat fietsendiefstal effectiever bestreden kan worden? Zo ja, wanneer wordt dit mogelijk? Zo neen, wat voor maatregelen gaat u dan nemen om meer fietsen te controleren? </vraag>
      <vraag nummer="7">Bent u bereid om na gereedkomen van de aansluiting van alle korpsen op het RDW-register een brede publieke voorlichtingscampagne te starten om mensen er bijvoorbeeld op te wijzen dat het nuttig is aangifte te doen en ze hun gegevens van de fiets zelf dienen te registreren? Kan een dergelijke campagne worden uitgevoerd in het kader van de lopende veiligheidscampagne van BZK? Zo ja, hoe gaat deze campagne eruit zien? Zo neen, wat voor maatregelen gaat u dan nemen om meer mensen hiervan bewust te maken? </vraag>
      <vraag nummer="8">Deelt u de mening dat een effectievere bestrijding van fietsendiefstal een impuls kan zijn voor het fietsgedrag van mensen en daardoor mede een bijdrage kan leveren aan het verminderen van de mobiliteitsproblemen in Nederland? Zo ja, wat is uw doelstelling hierbij en hoe denkt u dit te kunnen realiseren? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1635" documentjaargang="2003-2004">Aanhangsel Handelingen, nr. 1635, vergaderjaar 2003–2004.</noot>
      </noten>
   </vragen>
   <antwoorden aantal="8">
      <antwoord nummer="1">Er is geen belemmering want alle regio’s zijn op het landelijke diefstalregister voor fietsen aangesloten. Wel bestaat het voornemen om het vullen van het register vanuit de bedrijfsprocessensystemen van de politie te automatiseren. Dit sluit extra administratieve handelingen voor de politie bij het registreren van gestolen fietsen uit. Volgens de huidige planning zal dit in de nieuwe versie van deze systemen van eind dit jaar worden meegenomen. Vervolgens dient deze versie in alle afzonderlijke korpsen geïmplementeerd te worden. De politieregio’s zullen bewust worden gemaakt van het belang van een snelle implementatie. </antwoord>
      <antwoord nummer="2">Op dit moment is de trefkans praktisch nihil. Door een aantal politieregio’s zijn handmatig enkele honderden gestolen fietsen in het register opgenomen. Pas nadat de onder vraag 1 genoemde aanpassingen in alle politieregio’s zijn geïmplementeerd wordt de trefkans groter. De trefkans blijft overigens sterk afhankelijk van de bereidheid van burgers om aangifte te doen en of particulieren de unieke registratiekenmerken van hun fiets zullen vermelden bij het doen van aangifte (zie ook vraag 7). Er dient ook rekenschap gegeven te worden van het feit dat in de prioriteitstelling die is vastgelegd voor de politiekorpsen, fietsendiefstal niet als prioritair is benoemd. </antwoord>
      <antwoord nummer="3">Zie het antwoord op vraag 1. </antwoord>
      <antwoord nummer="4">Het ligt in de bedoeling om in het voorjaar van 2005, als het register volledig operationeel is, de mogelijkheid te creëren voor de branche en particulieren om via internet te kunnen zien of een fiets als gestolen staat geregistreerd. De juridische en technische mogelijkheden hiertoe worden op dit moment onderzocht, ook vindt overleg plaats met het College Bescherming Persoonsgegevens (CBP). Het verstrekken van deze gegevens is met name van belang voor de aanpak van heling. Het is de bedoeling dat bij invoering van een framenummer of tagnummer zichtbaar is of de betreffende fiets al dan niet als gestolen bekend staat. De naam en adresgegevens van de eigenaar zullen uiteraard niet vrijgegeven worden. Op dit moment loopt er een adviesaanvraag bij het CBP om na te gaan of de door ons beoogde openbaarmaking via internet in overeenstemming is met de privacywetgeving. Tevens wordt bezien welke elementen van het recent gepresenteerde anti-fietsendiefstalplan van de PvdA (Depla) kunnen worden betrokken bij de huidige landelijke fietsendiefstalregistratie. </antwoord>
      <antwoord nummer="5">Ja. Het traject hiertoe loopt gelijk op met het traject voor het fietsregister. Er liggen hier ongeveer dezelfde vragen in het kader van de privacywetgeving. </antwoord>
      <antwoord nummer="6">Stadswachten vervullen de oog- en oorfunctie voor de politie. Ze hebben geen opsporingsbevoegdheid om bijvoorbeeld gestolen fietsen op te sporen. Stadswachten kunnen te zijner tijd wel ingezet worden bij het controleren of fietsen gestolen zijn aan de hand van gegevens die bijvoorbeeld via het internet beschikbaar worden gesteld (planning voorjaar 2005). Deze gegevens zullen niet tot personen herleidbaar zijn. Buitengewoon opsporingsambtenaren (Boa’s) beschikken op dit moment evenmin over de bevoegdheid om gestolen fietsen op te sporen. BZK en Justitie bezien thans of het mogelijk is om de voor de opsporing van gestolen en van heling afkomstige fietsen benodigde opsporingsbevoegdheid onder te brengen in de huidige boa-systematiek. Zodra hierover meer duidelijkheid is wordt de kamer daarover geïnformeerd. </antwoord>
      <antwoord nummer="7">Het ligt in de bedoeling om de openstelling van het register voor publiek aan te grijpen om meer bekendheid te geven aan het register. Vanaf het moment dat het register volledig operationeel is, wordt de kans dat een gestolen fiets terugkomt bij de eigenaar aanzienlijk groter. Er zal dan gecommuniceerd kunnen worden dat het nuttig is om aangifte te doen en dat mensen hun fietsgegevens (met name framenummer) goed moeten bewaren om een goede aangifte te kunnen doen. Ook zal het de burger gemakkelijker worden gemaakt aangifte te doen, omdat fietsendiefstal één van de delicten is waarvan via Internet aangifte gedaan kan worden. In september wordt besloten of in de veiligheidscampagne in het kader van het veiligheidsprogramma voor 2005 aandacht wordt besteed aan aanpak fietsendiefstal. </antwoord>
      <antwoord nummer="8">Ja. Uit verschillende onderzoeken, zoals het recente onderzoek Verplaatsingsrepertoire uitgevoerd in opdracht van Verkeer en Waterstaat, blijkt dat angst voor fietsendiefstal en het al dan niet aanwezig zijn van goede stallingmogelijkheden reden kunnen zijn om niet te fietsen. Dit blijkt ook uit de fietsendiefstalenquête die uitgevoerd wordt door de Fietsersbond. Ongeveer 45% van de ondervraagden geeft aan de fiets af en toe thuis te laten uit angst voor fietsendiefstal. Het rijk formuleert geen cijfermatige doelstellingen voor de gewenste toename van het fietsgebruik, noch de gewenste afname van fietsdiefstal. In beide gevallen heeft het rijk een faciliterende en randvoorwaardenscheppende rol ten gunste van de partijen die het uiteindelijke werk moeten doen zoals decentrale overheden en politie. Ook wordt een beroep gedaan op de eigen verantwoordelijkheid van de burger als het gaat om zaken als het goed op slot zetten van de fiets en het doen van aangifte bij diefstal. </antwoord>
      <noten afkomstig="antwoord"/>
   </antwoorden>
</kvr>
