<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Terpstra (beiden VVD) aan de staatssecretaris van Volksgezondheid, Welzijn en Sport over genetische manipulatie in de sport. (Ingezonden 15 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14042
</item>
         <item attribuut="Inhoud">Vragen naar aanleiding van een uitzending van Nova van 13 juni 2001, waarin oud-topsporter Koss waarschuwde voor nieuwe ontwikkelingen rond genetische manipulatie en de toepassing daarvan binnen de topsport.</item>
         <item attribuut="Rubriek">Gezondheidszorg (Genetische manipulatie) Vrijetijdsbesteding (Sport)</item>
         <item attribuut="Trefwoorden">Genetische manipulatie Sport</item>
         <item attribuut="Vindplaats">Kamervragen met antwoord 2000-2001, nr. 1498, Tweede Kamer</item>
         <item attribuut="Vraagnr_bij_indiening">2000112260</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Terpstra</persoon>
         </item>
         <item attribuut="Datum_reaktie">2001-07-13</item>
         <item attribuut="Datum_indiening">2001-06-15</item>
         <item attribuut="Document-id">KVR14042</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3123" allpagenumbers="3123 3124" vetnummer="2000112260" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14042" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1498" onderwerp="" indiendatum="2001-06-15">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Terpstra</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-07-13">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de waarschuwing <voetnoot nummer="1"/>van oud-topsporter Koss voor nieuwe ontwikkelingen rond genetische manipulatie en de toepassing daarvan binnen de topsport? </vraag>
      <vraag nummer="2">Deelt u de mening dat hier sprake kan zijn van een zeer ongewenste ontwikkeling voor de sport? </vraag>
      <vraag nummer="3">Bent u bereid met de georganiseerde sportwereld (bijvoorbeeld KNVB, NOC/NSF) in overleg te treden om dergelijke ontwikkelingen tegen te houden? </vraag>
      <vraag nummer="4">Bent u bereid om bijvoorbeeld de Gezondheidsraad opdracht te geven de ontwikkelingen van het gebruik van de bedoelde genetische manipulatie bij sporters in kaart te brengen? </vraag>
      <vraag nummer="5">Welke wettelijke instrumenten heeft u om deze ontwikkeling tegen te gaan? </vraag>
      <vraag nummer="6">Bent u bereid op het eerstvolgende overleg met uw collega sportministers uit de Europese Unie dit onderwerp te doen agenderen? </vraag>
      <noten afkomstig="vraag">
         <noot nummer="1" datum="2001-06-13" bron="Nova">Nova, 13 juni 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. De eventuele toepassing van genetische modificatie binnen de (top)sport zal het dopingvraagstuk zeer waarschijnlijk compliceren. Bij doping in de sport spelen er twee problemen. Allereerst betekent dopinggebruik een inbreuk op het sport-ethische beginsel van fair play. Daarnaast is echter ook het volksgezondheidsbelang in het geding; bij het gebruik van doping ontstaan risico’s voor de individuele gezondheid van de sporter. Het gebruik van dopingmiddelen of -methoden op basis van genetische modificatie zal niet alleen de fair play-gedachte meer aantasten, maar vooral de gezondheidsrisico’s vergroten vanwege de grote mate van onduidelijkheid over de bijwerkingen als gevolg van die toepassing. </antwoord>
      <antwoord nummer="3">Ik zal het Nederlands Centrum voor Dopingvraagstukken (NeCeDo) verzoeken na te gaan wat op dit moment in ons land bekend is over de (mogelijke) toepassing van genetische manipulatie binnen de sport. Mede op grond daarvan zal ik een overleg met de georganiseerde sport initiëren. Bij voorkeur dient dat overleg in internationaal verband plaats te vinden, vanwege het grensoverschrijdende karakter van het dopingvraagstuk. Ik denk daarbij met name aan het World Anti Doping Agency, een samenwerkingsverband tussen de internationale sport en de overheden. </antwoord>
      <antwoord nummer="4">Zoals hiervoor aangegeven zal ik voor een eerste – globale – inventarisatie het NeCeDo benaderen. Afhankelijk van de resultaten zal ik nader gericht onderzoek overwegen. Mocht daarbij de Gezondheidsraad de aangewezen instantie zijn om de ontwikkelingen en gevolgen daarvan in kaart te brengen, dan zal de raad worden verzocht dit onderwerp in zijn werkprogramma in te passen. </antwoord>
      <antwoord nummer="5">Ik ga ervan uit dat middelen die gericht zijn op het verleggen van prestatiegrenzen eerst worden onderzocht op veiligheid en werkzaamheid alvorens ze worden «geïntroduceerd». Veelal zal het daarbij gaan om onderzoek met mensen dat tevens moet worden beschouwd als medisch-wetenschappelijk onderzoek als bedoeld in de Wet medisch-wetenschappelijk onderzoek met mensen (WMO, Stb. 1998, 161), en zijn de bepalingen van die wet (en de besluiten die op grond daarvan zijn afgekondigd) van toepassing. Dit impliceert dat het betreffende onderzoeksvoorstel alleen mag worden uitgevoerd indien het een positief oordeel heeft verkregen van een ingevolge de WMO bevoegde commissie. De criteria die de commissie daarbij hanteert zijn ook bij dergelijk onderzoek die van artikel 3 van de WMO. Wanneer het tevens gaat om onderzoek waarbij in menselijke lichaamscellen opzettelijk wijzigingen worden aangebracht in het erfelijk materiaal is ook het Besluit centrale beoordeling medisch-wetenschappelijk onderzoek met mensen (Stb. 1999, 150) van toepassing, hetgeen betekent dat alleen de Centrale Commissie Mensgebonden Onderzoek bevoegd is tot beoordeling. Tenslotte geldt dat wanneer er sprake is van handelingen die kunnen leiden tot introductie in het milieu van genetisch gemodificeerde organismen, dan ingevolge de geldende milieuregelgeving – in casu het Besluit genetisch gemodificeerde organismen Wet milieugevaarlijke stoffen (Stb, 1993, 435) – tevens een vergunning van de Minister van Volkshuisvesting, Ruimtelijke Ordening en Milieubeheer vereist is. De hiervoor genoemde wettelijke instrumenten gaan weliswaar niet per definitie de ontwikkeling van doping door middel van (resultaten van) genetische modificatie tegen, maar stellen wel eisen waaraan voldaan moet zijn wil (het onderzoek naar of de toepassing van) zo’n ontwikkeling zijn toegestaan. Overigens is het goed gebruik dat men ook onderzoek met mensen dat niet valt onder de reikwijdte van de WMO, tóch voorlegt aan een medisch-ethische toetsingscommissie, en zich voegt naar de inzichten van die commissie. Mocht blijken dat met de voorgaande procedures ongewenste ontwikkelingen niet kunnen worden voorkomen, dan kan worden bezien welke aanvullende maatregelen aangewezen zijn. </antwoord>
      <antwoord nummer="6">Ik ben daartoe in beginsel bereid, maar ik acht het verstandig dit onderwerp te agenderen op het moment dat voldoende onderzoeksgegevens beschikbaar zijn. </antwoord>
      <noten afkomstig="antwoord"/>
   </antwoorden>
</kvr>
