<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschap over de gestegen kosten voor het overblijven op school sinds 1 augustus 2006. (Ingezonden 14 september 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26487
</item>
         <item attribuut="Inhoud">Vragen over de gestegen kosten voor ouders voor het overblijven op school. Ook vragen over het aantal niet gehonoreerde aanvragen voor scholing van overblijfmedewerkers, over het feit dat kinderopvangorganisaties geen subsidie krijgen voor het organiseren van tussenschoolse opvang en over het afhaken van vrijwilligers als gevolg van de nieuwe vrijwilligersregeling.</item>
         <item attribuut="Rubriek">Basisonderwijs (Overig) Welzijn (Kinderopvang)</item>
         <item attribuut="Trefwoorden">Basisonderwijs Kinderopvang</item>
         <item attribuut="Vindplaats">Kamervragen met antwoord 2006-2007, nr. 82, Tweede Kamer</item>
         <item attribuut="Vraagnr_bij_indiening">2050619120</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2006-10-02</item>
         <item attribuut="Datum_indiening">2006-09-14</item>
         <item attribuut="Document-id">KVR26487</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="173" allpagenumbers="173 174" vetnummer="2050619120" code="0607tkkvr82" lopendefooter="Tweede Kamer, vergaderjaar 2006–2007, Aanhangsel" filenaam="KVR26487" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="82" onderwerp="" indiendatum="2006-09-14">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-10-2">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Ontvangt u ook signalen van ouders, scholen en professionele overblijforganisaties dat het overblijven op scholen per 1 augustus 2006 in prijs is gestegen? </vraag>
      <vraag nummer="2">Kunt u een berekening geven hoeveel ouders de komende jaren rekening moeten houden met hogere kosten? Is het toegezegde budget voor 2006 van € 30 miljoen en voor 2007 van € 42 miljoen wel voldoende dekkend om dit (deels) te compenseren? Hoe komt dit bij de ouders terecht? </vraag>
      <vraag nummer="3">Klopt het dat scholen in het primair onderwijs dit jaar massaal subsidies hebben aangevraagd voor scholing van overblijfmedewerkers? Klopt het tevens dat Centrale Financiën Instellingen (Cfi) niet alle aanvragen heeft kunnen honoreren? Om hoeveel aanvragen gaat het en hoeveel aanvragen van overblijfmedewerkers worden niet gehonoreerd? </vraag>
      <vraag nummer="4" voetnoot="1">Welke gevolgen heeft het niet honoreren van de aanvragen voor korte cursussen of beroepsgerichte opleidingen voor de kwaliteit van het overblijven? Wat zijn de gevolgen voor de uitvoering van het amendement over het stellen van regels inzake de kwaliteit van het overblijven en de opleidingen van het team? <voetnoot nummer="1"/>
      </vraag>
      <vraag nummer="5">Klopt het dat kinderopvangorganisaties die zich bezighouden met professionele tussenschoolse opvang niet in aanmerking kunnen komen voor subsidieregelingen voor tussenschoolse opvang, omdat alleen onderwijsinstellingen hiervan gebruik kunnen maken? Wordt hiermee niet een verkeerd voorbeeld gegeven ten aanzien van de samenwerking tussen onderwijs en kinderopvang? </vraag>
      <vraag nummer="6">Klopt het dat veel vrijwilligers zijn afgehaakt in verband met de nieuwe vrijwilligersregeling? </vraag>
      <noten afkomstig="vraag">
         <noot nummer="1">Kamerstukken 30406, nr. 15, vergaderjaar 2005–2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Vanaf 1 augustus 2006 zijn schoolbesturen verantwoordelijk voor het (laten) organiseren van een overblijfvoorziening, indien ouders daarom vragen. Hierover dient het schoolbestuur overleg te voeren met de ouders. De oudergeleding van de medezeggenschapsraad heeft instemmingsrecht op de wijze waarop het overblijven wordt georganiseerd. Het kostenaspect maakt hiervan onderdeel uit. Ook de keuze om (deels) met professionele krachten te werken, is onderwerp van het overleg. Het overblijven en de financiering hiervan is zo een aangelegenheid waarover schoolbesturen met ouders afspraken maken. Op dit moment heb ik nog geen overzicht van de kosten die ouders voor het overblijven betalen. In oktober 2006 komt een evaluatie beschikbaar van het voorlichtingstraject rondom de wetswijziging tussenschoolse opvang. Het kostenaspect is in deze evaluatie meegenomen. Zodra deze gegevens bekend zijn, zal ik uw Kamer hiervan op de hoogte stellen. Het budget van € 36 miljoen in 2006 en € 42 miljoen structureel vanaf 2007, biedt schoolbesturen de gelegenheid om een bijdrage te leveren aan het oplossen van personele knelpunten. Hierdoor kan de ouderbijdrage lager uitvallen dan anders het geval zou zijn. </antwoord>
      <antwoord nummer="3">Inderdaad hebben veel schoolbesturen dit jaar een beroep gedaan op de subsidieregeling voor de scholing van overblijfmedewerkers. Alle scholen, die tijdig hebben aangevraagd, hebben in ieder geval subsidie voor één korte cursus ontvangen. Afhankelijk van de ontvangstdatum van de aanvraag hebben veel scholen subsidie voor twee korte cursussen ontvangen. Het budget voor de langere opleiding was ontoereikend om alle aanvragers één toe te kennen. Dus afhankelijk van de ontvangstdatum van de aanvraag hebben de aanvragers al dan niet subsidie voor één langere opleiding ontvangen. In totaal zijn 4 758 aanvragen voor de korte cursussen gehonoreerd, 12 619 aanvragen zijn niet gehonoreerd. In totaal zijn 402 aanvragen voor de langere opleiding toegekend, 2 330 aanvragen hiervoor konden op grond van het beschikbare budget niet worden toegekend. Overigens heb ik bij de wetswijziging over het overblijven toegezegd dat de scholingsregeling nog tot 2010 zal worden voortgezet. Overblijfmedewerkers die nu niet aan bod zijn gekomen voor een gesubsidieerde cursus, hebben de komende jaren dus gelegenheid hiervoor alsnog in aanmerking te komen. </antwoord>
      <antwoord nummer="4">Al jaren is budget beschikbaar voor de scholing van overblijfkrachten. Ook in 2006 zijn hiervoor vanuit de overheid financiële middelen ter beschikking gesteld, te weten € 3,2 miljoen. Dit bedrag was mede vastgesteld op grond van het aantal aanvragen in voorgaande jaren. De cursussen en opleidingen die overblijfmedewerkers voor dit bedrag kunnen volgen, dragen bij aan de kwaliteitsverbetering van het overblijven. Het overblijven is een zaak tussen het schoolbestuur en de oudergeleding van de medezeggenschapsraad. Ook het opleidingsniveau en de te volgen cursussen, inclusief de middelen die hiervoor beschikbaar worden gesteld, zijn onderwerp van gesprek in het overleg tussen schoolbestuur en oudergeleding medezeggenschapsraad. Het zijn dus de schoolbesturen die de regels stellen inzake de kwaliteit van het overblijven en de opleidingen van het team. </antwoord>
      <antwoord nummer="5">Het zijn de schoolbesturen die een beroep kunnen doen op de subsidieregeling voor de scholing van overblijfmedewerkers. Bij hen is immers de verantwoordelijkheid neergelegd om de tussenschoolse opvang te organiseren. Ook de overige middelen, voor de organisatie van de tussenschoolse opvang en het oplossen van personele knelpunten, worden om die reden ter beschikking gesteld aan de schoolbesturen. Overigens ga ik ervan uit dat medewerkers van een professionele kinderopvangorganisatie al voldoende geschoold zijn om het overblijven op goede wijze te kunnen begeleiden. De scholing van deze medewerkers wordt bovendien doorberekend in de kosten. </antwoord>
      <antwoord nummer="6">Er is niet veel veranderd in de vrijwilligersregeling. Het enige verschil met voorgaande jaren is dat de Belastingdienst, overigens op verzoek van betrokkenen bij het overblijven zelf, een standpunt heeft geformuleerd over tot welk bedrag in ieder geval nog sprake is van een vrijwilligersvergoeding met inachtneming van de overige voorwaarden. Of veel vrijwilligers zijn afgehaakt, zal blijken uit de evaluatie naar de voorlichtingscampagne die in oktober beschikbaar komt. </antwoord>
      <noten afkomstig="antwoord"/>
   </antwoorden>
</kvr>
