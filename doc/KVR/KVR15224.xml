<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Economische Zaken en de minister voor ontwikkelingssamenwerking over de multinationals Bechtel en Edison. (Ingezonden 21 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15224
</item>
         <item attribuut="Inhoud">Vragen naar aanleiding van het terugtrekken uit de geprivatiseerde watervoorziening van Cochabamba (Bolivia) van de multinationals Bechtel en Edison na een volksopstand.</item>
         <item attribuut="Rubriek">Bedrijfsleven en industrie (Investeringen) Ontwikkelingssamenwerking (Algemeen)</item>
         <item attribuut="Trefwoorden">Bolivia Investeringen Multinationals Ontwikkelingssamenwerking</item>
         <item attribuut="Vindplaats">Kamervragen met antwoord 2001-2002, nr. 765, Tweede Kamer</item>
         <item attribuut="Vraagnr_bij_indiening">2010206610</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2002-03-06</item>
         <item attribuut="Datum_indiening">2002-02-21</item>
         <item attribuut="Document-id">KVR15224</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1603" allpagenumbers="1603 1604" vetnummer="2010206610" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15224" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="765" onderwerp="" indiendatum="2002-02-21">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Economische Zaken en de minister voor ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-03-6">
         <antwoorder functie="staatssecretaris" ministerie="Economische Zaken">Ybema</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Weet u dat de multinationals Bechtel en Edison zich na een volksopstand moesten terugtrekken uit de geprivatiseerde watervoorziening van Cochabamba (Bolivia) nadat zij onder andere de prijzen drastisch verhoogden? </vraag>
      <vraag nummer="2">Kunnen deze multinationals zich via de brievenbus vennootschap International Water Holdings B.V. beroepen op het Nederlands-Boliviaans investeringsverdrag? Ook als de concessie verkregen is door de op de Kaaiman eilanden gevestigde brievenbus onderneming International Water en International Water Holdings B.V. pas daarna is opgericht en de concessie heeft «overgenomen» van International Water? </vraag>
      <vraag nummer="3">Is het waar dat onder dit investeringsverdrag bemiddeling door de International Center for Settlement of Investment Disputes (ICSID) van de Wereldbank kan worden verlangd? </vraag>
      <vraag nummer="4">Wat zegt het over de partijdigheid van de Wereldbank als International Water Holdings B.V. in haar jaarverslag over 2000 schrijft dat succes vooral afhangt van bemiddeling door de Wereldbank? Deelt u de opvatting dat UNCITRAL van de VN of een gang naar de nationale rechter minder partijdig is? </vraag>
      <vraag nummer="5">In hoeveel andere investeringsverdragen wordt in meer of mindere mate over bemiddeling door de Wereldbank gesproken? Bent u bereid in toekomstige verdragen conflicten tussen investeerders en soevereine landen conflicten aan de nationale rechter of UNCITRAL over te laten? </vraag>
      <vraag nummer="6">Deelt u het bezwaar dat multinationals die Cochabamba veel schade hebben berokkend nu op slinkse wijze via Nederland een arm land als Bolivia geld proberen af te troggelen? Zo ja, wat gaat u er dan aan doen? Zo nee, waarom niet? </vraag>
      <vraag nummer="7">Denkt u dat een schadevergoeding het bereiken van de millennium doelstellingen waarover binnenkort op de Finance for Development conferentie weer gesproken gaat worden dichterbij zal brengen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In Nederland gevestigde natuurlijke personen en rechtspersonen, met inbegrip van in Nederland gevestigde dochterondernemingen van buitenlandse moedermaatschappijen, die in Bolivia investeren kunnen een beroep doen op de Overeenkomst inzake de bevordering en wederzijdse bescherming van investeringen (IBO) tussen Nederland en Bolivia. Ook de investeringen van rechtspersonen, die onder Boliviaans recht zijn opgericht, maar die direct of indirect gecontroleerd worden door Nederlandse onderdanen, worden door het verdrag beschermd. Indien een investeerder investeert in een bestaande investering, treedt hij in alle rechten en plichten van zijn voorganger. De bescherming van het verdrag gaat echter pas lopen vanaf het moment dat de investering onder de werking van het verdrag wordt gebracht en deze zal dus geen betrekking hebben op de periode voordat het verdrag van toepassing was op de investering. </antwoord>
      <antwoord nummer="3">Ja, Nederland en Bolivia zijn beide verdragspartij bij de Conventie voor de Beslechting van Investeringsgeschillen tussen Staten en Onderdanen van andere Staten (het ICSID-verdrag van 1965) en hebben in de IBO tussen beide landen ingestemd met de beslechting van dergelijke geschillen door het Internationaal Centrum voor de Beslechting van Investeringsgeschillen (ICSID). De partijen bij een geschil kunnen onder artikel 9 van de IBO tussen Nederland en Bolivia een geschil voorleggen aan het ICSID voor conciliatie of arbitrage. </antwoord>
      <antwoord nummer="4">Uitspraken van International Water Holdings B.V. komen voor hun eigen rekening. Het is van belang onderscheid te maken tussen Wereldbank en ICSID. Het ICSID is een autonome internationale organisatie. Er bestaan weliswaar banden met de Wereldbank, maar de Wereldbank zelf als organisatie speelt bij de beslechting van investeringsgeschillen door het ICSID geen rol. Het ICSID is specifiek opgericht met het oog op onpartijdige internationale geschillenbeslechting op investeringsgebied. Het ICSID staat in dat verband bekend als deskundig en onpartijdig. Er zijn inmiddels 149 landen die het ICSID-verdrag hebben geratificeerd. Ik deel de mening niet dat een procedure onder de regels van de VN-Commissie voor Internationaal Handelsrecht (UNCITRAL) of een gang naar de nationale rechter minder partijdig is dan een ICSID-procedure. Een procedure onder UNCITRAL-regels wordt net als geschillenbeslechting door het ICSID beschouwd als een waarborg voor onpartijdigheid. Wel zijn de UNCITRAL-regels in eerste instantie bedoeld voor handelsgeschillen en niet voor investeringsgeschillen. Een gang naar de nationale rechter biedt in sommige landen geen garantie voor onpartijdigheid. De scheiding tussen de bestuurlijke en de rechterlijke macht is niet in alle landen gegarandeerd, evenmin als de integriteit van de rechterlijke macht. Om die reden hechten veel landen, waaronder Nederland, aan het opnemen van de mogelijkheid van onpartijdige internationale geschillenbeslechting in bilaterale investeringsverdragen. </antwoord>
      <antwoord nummer="5">Nederland geeft er, net als vele andere landen, gewoonlijk de voorkeur aan de beslechting van investeringsgeschillen door het ICSID op te nemen in de bilaterale investeringsverdragen (zie ook het antwoord op vraag 4). Ook geschillenbeslechting onder UNCITRAL-regels wordt als onpartijdig beschouwd. Nederland heeft daarom geen bezwaar tegen verzoeken om geschillenbeslechting onder UNCITRAL-regels in het verdrag op te nemen en deze mogelijkheid is dan ook in meerdere IBO’s opgenomen, naast of als alternatief voor een ICSID-procedure. Geschillenbeslechting door een nationale rechter is een mogelijkheid die ook zonder een IBO al bestaat. </antwoord>
      <antwoord nummer="6">De vraag of, en zo ja, in hoeverre, een investeerder terecht een beroep op een IBO doet is ter beoordeling van het arbitragetribunaal waaraan een geschil ter beslechting wordt voorgelegd. </antwoord>
      <antwoord nummer="7">Er is naar mijn mening geen direct verband tussen het investeringsgeschil van de Boliviaanse Staat en de betrokken investeerders enerzijds en de millenniumdoelstellingen, waarover op de Finance for Development conferentie zal worden gesproken, anderzijds. Een versterking van de internationale rechtsorde draagt bij aan het bereiken van de millenniumdoelstellingen. </antwoord>
      <noten afkomstig="antwoord"/>
   </antwoorden>
</kvr>
