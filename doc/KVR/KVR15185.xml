<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de ministers voor Grote Steden- en Integratiebeleid en van Binnenlandse Zaken en Koninkrijksrelaties over groepsverkrachting in Rotterdam. (Ingezonden 23 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15185
</item>
         <item attribuut="Inhoud">Vragen naar aanleiding van artikelen in Algemeen Dagblad over de groepsverkrachting van een meisje van 12 jaar in Rotterdam, het verzwijgen van deze zaak door de politie en de mogelijkheid van een protocol voor gemeenten, politie en andere instanties.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Meisjes Politie Zedendelicten</item>
         <item attribuut="Vindplaats">Kamervragen met antwoord 2001-2002, nr. 748, Tweede Kamer</item>
         <item attribuut="Vraagnr_bij_indiening">2010204750</item>
         <item attribuut="Afkomstig_van">Grote Steden- en Integratiebeleid (GSI) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2002-03-05</item>
         <item attribuut="Datum_indiening">2002-01-23</item>
         <item attribuut="Document-id">KVR15185</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1569" allpagenumbers="1569 1570" vetnummer="2010204750" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15185" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="748" onderwerp="" indiendatum="2002-01-23">
         <vrager partij="CDA" oorsprong="parlement">Verburg</vrager>
         <vraagt-aan>de ministers voor Grote Steden- en Integratiebeleid en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-03-5">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers voor Grote Steden- en Integratiebeleid en van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de groepsverkrachting van een meisje van 12 jaar in Rotterdam, gedurende een langere periode en meermalen, die afgelopen zomer heeft plaatsgevonden? <voetnoot nummer="1"/>
      </vraag>
      <vraag nummer="2">Keurt u het goed dat de politie de zaak meer dan een half jaar «onder de pet» heeft gehouden om «onrust onder omwonenden te voorkomen»? </vraag>
      <vraag nummer="3">Denkt u dat, zoals in de vergelijkbare situatie in het Amsterdamse stadsdeel Westerpark, met de groepsverkrachting van de 13-jarige zwakbegaafde Tessa, het verzwijgen van zulke ernstige feiten alleen maar leidt tot nog heftiger reacties van omwonenden met als gevolg een afnemend vertrouwen in de overheid? </vraag>
      <vraag nummer="4">Bestaat er een protocol voor gemeenten, politie en andere instanties, zoals scholen, over hoe om te gaan met informatie en communicatie? Zo ja, is deze in de situatie Rotterdam op een volgens U correcte wijze nageleefd en waarop baseert u dat? </vraag>
      <vraag nummer="5">Zo nee, bent u voornemens een dergelijk protocol te ontwikkelen en aan de Kamer voor te leggen voor vaststelling, zodat in nieuwe ernstige en pijnlijke situaties van deze aard, de betrokken instanties weten waar hun verantwoordelijkheid ligt in plaats van zich achter elkaar te verschuilen, met mogelijke verergering van de gevolgen? </vraag>
      <noten afkomstig="vraag">
         <noot nummer="1" datum="2002-01-17" bron="Algemeen Dagblad 15, 16, en">Algemeen Dagblad 15, 16, en, 17 januari 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Om tot een afgewogen oordeel te komen is het zinvol eerst kort stil te staan bij de feiten die zich in deze zaak hebben voorgedaan. Op 8 november 2001 is bij het regiokorps Rotterdam-Rijnmond aangifte gedaan van meervoudige verkrachting van een twaalfjarig meisje in de periode tussen juli en oktober van het vorig jaar. Onmiddellijk nadat aangifte was gedaan is het opsporingsonderzoek begonnen. Het onderzoek is met voortvarendheid verricht en is begin januari 2002 afgerond met de aanhouding van een aantal minderjarige verdachten. Over dit resultaat is op 11 januari 2002 een kort persbericht verschenen, dat de politie in overleg met het openbaar ministerie had opgesteld. Er is dus geen sprake van dat het regiokorps Rotterdam-Rijnmond deze zaak een halfjaar «onder de pet» zou hebben gehouden. Integendeel, de politie heeft naar mijn oordeel gehandeld overeenkomstig de richtlijn voorlichting opsporing en vervolging (Stcrt. 1998, nr. 17) en de aanwijzing bejegening slachtoffers van zedendelicten (Stcrt. 2001, nr. 64), beide afkomstig van het College van procureurs-generaal. Bij voorlichting over concrete strafzaken wordt in de regel de nodige terughoudendheid betracht. Steeds zal voorafgaande aan de informatieverstrekking een belangenafweging behoren plaats te vinden of en op welke wijze informatie over een strafzaak aan de media of anderen kan worden verstrekt. Hierbij dient zowel rekening te worden gehouden met de belangen van opsporing en vervolging als met de bescherming van de persoonlijke levenssfeer van slachtoffers, nabestaanden, getuigen en verdachten. Met name is dit van belang als het, zoals in de onderhavige zaak, gaat om minderjarige daders en een minderjarig slachtoffer. In deze zaak is in overleg tussen de jeugdcoördinator van de politie, een functionaris van de deelgemeente en de betrokken basisscholen gekozen voor een gerichte en individuele informatieverschaffing over het gebeuren aan de directe leefomgeving van het slachtoffer. Vervolgens is besloten, gelet op de onrustgevoelens in de desbetreffende wijk, de stand van zaken met betrekking tot het opsporingsonderzoek met een kort en zakelijk gesteld persbericht publiek te maken. Naar mijn mening heeft de politie Rotterdam-Rijnmond daarmee op een correcte wijze gehandeld. </antwoord>
      <antwoord nummer="4 en 5">De politie en het openbaar ministerie dienen bij voorlichting en informatieverstrekking over concrete strafzaken de richtlijn voorlichting opsporing en vervolging als richtsnoer te hanteren. In deze richtlijn is een uitgewerkt toetsingskader neergelegd. Zoals ik in het antwoord op de voorgaande vragen heb aangegeven, heeft de politie in deze zaak overeenkomstig deze richtlijn gehandeld en is in samenwerking met andere instanties een gecoördineerde aanpak in de informatieverschaffing aan de betrokkenen tot stand gekomen. Het is naar mijn mening onmogelijk om in een model uitputtende voorschriften op te nemen over de informatieverstrekking en communicatie in dit soort zaken. Per zaak zal moeten worden bezien wanneer informatie naar buiten kan en moet worden gebracht en met wie of welke instantie moet worden gecommuniceerd. Dit neemt niet weg dat het valt aan te bevelen om in dit soort situaties van seksueel misbruik, die mogelijk tot maatschappelijke onrust aanleiding zullen geven, gebruik te kunnen maken van een van te voren vastgesteld scenario, dat als leidraad kan dienen voor te nemen beslissingen op het gebied van voorlichting, opvang en hulpverlening. In verschillende regio’s zijn daartoe samenwerkingsmodellen ontwikkeld waarmee momenteel ervaring wordt opgedaan. In de regionale werkconferenties over de aanpak van seksueel misbruik van kinderen die in november van het vorige jaar hebben plaatsgevonden, is van de zijde van het ministerie van Justitie de totstandkoming van dergelijke samenwerkingsvormen sterk bepleit en is informatie over bestaande werkmethodes uitgewisseld. Van belang is wel dat het belang van opsporing en vervolging leidend is bij de informatieverstrekking. Het Informatiepunt Lokale Veiligheid (ILV), dat is ondergebracht bij de VNG, is momenteel bezig in samenwerking met de stichting TransAct een brochure samen te stellen waarin twee scenario’s op het terrein van zedenzaken zijn opgenomen. Eén scenario richt zich met name op de informatieverstrekking rond afgestrafte zedendelinquenten die in de maatschappij terugkeren. In het andere scenario staat beschreven hoe te handelen in situaties van grootschalig seksueel misbruik en maatschappelijke onrust. Dit laatste scenario biedt tevens de nodige handvatten voor de wijze waarop de communicatie tussen de samenwerkende partijen als de voorlichting aan de pers kan worden geregeld. De totstandkoming van deze brochure wordt begeleid door een klankbordgroep waarin de landelijke koepelorganisaties van instanties die met zedenzaken te maken hebben, zitting hebben. Beide scenario’s zullen naar verwachting rond de zomer van dit jaar gereed zijn. </antwoord>
      <noten afkomstig="antwoord"/>
   </antwoorden>
</kvr>
