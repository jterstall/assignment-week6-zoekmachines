<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over de toename van het aantal privéscholen. (Ingezonden 4 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29869
</item>
         <item attribuut="Inhoud">Vragen naar aanleiding van een artikel in Trouw van 27 september 2007. Uit het artikel blijkt dat ouders en docenten voor privéscholen kiezen vanwege de kleinere klassen en minder lesuitval. Indiener vraagt de minister naar zijn visie op privéscholen. Hij is van mening dat het de taak van de overheid is om deze (dure) scholen overbodig te maken.</item>
         <item attribuut="Rubriek">Voortgezet onderwijs (Schoolbestuur)</item>
         <item attribuut="Trefwoorden">Bijzonder onderwijs Voortgezet onderwijs</item>
         <item attribuut="Vindplaats">Kamervragen met antwoord 2007-2008, nr. 411, Tweede Kamer</item>
         <item attribuut="Vraagnr_bij_indiening">2070801360</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-10-30</item>
         <item attribuut="Datum_indiening">2007-10-04</item>
         <item attribuut="Document-id">KVR29869</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="879" allpagenumbers="879 880" vetnummer="2070801360" code="0708tkkvr411" lopendefooter="Tweede Kamer, vergaderjaar 2007–2008, Aanhangsel" filenaam="KVR29869" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="411" onderwerp="" indiendatum="2007-10-4">
         <vrager partij="SP" oorsprong="parlement">Jasper van Dijk</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-10-30">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over het artikel «Privéscholen steeds populairder»? <voetnoot nummer="1"/>
      </vraag>
      <vraag nummer="2">Hoe verklaart u de groei van het aantal privéscholen? Deelt u de mening dat de stijging komt door onvrede over het reguliere onderwijs, met name door de lesuitval? Zo ja, wat gaat u hiertegen ondernemen? </vraag>
      <vraag nummer="3" voetnoot="1">Wat is uw oordeel over de uitspraak van een scheikundedocente: «Het probleem zit uitsluitend in de grote klassen»? <voetnoot nummer="1"/>Deelt u de mening dat klassenverkleining voor veel leraren een essentiële voorwaarde is voor goed onderwijs? </vraag>
      <vraag nummer="4">Is het aanvaardbaar dat docenten hun functie bij een reguliere school omruilen voor een functie op een privéschool? Wat gaat u doen om die ontwikkeling te keren? </vraag>
      <vraag nummer="5">Kunt u een overzicht geven van de groei van het aantal privéscholen en van het aantal leerlingen in de afgelopen tien jaar, in het primair en in het voortgezet onderwijs? </vraag>
      <vraag nummer="6" voetnoot="2">Wat is uw oordeel over het «opvallend grote verschil» tussen de cijfers voor het schoolexamen en het centraal examen op privéscholen? Kunt u een toelichting geven op het «scala aan verklaringen voor de discrepantie»? <voetnoot nummer="2"/>
      </vraag>
      <vraag nummer="7">Wat is uw algemene visie op privéscholen, waarvoor ouders per jaar een bedrag tussen de 12.000 en de 26.000 euro betalen? Deelt u de mening dat het de taak van de overheid is om privéscholen overbodig te maken, omdat het leidt tot een onaanvaardbare tweedeling in de samenleving? </vraag>
      <noten afkomstig="vraag">
         <noot nummer="1" datum="2007-09-27" bron="Trouw">Trouw, 27 september 2007</noot>
         <noot nummer="2" documenttype="Kamerstuk" kamerstuk-id="31 200 VIII" documentnummer="4">Kamerstuk 31 200 VIII, nr. 4, 2007–2008</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennisgenomen van de informatie uit gesprekken met een paar leerlingen, een ouder, een docente en de directeur van het Stebo te Utrecht. Dit is een niet bekostigde school die op grond van artikel 56 van de Wet op het voortgezet onderwijs (leerplichtige) leerlingen kan opleiden voor het examen en diploma in het voortgezet onderwijs. </antwoord>
      <antwoord nummer="2">Het aantal particuliere scholen op grond van artikel 56 WVO is op zich niet gestegen, wel het aantal vestigingen en leerlingen. Discipline en de grootte van de klas kunnen een element zijn in de keuze voor een particuliere school, alsmede de kans om alsnog of versneld (twee jaar in één) om een diploma te halen. Het is aan de ouders (en leerling) om een school te kiezen waar naar hun mening op een bij de betrokken leerling passende wijze en tot resultaat leidend onderwijs wordt gegeven. De vrijheid van onderwijs zoals geregeld in de Grondwet betreft ook het oprichten van particuliere scholen. Deze particuliere scholen vallen onder het toezicht van de Inspectie van het Onderwijs en dienen te voldoen aan wettelijke regels. Ten aanzien van de te nemen maatregelen tegen «lesuitval» dan wel het hanteren van de onderwijstijd in het reguliere onderwijs, ontvangt de Kamer separaat mijn reactie. </antwoord>
      <antwoord nummer="3">De klassengrootte is al decennia lang een onderwerp van discussie. Er is echter slechts in beperkte mate een rechtstreeks verband aan te tonen tussen de grootte van een klas en de kwaliteit van het onderwijs. De mate waarin klassengrootte effect heeft op de kwaliteit van het onderwijs hangt bovendien af van de verschillende mogelijkheden in klassenorganisatie en didactiek. Dat laat uiteraard onverlet dat de grootte van een klas van invloed is op de mogelijkheid om leerlingen persoonlijk te kunnen aanspreken. Kleine klassen faciliteren dit belang, maar het kan ook andere manieren gerealiseerd worden. </antwoord>
      <antwoord nummer="4">Het staat een ieder, en dus ook een docent, vrij om een functie naar keuze te ambiëren. Een motief daarbij kunnen de omstandigheden zijn waaronder op een al dan niet bekostigde school onderwijs wordt gegeven. </antwoord>
      <antwoord nummer="5">Gezien de vraag naar het primair onderwijs, gaat het u kennelijk in deze om zowel de scholen op grond van artikel 1, onder b, onderdeel 3 van de Leerplichtwet 1969 (de zgn. B3-scholen), als de «artikel 56 WVO»-scholen. Ten aanzien van de B3-scholen heeft u een soortgelijke vraag ingezonden op 19 september 2007 onder nummer 2070800260. Ik verwijs u naar het antwoord van de minister van Onderwijs, Cultuur en Wetenschap daarop. De «artikel 56 scholen» dateren alle – sommige al decenia – uit de vorige eeuw. Het gaat in deze categorie om 6 scholen. Het aantal art. 56 scholen groeit op zich niet, maar wel het aantal vestigingen. In de afgelopen vijf jaar is het aantal vestigingen met circa 30% toegenomen tot 37. Tevens is een groei van het aantal leerlingen te constateren. Er zijn circa 2500 leerlingen ingeschreven. </antwoord>
      <antwoord nummer="6">Mijn oordeel treft u aan in mijn brief van 19 september jl., waarnaar uw voetnoot verwijst. Van «de scala aan verklaringen voor de discrepanties» noem ik er enkele, zoals het geringe aantal leerlingen in een examenklas of het samengaan van een school met een andere school. Voor het totaal overzicht verwijs ik u naar het in die brief genoemde inspectierapport, met name paragraaf 4.1. </antwoord>
      <antwoord nummer="7">Deze scholen bieden een overigens geringe groep leerlingen de gelegenheid om (alsnog) een diploma te halen, wat wellicht niet (meer) gerealiseerd kan worden op een reguliere school. De wijze waarop dit onderwijs wordt aangeboden (in een vaste structuur, met strenge gedragsregels en handhaving, ingericht in een kleine setting, met veelal een beperkt vakkenpakket en aanwezigheid van de leerling gedurende een groot deel van de dag, inclusief huiswerkbegeleiding) gaat gepaard met hoge kosten. Overigens lijkt mij dat een aantal particuliere scholen niet zal leiden tot een tweedeling in de samenleving. Vanzelfsprekend acht ik het tot mijn taak om in gezamenlijkheid met alle partijen in het onderwijs, waaronder de scholen zelf, te streven naar een verbetering van de kwaliteit van het onderwijs op de reguliere scholen en waar nodig ook op particuliere scholen. </antwoord>
      <noten afkomstig="antwoord"/>
   </antwoorden>
</kvr>
