<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de mogelijke uitspraak van de Raad van State inzake het leeftijdsonderzoek bij asielzoekers. (Ingezonden 28 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18990
</item>
         <item attribuut="Inhoud">Vragen naar aanleiding van de uitspraak van de Raad van State dat de wijze waarop de leeftijd van asielzoekers wordt vastgesteld - via sleutelbeenonderzoek - niet voldoet aan wetenschappelijke en juridische eisen.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vluchtelingen</item>
         <item attribuut="Vindplaats">Kamervragen met antwoord 2003-2004, nr. 397, Tweede Kamer</item>
         <item attribuut="Vraagnr_bij_indiening">2030401980</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-12-01</item>
         <item attribuut="Datum_indiening">2003-10-28</item>
         <item attribuut="Document-id">KVR18990</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="853" allpagenumbers="853 854" vetnummer="2030401980" code="0304tkkvr397" lopendefooter="Tweede Kamer, vergaderjaar 2003–2004, Aanhangsel" filenaam="KVR18990" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="397" onderwerp="" indiendatum="2003-10-28">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="1 december 2003), zie ook Aanhangsel Handelingen nr. 306, vergaderjaar 2003–2004">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de uitspraak van de Raad van State van donderdag 23 oktober 2003 (200304904/1) in hoger beroep op de uitspraak van de rechtbank Den Haag in het geding tussen u en mevrouw T. Dissana Goji? </vraag>
      <vraag nummer="2">Legt u zich neer bij de conclusie van de Raad van State dat de wijze waarop u bij de vaststelling van de leeftijd van de vreemdelinge het advies van de door u geraadpleegde onderzoeker Van der Pas heeft ingewonnen niet voldoet aan de daaraan te stellen eisen? Deelt u de mening dat het onaanvaardbaar is dat een niet-medisch geschoolde antropoloog met behulp van röntgenfoto’s van sleutelbeenderen de leeftijd van asielzoekers vaststelt en dat de controle op het werk van deze antropoloog door twee in de anonimiteit werkzame radiologen tekortschiet? </vraag>
      <vraag nummer="3" voetnoot="1">Herinnert u zich uw toezegging <voetnoot nummer="1"/>dat u rechterlijke uitspraken inzake het leeftijdsonderzoek, inclusief het sleutelbeenonderzoek, zult betrekken in uw vervolgbeslissingen? </vraag>
      <vraag nummer="4">Kunt u aangeven hoe u het oordeel van de Raad van State dat het sleutelbeenonderzoek zoals dat thans uitgevoerd wordt en de controle erop niet voldoen aan wetenschappelijke en juridische eisen in uw vervolgbeslissingen zult betrekken? Deelt u de mening dat, nu u met betrekking tot het leeftijdsonderzoek niet heeft voldaan aan de verplichting zich te vergewissen van de zorgvuldigheid van ieder onderzoek, gesproken kan worden van een onwenselijke situatie? </vraag>
      <vraag nummer="5">Bent u bereid om met onmiddellijke ingang te stoppen met het door de Raad van State onrechtmatig beoordeelde sleutelbeenonderzoek en in de (verblijfsrechtelijke) procedures waarin dit leeftijdsonderzoek een rol speelt af te zien van verdere besluitvorming die gebaseerd is op dit leeftijdsonderzoek? </vraag>
      <vraag nummer="6">Welke consequenties heeft de uitspraak van de Raad van State voor reeds beëindigde verblijfsrechtelijke procedures waarin mogelijk ten onrechte is gesteld dat asielzoekers meerderjarig zijn en daarom niet in aanmerking zijn gekomen voor het AMA-beleid? </vraag>
      <vraag nummer="7">Kunt u aangeven of het nu volstaat met het instellen van een medisch-ethische commissie of dat er nu voorzien dient te worden in andere medische onderzoeken om de minderjarigheid van asielzoekers vast te stellen? </vraag>
      <noten afkomstig="vraag">
         <noot nummer="1">Handelingen 9 oktober 2003, vergaderjaar 2003–2004, pag. 12-628 e.v</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Vanzelfsprekend zal ik de bedoelde uitspraak van de Afdeling Bestuursrechtspraak van de Raad van State respecteren. De weergave van de procedure in het tweede deel van de vraag is echter niet juist. Het leeftijdsonderzoek is een antropobiologisch onderzoek, dat wordt uitgevoerd onder verantwoordelijkheid van een antropoloog. Het vervaardigen en beoordelen van de röntgenfoto wordt uitgevoerd door radiologen, die de daartoe vereiste deskundige achtergrond hebben. Per onderzoek worden de foto’s beoordeeld door twee radiologen die onafhankelijk van elkaar hun visie geven. Op basis van deze beoordelingen stelt de antropoloog het onderzoeksrapport op. Tijdens het onderzoek worden de verschillende handelingen en beoordelingen derhalve verricht door personen die op het gebied van die handeling de benodigde deskundigheid hebben. De veronderstelling dat de antropoloog op basis van de röntgenfoto’s de leeftijd vaststelt en vervolgens wordt gecontroleerd door twee radiologen is niet juist. De vraag naar de aanvaardbaarheid hiervan is daarom in dit kader niet relevant. </antwoord>
      <antwoord nummer="3">Ja. </antwoord>
      <antwoord nummer="4">Allereerst wil ik benadrukken dat de uitspraak van de Afdeling niet ziet op de methode van het leeftijdsonderzoek, en er dus geen oordeel wordt gegeven over de wetenschappelijke (en juridische) eisen daarvan. De uitspraak richt zich op de plicht die het bestuursorgaan op grond van de Algemene wet bestuursrecht heeft, om bij ieder besluit, waar de resultaten van een onderzoek aan ten grondslag worden gelegd, zich ervan te vergewissen dat het onderzoek zorgvuldig is verlopen en volledig is geweest. De Afdeling overweegt hierover: «Daartoe dient de minister zich te wenden tot een adviseur die beschikt over de deskundigheid die noodzakelijk is voor het te verrichten onderzoek. Teneinde te kunnen beoordelen of dit onderzoek zorgvuldig is verlopen en volledig is geweest, dient de minister te beschikken over een verslag van de bevindingen, waarvoor de deskundige blijkens de ondertekening van dat verslag de verantwoordelijkheid neemt, ook als hij om hem moverende redenen zijn naam niet op voorhand bekend wenst te maken.» De Afdeling overweegt dat het onderzoek, zoals dat tot nog toe werd verricht, niet voldoet aan de daaraan te stellen eisen. Om vast te kunnen stellen of de sleutelbeenderen zijn uitgerijpt is volgens de Afdeling uitsluitend radiologische deskundigheid vereist. Dit betekent derhalve, dat de radiologen als deskundigen moeten worden aangemerkt en dat zij middels een ondertekening de verantwoordelijkheid voor het verslag van bevindingen behoren te nemen. Indien aan een dergelijk vereiste niet wordt voldaan, is dat inderdaad een onwenselijke situatie. Ik heb de onderzoeker gevraagd om de in het onderzoeksrapport opgenomen verslagen van bevindingen door de betrokken radiologen te laten ondertekenen. Door ondertekening van dat verslag neemt de betreffende radioloog de verantwoordelijkheid. Ik merk hierbij overigens op dat de uitspraak van de Afdeling mijns inziens niet betekent dat de radiologen niet anoniem zouden mogen werken. De Afdeling lijkt, gezien de hierboven aangehaalde passage, te respecteren dat zij om hun moverende redenen hun naam niet op voorhand bekend wensen te maken. Ik maak hieruit op dat de ondertekening ook zou kunnen bestaan uit een paraaf met een gecodeerde ondertekening. </antwoord>
      <antwoord nummer="5">Nee. Zoals hierboven aangegeven ziet de uitspraak van de Afdeling niet op de methode van het leeftijdsonderzoek, maar slechts op de plicht van het bestuursorgaan om zich te vergewissen van de zorgvuldigheid en volledigheid van het onderzoek. De uitspraak noopt dus niet tot stopzetting van het leeftijdsonderzoek. Ik merk hierbij op dat de Meervoudige Kamer van de rechtbank Den Haag, zittingsplaats Arnhem, op 10 oktober jongstleden uitspraak heeft gedaan in de rechtszaken waarover ik met uw Kamer sprak tijdens het Algemeen Overleg van 7 oktober en het Voortgezet Algemeen Overleg van 9 oktober jongstleden. De rechtbank heeft in deze zaak overwogen dat op basis van het leeftijdsonderzoek er redelijkerwijs van uit mag worden gegaan dat de vreemdeling ten tijde van het onderzoek tenminste 20 jaar oud is als het sleutelbeen volledig is uitgerijpt. De methode van leeftijdsonderzoek en de werkwijze ervan zijn naar het oordeel van de rechtbank voldoende zorgvuldig. De uitspraak van de rechtbank wordt naar mijn oordeel niet aangetast door de uitspraak van de Afdeling, aangezien beide uitspraken zien op verschillende aspecten. Ik merk overigens wel op dat de beide vreemdelingen hoger beroep hebben aangetekend tegen de uitspraak van de rechtbank. Het is nog niet bekend wanneer de Afdeling deze zaak behandelt. </antwoord>
      <antwoord nummer="6">Allereerst merk ik op dat de uitspraak van de Raad van State er niet toe strekt dat ten onrechte is gesteld dat de betrokken asielzoeker meerderjarig is. Dit volgt uit het feit dat de Afdeling uitsluitend een uitspraak heeft gedaan over de vergewisplicht en niet over de methode van leeftijdsonderzoek zelf. De uitspraak heeft geen consequenties voor asielprocedures waarvan de uitkomst reeds in rechte is komen vast te staan. Verder merk ik op dat de uitspraak in beginsel wel van invloed is op de lopende procedures. Indien in een beschikking, waartegen beroep is aangetekend, het oordeel overwegend is gebaseerd op de uitkomst van het leeftijdsonderzoek, dan zal het nodig kunnen blijken om deze beschikking in te trekken en opnieuw een besluit te nemen. </antwoord>
      <antwoord nummer="7">Gezien het bovenstaande ben ik van mening dat de instelling van een medisch-ethische commissie volstaat. Overigens ben ik van mening dat het huidige leeftijdsonderzoek een onderzoek op antropobiologische basis is, waarbij zowel de antropoloog als de radioloog hun deskundigheid combineren. Een medisch onderzoek om de leeftijd te onderzoeken, kan ik me niet goed voorstellen. Bij medisch handelen zou er sprake moeten zijn van een arts-patiëntrelatie. Ik denk dan aan een onderzoek dat gericht is op het stellen van een diagnose en aan een medische behandeling ter genezing. Asielzoekers die zich op minderjarigheid beroepen zijn (over het algemeen) niet ziek en behoeven niet om die reden door de onderzoeker behandeld te worden. </antwoord>
      <noten afkomstig="antwoord"/>
   </antwoorden>
</kvr>
