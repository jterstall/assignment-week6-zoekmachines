<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Defensie over de vertrouwelijke briefings aan de vaste commissies voor Buitenlandse Zaken en voor Defensie. (Ingezonden 29 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25674
</item>
         <item attribuut="Inhoud">Vragen over het openbaar maken van de verslagen van vertrouwelijke briefings aan de commissie Buitenlandse Zaken en Defensie over 'incidenten' in Afghanistan. Daarnaast vragen over de behandeling van gearresteerde verdachten.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Veiligheidsbeleid en defensie (Oorlogen en conflicten) Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Afghanistan Gedetineerden Oorlogsrecht</item>
         <item attribuut="Vindplaats">Kamervragen met antwoord 2005-2006, nr. 1530, Tweede Kamer</item>
         <item attribuut="Vraagnr_bij_indiening">2050610590</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-05-30</item>
         <item attribuut="Datum_indiening">2006-03-29</item>
         <item attribuut="Document-id">KVR25674</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3261" allpagenumbers="3261 3262" vetnummer="2050610590" code="0506tkkvr1530" lopendefooter="Tweede Kamer, vergaderjaar 2005–2006, Aanhangsel" filenaam="KVR25674" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1530" onderwerp="" indiendatum="2006-03-29">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="30 mei 2006), zie ook Aanhangsel Handelingen nr. 1386, vergaderjaar 2005–2006">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Herinnert u zich dat u in het vragenuur van dinsdag 21 maart 2006 desgevraagd antwoordde dat u de Kamer bewust slechts in algemene termen geïnformeerd heeft over de incidenten die zich hebben voorgedaan? </vraag>
      <vraag nummer="2">Deelt u de mening dat u volledige openheid van zaken kunt geven, nu de Nederlandse Special Forces Kandahar hebben verlaten en u in het openbaar in de Kamer heeft gesproken? Kunt u akkoord gaan met openbaarmaking van de verslagen van uw vertrouwelijke briefing aan de commissies Buitenlandse Zaken en Defensie van 10 maart 2005, en het eerste deel van het verslag van uw vertrouwelijke briefing van 26 januari 2006 (over de incidenten in januari 2006 waarbij de Nederlandse Special Forces betrokken waren) om een goede parlementaire controle mogelijk te maken. Zo neen, waarom niet? </vraag>
      <vraag nummer="3">Klopt uw informatie in het vragenuur van 21 maart 2006 dat zes verdachten, die op 21 januari 2006 in een vuurgevecht met Nederlandse militairen verwikkeld raakten, door Amerikaanse militairen zijn gearresteerd en overgebracht naar de detentiefaciliteit op het vliegveld van Bagram? Is een andere verdachte op 8 februari jl. door Amerikaanse militairen gearresteerd en overgebracht naar Bagram? Zijn nog een vijf verdachten op 18 januari jl. in hun auto aangehouden door een patrouille van de Nederlandse Special Forces, door Amerikaanse militairen gearresteerd en nog steeds door de Verenigde Staten gedetineerd? Beschikt u over foto’s, namen, leeftijden, nationaliteiten, identiteitsnummers en eventuele rangen van de verdachten? Weet u voor welke strijdgroepen zij actief waren? Zo ja, welke? Zo neen, waarom niet? </vraag>
      <vraag nummer="4">Bent u bereid de gegevens waarover u beschikt met de Kamer te delen? Zo neen, waarom niet? </vraag>
      <vraag nummer="5">Bent u bereid de Kamer te informeren over de medische toestand van deze verdachten? Zo neen, waarom niet? </vraag>
      <vraag nummer="6">Bent u bereid de Kamer te informeren of tegen deze verdachten een formele aanklacht is ingediend? Zo neen, waarom niet? </vraag>
      <vraag nummer="7">Bent u bereid de Kamer te informeren of deze verdachten hun beschuldiging formeel kunnen aanvechten? Zo neen, waarom niet? </vraag>
      <vraag nummer="8">Bent u bereid de Kamer te informeren of deze verdachten toegang hebben tot een advocaat? </vraag>
      <vraag nummer="9">Bent u bereid alle vragen afzonderlijk te beantwoorden? </vraag>
      <vraag nummer="10">Wanneer kan de Kamer de aangekondigde evaluatie van de missie van de Nederlandse Special Forces tegemoet zien? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Zoals ik heb uiteengezet tijdens het vragenuur van 21 maart jl. is het, nu er een einde is gekomen aan de inzet van de Special Forces in het kader van de operatie Enduring Freedom, mogelijk hierover meer gegevens openbaar te maken. Dat neemt niet weg dat bepaalde informatie nog steeds vertrouwelijk dient te blijven. Ik ben hierop meer uitgebreid ingegaan in mijn brief van 11 april jl. (Kamerstuk 27 925 nr. 212). Gezien het bijzondere karakter van de missie beperk ik mij tot de informatie die ik reeds in het bovengenoemde vragenuur heb gegeven. De voorzitter van de Vaste Kamercommissie voor Defensie heeft mij recent medegedeeld dat de commissie openbaarmaking van de genoemde verslagen van 26 januari en 10 maart 2006 niet wenselijk acht. Ik merk in zijn algemeenheid op dat bepaalde informatie die niet openbaar gemaakt kan worden, vertrouwelijk wordt verschaft om recht te doen aan de betrokkenheid van de Staten-Generaal bij het optreden van de krijgsmacht onder uitzonderlijke omstandigheden en aan de geldende constitutionele verhoudingen. </antwoord>
      <antwoord nummer="3">Ik zie geen aanleiding terug te komen op hetgeen ik heb uiteengezet tijdens het vragenuur van 21 maart 2006. De identiteit van de betrokken personen is bij de Nederlandse regering bekend. Zie ook het antwoord op vraag 4. </antwoord>
      <antwoord nummer="4">De betrokken personen zijn gearresteerd door Amerikaanse militairen. Vanwege afspraken met de VS over de vertrouwelijkheid van uitgewisselde inlichtingen is het niet mogelijk nadere gegevens te verstrekken. </antwoord>
      <antwoord nummer="5">Zoals ik heb uiteengezet tijdens het vragenuur van 21 maart jl. is de Nederlandse regering van mening dat het Amerikaanse detentiebeleid in overeenstemming dient te worden gebracht met het internationaal recht. De regering heeft dit regelmatig in contacten met de VS naarvoren gebracht en zal dat blijven doen. Aangezien het de behandeling van de groep gevangenen als geheel betreft, acht ik het niet zinvol gegevens te achterhalen over een klein deel van de personen die door de VS zijn gedetineerd, enkel omdat Nederlandse militairen daarbij aanwezig zijn geweest. Ik merk overigens op dat Nederland voor de aankomende ISAF-missie in Uruzgan een Memorandum of Understanding met de Afghaanse overheid heeft afgesloten dat de humane behandeling volgens het internationale recht van door Nederland overgedragen gevangenen waarborgt. </antwoord>
      <antwoord nummer="6">Zie het antwoord op vraag 5. </antwoord>
      <antwoord nummer="7">Zie het antwoord op vraag 5. </antwoord>
      <antwoord nummer="8">Zie het antwoord op vraag 5. </antwoord>
      <antwoord nummer="9">De vragen 5, 6, 7 en 8 nopen tot een gelijkluidend antwoord. </antwoord>
      <antwoord nummer="10">Naar verwachting zal deze evaluatie dit najaar gereed zijn. </antwoord>
      <noten afkomstig="antwoord"/>
   </antwoorden>
</kvr>
