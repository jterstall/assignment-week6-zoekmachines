<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid V. A. M. van der Burg (CDA) over proefproces na dood gehandicapt kind. (Ingezonden 7 november 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2212
</item>
         <item attribuut="Inhoud">Betreft het bericht dat de officier van Justitie bij de rechtbank in Groningen vindt dat een huisarts niet vervolgd hoeft te worden voor euthanasie en dat hij dientengevolge wenst dat de rechtbank het openbaar ministerie niet-ontvankelijk verklaart.</item>
         <item attribuut="Rubriek">Gezondheidszorg (Euthanasie) Strafrecht en strafprocesrecht (Vervolging)</item>
         <item attribuut="Trefwoorden">Euthanasie Strafvervolging</item>
         <item attribuut="Vindplaats">Kamervragen met antwoord 1995-1996, nr. 286, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">V. A. M. van der Burg</persoon>
         </item>
         <item attribuut="Datum_reaktie">1995-11-28</item>
         <item attribuut="Datum_indiening">1995-11-07</item>
         <item attribuut="Document-id">KVR2212</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="583" allpagenumbers="583 584" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="286" onderwerp="" indiendatum="1995-11-7">
         <vrager partij="CDA" oorsprong="parlement">V. A. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1995-11-28">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht, dat «de officier van Justitie bij de rechtbank in Groningen vindt dat een huisarts (...) niet vervolgd hoeft te worden» en hij dientengevolge wenst dat «de rechtbank het openbaar ministerie niet-ontvankelijk verklaart»? <voetnoot nummer="1"/>
      </vraag>
      <vraag nummer="2">Acht de officier van Justitie bij de rechtbank in Groningen «het onjuist van artsen te eisen dat zij een levensbee¨indiging melden bij de officier van Justitie en (...) vervolgens een strafproces aan hun broek krijgen»? </vraag>
      <vraag nummer="3">Heeft de officier van Justitie op uw aanwijzing in de desbetreffende zaak vervolging ingesteld? Zo ja, welke motivering lag hieraan ten grondslag? </vraag>
      <vraag nummer="4">Kent u de inhoud van het requisitoir van de officier van Justitie? Zo ja, hebt u daarmee ingestemd en kunt u uw antwoord motiveren? </vraag>
      <vraag nummer="5">Zo neen, wat is dan uw oordeel, mede in het licht van de parlementaire behandeling van de meldingsprocedure? </vraag>
      <vraag nummer="6">Deelt u de opvatting van de bedoelde officier van Justitie «dat het onjuist is van artsen te eisen dat zij een levensbee¨indiging melden bij de officier van Justitie (...)» en dat een en ander in strijd zou zijn met het zogenaamde nemo teneturbeginsel? </vraag>
      <vraag nummer="7" voetnoot="2">Zo ja, hoe is dit dan te rijmen met de parlementaire behandeling van het wetsvoorstel tot Wijziging van de Wet op de lijkbezorging in het algemeen en de inhoud van de nota naar aanleiding van het eindverslag ter zake dit wetsvoorstel in het bijzonder? <voetnoot nummer="2"/>
      </vraag>
      <vraag nummer="8" voetnoot="3">Heeft vooraf overleg plaatsgevonden met de officier van Justitie? Heeft deze vooraf «laten weten, dat vervolging achterwege zou blijven als alles zorgvuldig verliep»? Zo ja, is dit een gebruikelijke gang van zaken en kunt u uw antwoord motiveren, mede in het licht van het antwoord op eerdere vragen ter zake van de leden Van den Berg en Van der Vlies? <voetnoot nummer="3"/>
      </vraag>
      <vraag nummer="9">Is de lijn, dat een beslissing tot al of niet vervolging in voorkomend geval eerst wordt genomen na de gebruikelijke bespreking in de vergadering van procureurs-generaal verlaten? Zo ja, sinds wanneer? Op grond van welke overwegingen? </vraag>
      <vraag nummer="10">Overweegt u stappen te nemen tegen genoemde officier van Justitie? Zo neen, waarom niet? </vraag>
      <noten afkomstig="vraag">
         <noot nummer="1" datum="1995-10-31" bron="Dagblad Trouw">Dagblad Trouw, 31 oktober 1995</noot>
         <noot nummer="2">EK, 1993–1994, 22 572, nr. 24a</noot>
         <noot nummer="3">TK, 1986–1987, Aanhangsel van de Handelingen, nr. 29</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De in de vraagstelling aangehaalde bewoordingen betreffen een citaat uit het in vraag 1 aangehaalde krantebericht en duiden op de door de officier van justitie in zijn requisitoir geformuleerde primaire eis om het openbaar ministerie niet-ontvankelijk te verklaren. De officier van justitie kwam blijkens het requisitoir tot deze eis op grond van zijn overtuiging dat de meldingsprocedure in strijd is met het beginsel dat niemand verplicht kan worden mee te werken aan zijn eigen veroordeling. </antwoord>
      <antwoord nummer="3" voetnoot="1">Ja. Zoals ik heb meegedeeld aan de Tweede Kamer <voetnoot nummer="1"/>, heb ik het openbaar ministerie verzocht in deze zaak vervolging in te stellen omdat de vraag of actieve levensbee¨indiging van het leven van een ernstig gehandicapte pasgeborene door een arts straffeloos kan blijven, aan de rechter voorgelegd dient te worden. </antwoord>
      <antwoord nummer="4">De inhoud van het requisitoir was mij niet voor aanvang van de zitting bekend. Nog tijdens de zitting heeft de procureur-generaal te Leeuwarden mij van de strekking van het requisitoir op de hoogte gesteld en mij dit doen toekomen. Daarop heb ik de voorzitter van het college van procureurs-generaal verzocht mij te berichten of dit requisitoir, meer in het bijzonder de primair gedane vordering met de gronden waarop deze berust, in overeenstemming is met mijn verzoek vervolging in te stellen en mij, indien hij deze vraag ontkennend zou beantwoorden, in te lichten over de eventueel ondernomen of voorgenomen corrigerende acties. Zie voorts mijn antwoord op vraag 10. </antwoord>
      <antwoord nummer="5" voetnoot="2">Ik betreur de handelwijze van de betrokken officier van justitie in hoge mate. De wettelijke meldingsprocedure biedt een structuur om te kunnen komen tot zorgvuldige beoordeling van medisch levensbee¨indigend handelen. Indien deze beoordeling niet kan leiden tot de beslissing niet te vervolgen, gelet op de geldende wettelijke norm en de daaraan tot dusver in de jurisprudentie gegeven uitleg, is het voorleggen van de zaak ter toetsing aan de rechter de juiste weg. 6 + 7 Ik deel geenszins de opvatting dat de meldingsprocedure in strijd is met het beginsel dat niemand is gehouden mee te weken aan zijn eigen veroordeling. Zoals mijn ambtsvoorganger in debatten met uw Kamer bij herhaling uitvoerig heeft uiteengezet <voetnoot nummer="2"/>, houdt de administratieve verplichting voor de arts om de meldingsprocedure te volgen niet in dat een arts op enigerlei wijze ertoe gedwongen zou worden voor hemzelf belastend bewijsmateriaal over te leggen met het oog op een strafrechtelijke veroordeling. Dit standpunt is door beide kamers der Staten-Generaal onderschreven. </antwoord>
      <antwoord nummer="8" voetnoot="3">De arts heeft, voordat hij tot levensbee¨indiging overging, contact gehad met de dienstdoende piketofficier van justitie, niet zijnde de officier van justitie die de zaak ter terechtzitting heeft behandeld. Over dit contact heeft de rechtbank Groningen in haar vonnis van 13 november 1995 het volgende overwogen: «Vaststaat dat de officier van justitie, naar aanleiding van het gesprek, Kadijk de Richtlijnen voor Euthanasie heeft doen toekomen en in dat gesprek uitdrukkelijk heeft gesteld dat er geen toezeggingen konden worden gedaan met betrekking tot een eventuele strafvervolging, omdat eerst achteraf zulks zou kunnen worden getoetst. De rechtbank concludeert dat Kadijk nimmer het bericht of de toezegging heeft gekregen dat hij niet vervolgd zou worden. Derhalve heeft hij er niet zonder meer op mogen vertrouwen dat niet tot vervolging zou worden overgegaan. De rechtbank verwerpt het verweer van de raadsman met betrekking tot de niet-ontvankelijkheid van het Openbaar Ministerie op dit punt.» Zoals ook blijkt uit het antwoord, 1 oktober 1986 op vraag 4 van de leden Van den Berg en Van der Vlies <voetnoot nummer="3"/>, is het vast beleid dat aan artsen, die in voorkomende gevallen contact opnemen met het openbaar ministerie wanneer zij overwegen euthanasie toe te passen, hulp bij zelfdoding te bieden of levensbee¨indigend te handelen, altijd wordt meegedeeld dat het openbaar ministerie over individuele gevallen geen adviezen geeft en geen opvatting kan en wil geven over de beoordeling achteraf van de zaak. </antwoord>
      <antwoord nummer="9">Neen. </antwoord>
      <antwoord nummer="10">De voorzitter van het college van procureurs-generaal heeft mij meegedeeld met de procureur-generaal te Leeuwarden en de hoofdofficier van justitie te Groningen van oordeel te zijn dat de betrokken officier van justitie met de (primaire) vordering ter terechtzitting tot niet-ontvankelijkheid in deze zaak de in acht te nemen grenzen van mijn aanwijzing heeft overschreden. Hij acht de gedane vordering op dit punt dan ook onjuist. In een onderhoud van de procureur-generaal te Leeuwarden en de hoofdofficier van justitie te Groningen met de betreffende officier van justitie is laatstbedoelde op de hoogte gesteld van dit oordeel. Daarbij is hem te kennen gegeven dat hij met het verzwijgen tegenover de hoofdofficier van justitie bij de voorbespreking van de zaak in de week voor de zitting van zijn voornemen om niet-ontvankelijkheid te vorderen, te kort is geschoten in zijn verantwoordingsplicht tegenover de officier van justitie. Mede omdat de betreffende officier van justitie volhoudt juist gehandeld te hebben, heeft de hoofdofficier besloten hem in de toekomst geen strafzaken meer te laten behandelen waarin een euthanasiemelding is gedaan en bij de toedeling van andere (politiek) gevoelige zaken af te wegen of deze geschikt zijn om door hem te worden behandeld. Voorts liet de voorzitter van het college van procureurs-generaal mij weten dat voorbereidingen zijn getroffen om het optreden ter zitting van de officier van justitie op het onderhavige punt disciplinair te toetsen. Ik acht de wijze waarop door de leiding van het openbaar ministerie op de handelwijze van de betreffende officier van justitie is gereageerd, juist. Overigens is door het openbaar ministerie en de betrokken arts tegen het vonnis van de rechtbank Groningen hoger beroep aangetekend. </antwoord>
      <noten afkomstig="antwoord">
         <noot nummer="1">TK 1994–1995, 23 877, nr. 2</noot>
         <noot nummer="2">Zie de nota naar aanleiding van het eindverslag terzake van het wetsvoorstel tot wijziging van de Wet op de Lijkbezorging (EK, 1993–1994, 22 572, nr. 24a)</noot>
         <noot nummer="3">TK, 1986–1987, Aanhangsel van de Handelingen, nr. 29</noot>
      </noten>
   </antwoorden>
</kvr>
