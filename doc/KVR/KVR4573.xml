<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden H. G. J. Kamp (VVD), Apostolou (PvdA), Dankers (CDA), Fermina (D66) en Meijer (Groep Nijpels) over de gemeentelijke basisadministratie met betrekking tot het registreren van Joegoslaven. (Ingezonden 20 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4573
</item>
         <item attribuut="Inhoud">Vragen over het registreren van personen, afkomstig uit voormalig Joegoslavië, als ex-Joegoslaaf of als Sloveen, Kroaat, Joegoslaaf, Macedoniër of Bosniër.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Gemeenten)</item>
         <item attribuut="Trefwoorden">GBA Joegoslavië</item>
         <item attribuut="Vindplaats">Kamervragen met antwoord 1996-1997, nr. 887, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">H. G. J. Kamp</persoon>
            <persoon partij="PvdA">Apostolou</persoon>
            <persoon partij="CDA">Dankers</persoon>
            <persoon partij="D66">Fermina</persoon>
            <persoon partij="Groep Nijpels">Meijer</persoon>
         </item>
         <item attribuut="Datum_reaktie">1997-03-19</item>
         <item attribuut="Datum_indiening">1997-02-20</item>
         <item attribuut="Document-id">KVR4573</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1815" allpagenumbers="1815 1816" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="887" onderwerp="" indiendatum="1997-02-20">
         <vrager partij="VVD" oorsprong="parlement">H. G. J. Kamp</vrager>
         <vrager partij="PvdA" oorsprong="parlement">Apostolou</vrager>
         <vrager partij="CDA" oorsprong="parlement">Dankers</vrager>
         <vrager partij="D66" oorsprong="parlement">Fermina</vrager>
         <vrager partij="Groep Nijpels" oorsprong="parlement">Meijer</vrager>
         <vraagt-aan/>
      </vraagdata>
      <antwoorddata antwoorddatum="1997-03-19">
         <antwoorder functie="staatssecretaris" ministerie="Binnenlandse Zaken">Kohnstamm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Worden personen, afkomstig uit voormalig Joegoslavië, door gemeenten bij de inschrijving in de gemeentelijke basisadministratie geregistreerd als (ex-)Joegoslaaf? </vraag>
      <vraag nummer="2">Wordt er in de gemeentelijke basisadministratie geen onderscheid gemaakt tussen Slovenen, Kroaten, Joegoslaven, Macedoniërs en Bosniërs? Wat is daarvan de reden? </vraag>
      <vraag nummer="3">Zijn er gemeenten die het bedoelde onderscheid wel maken? Zo ja, welke? Wat is de reden dat gemeenten in dezen geen eenduidig beleid voeren? </vraag>
      <vraag nummer="4">Deelt u de opvatting, dat de in vraag 1 bedoelde personen door de gemeenten in de gemeentelijke basisadministratie moeten worden geregistreerd naar de nationaliteit van het land waarvan ze afkomstig zijn? Zo neen, waarom niet? Zo ja, bent u bereid daarover in overleg te treden met de Vereniging van Nederlandse Gemeenten, opdat alle gemeenten een eenduidig registratiesysteem hanteren en alle gemeenten onderscheid maken naar de verschillende nationaliteiten van de landen van het voormalige Joegoslavië? </vraag>
      <vraag nummer="5">Is het u bekend, dat de registratie door de gemeenten, het CBS, WBEAA en het VAS (Vreemdelingen administratie systeem) niet uniform zijn? Acht u deze situatie gewenst? Wilt u bevorderen dat de in deze vraag genoemde instanties een eenduidig registratiesysteem hanteren en dat deze instanties onderscheid maken naar de verschillende nationaliteiten van de landen uit het voormalige Joegoslavië? </vraag>
      <vraag nummer="6">Bent u bereid te bevorderen, dat gemeenten personen, die als Joegoslaaf staan geregistreerd, benaderen met de vraag hoe zij geregistreerd willen worden? Zo neen, waarom niet? Zo ja, bent u bereid de Tweede Kamer daarover te informeren? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Bij de inschrijving in de gemeentelijke basisadministratie persoonsgegevens (GBA) worden gegevens over een vreemde nationaliteit ontleend aan documenten van een bevoegde plaatselijke instantie, waarop die nationaliteit is vermeld (artikel 43 Wet GBA). Indien personen, die afkomstig zijn uit voormalig Joegoslavië, aan de hand van de juiste documenten aantonen dat zij bijvoorbeeld burger van Kroatië of burger van Slovenië zijn, dan wordt die nationaliteit in de GBA opgenomen. Registratie als ex-Joegoslaaf komt daarbij niet voor. Ingeval de nationaliteit van een vreemdeling niet kan worden vastgesteld door toepassing van artikel 43 Wet GBA, wordt in de GBA opgenomen dat de nationaliteit «onbekend» is. </antwoord>
      <antwoord nummer="2">In de GBA worden nationaliteiten opgenomen voor zover die zijn vermeld in de landelijke nationaliteitentabel. Een vreemde nationaliteit wordt in die tabel vermeld, zodra het betreffende land in Nederland als staat wordt erkend. Vanaf het moment dat Nederland de staten Slovenië, Kroatië, Bosnië-Herzegovina, de Federale Republiek Joegoslavië en Macedonië als zodanig heeft erkend, worden de bijbehorende nationaliteiten dus in de GBA geregistreerd, mits betrokkenen daaromtrent de juiste documenten overleggen. </antwoord>
      <antwoord nummer="3">Gemeenten zijn gehouden de Wet GBA uit te voeren en daarbij de landelijk vastgestelde tabellen te hanteren. Uit een korte inventarisatie die de Vereniging van Nederlandse Gemeenten (VNG) op mijn verzoek heeft uitgevoerd, blijkt niet dat gemeenten structureel verschillend met deze problematiek omgaan. </antwoord>
      <antwoord nummer="4">Ja. Zoals hierboven aangegeven, heeft reeds overleg met de VNG plaatsgevonden. Hoewel vooralsnog niet is gebleken dat de registratie van de nationaliteit van personen uit voormalig Joegoslavië problemen geeft, zal ik de VNG vragen om hieraan extra aandacht te schenken in de voorlichting naar gemeenten. Overigens heeft de beoordeling door gemeenten van buitenlandse brondocumenten, waaraan ook de nationaliteit moet worden ontleend, de afgelopen jaren bijzondere aandacht gekregen. Een opleiding over buitenlandse brondocumenten en een handboek daarover maakten namelijk deel uit van een actieprogramma, dat ik gezamenlijk met de VNG heb uitgevoerd om de kwaliteit van GBA-gegevens verder te verbeteren. </antwoord>
      <antwoord nummer="5">De gemeentelijke basisadministratie persoonsgegevens van een gemeente is de authentieke bron van algemene persoonsgegevens binnen de (semi-)overheid. Dat wil zeggen dat de GBA wat die gegevens betreft de leidende administratie is. Het CBS en het VAS zijn beide afnemer van de GBA en krijgen (zonodig) de in de GBA geregistreerde nationaliteit verstrekt van personen uit voormalig Joegoslavië. Uniforme registratie op basis van de GBA is dus uitgangspunt. De registratie door werkgevers op basis van de WBEAA onttrekt zich aan mijn gezichtsveld. </antwoord>
      <antwoord nummer="6">De Wet GBA verplicht een reeds ingeschreven persoon uit voormalig Joegoslavië om feiten die betrekking hebben op zijn nationaliteit zo spoedig mogelijk aan de gemeente te melden (artikel 69). Bovendien kunnen gemeenten deze personen oproepen om van die feiten melding te maken. Uit het antwoord op vraag 1. blijkt evenwel, dat bijvoorbeeld de Macedonische nationaliteit alleen kan worden geregistreerd op basis van een document, dat is afgegeven door een bevoegde Macedonische autoriteit. Personen uit voormalig Joegoslavië benaderen met de vraag hoe zij geregistreerd willen worden, zou de indruk geven dat het voor een gemeente mogelijk is om de nationaliteit conform de wensen van betrokkene op te nemen. Die indruk is onjuist, aangezien daarvoor een brondocument nodig is. Ook dit aspect zal ik onder de aandacht van de VNG brengen. </antwoord>
      <noten afkomstig="antwoord"/>
   </antwoorden>
</kvr>
