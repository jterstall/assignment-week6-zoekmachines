<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Loon-Koomen en Spies (beiden CDA) aan de staatssecretaris van Volkshuisvesting, Ruimtelijke Ordening en Milieubeheer over broomchemie en de vlamvertrager FR 720. (Ingezonden 21 november 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16828
</item>
         <item attribuut="Inhoud">Vragen over het onderzoek naar de giftigheid van de stof FR 720 en het productieverbod dat in verband hiermee is ingesteld.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen</item>
         <item attribuut="Vindplaats">Kamervragen met antwoord 2002-2003, nr. 479, Tweede Kamer</item>
         <item attribuut="Vraagnr_bij_indiening">2020303500</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Loon-Koomen</persoon>
            <persoon partij="CDA">Spies</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-11-21</item>
         <item attribuut="Document-id">KVR16828</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1011" allpagenumbers="1011 1012" vetnummer="2020303500" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16828" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="479" onderwerp="" indiendatum="2002-11-21">
         <vrager partij="CDA" oorsprong="parlement">Van Loon-Koomen</vrager>
         <vrager partij="CDA" oorsprong="parlement">Spies</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-9">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het artikel <voetnoot nummer="1"/>«Broomchemie voelt zich belazerd door ministerie van VROM»? </vraag>
      <vraag nummer="2">Klopt het dat u inmiddels het Rijksinstituut voor Volksgezondheid en Milieu (RIVM) opdracht hebt gegeven FR 720 op giftigheid te onderzoeken, conform de toezegging van uw ambtsvoorganger in maart 2002? </vraag>
      <vraag nummer="3">Zo ja, wanneer heeft u deze opdracht verstrekt? </vraag>
      <vraag nummer="4">Wat is uw mening over de termijn waarop de uitkomsten van het onderzoek beschikbaar zouden moeten zijn, dit met het oog op de komende discussie over de verlenging van het gebruik- c.q. productieverbod? </vraag>
      <vraag nummer="5">Bent u met ons van mening dat u geen besluit kunt nemen over verlenging van het verbod op deze stof zonder de beschikking te hebben over de uitkomsten van dit RIVM-onderzoek? </vraag>
      <vraag nummer="6">Wanneer zijn de uitkomsten van dit onderzoek beschikbaar? </vraag>
      <noten afkomstig="vraag">
         <noot nummer="1" datum="2002-11-13" bron="PZC">PZC, 13 november 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Neen. Mijn ambtsvoorganger heeft, zoals hij aangaf in zijn brief van 1 maart 2002 aan de Tweede Kamer, het RIVM reeds op 27 februari verzocht om, bij wijze van contra-expertise op de reeds door Broomchemie verstrekte en nog te verstrekken gegevens, een risicobeoordeling inzake de stof FR-720 op te stellen. Deze risicobeoordeling moet worden toegespitst op een beoordeling van de mogelijk langetermijneffecten op het milieu waarbij hij het RIVM verzocht heeft aandacht te schenken aan het zoveel mogelijk inperken van de onzekerheden met betrekking tot de stabiliteit van de stof in het milieu en eventuele afbraakproducten ervan, alsmede de ophoping van de stof in de verschillende milieucompartimenten, inclusief organismen. Op 8 april 2002 heeft het RIVM een concept werkprogramma opgesteld voor uitvoering van het gevraagde onderzoek op basis waarvan nader overleg heeft plaatsgevonden tussen mijn departement en het RIVM. Op 2 mei 2002 heeft RIVM de finale versie van een bijgesteld werkprogramma opgesteld. Vervolgens heeft het RIVM van mijn departement op 21 augustus 2002 aanvullend budget toegezegd gekregen voor de uitvoering van genoemd werkprogramma. </antwoord>
      <antwoord nummer="4">De uitkomsten van het door het RIVM te verrichten onderzoek zullen naar verwachting eind 2003 beschikbaar komen. Gelet op de noodzakelijke onderzoeken is dat een redelijke termijn. Daarbij merk ik op dat het RIVM-onderzoek geformuleerd is als contra-expertise op de reeds door Broomchemie verstrekte en nog te verstrekken gegevens en in aanvulling daarop aanvullend eigen onderzoek dat gericht is op relevante gegevens die in het door Broomchemie toegezegd onderzoek ten onrechte buiten beschouwing zouden blijven. Het RIVM-onderzoek is derhalve mede gebaseerd op de beschikbaarheid van de onderzoeksgegevens die Broomchemie conform haar toezegging aan mijn ambtsvoorganger beschikbaar zou stellen. Ofschoon Broomchemie mij zulks nooit heeft bericht, heb ik inmiddels begrepen dat Broomchemie op 12 november jl. ter terechtzitting bij de Afdeling Bestuursrechtspraak van de Raad van State heeft verklaard de toegezegde informatie niet te zullen verstrekken. Derhalve zal het RIVM-onderzoek helaas niet kunnen beantwoorden aan de oorspronkelijk beoogde doelstelling. </antwoord>
      <antwoord nummer="5">Neen. Mijn ambtsvoorganger heeft in zijn brief van 1 maart 2002 aan de Tweede Kamer het uitgangspunt meegedeeld dat alleen nadere informatie over de risico’s van FR-720 voor mens en milieu, waaruit zou blijken dat die risico’s wezenlijk geringer zijn dan thans door mij wordt verondersteld, aanleiding kan zijn tot heroverweging van de aard en inhoud van de voorgenomen verbodsmaatregel. Tot dusver is dat uitgangspunt niet veranderd en evenmin is nadere informatie over de stof FR-720 beschikbaar gekomen die tot een heroverweging noopt. Op 26 november 2002 heb ik tijdens het nota-overleg begroting VROM, toegezegd de Tweede Kamer uiterlijk medio februari 2003 schriftelijk te informeren over al dan niet voortzetting van de thans vigerende verbodsmaatregel voor de broomhoudende brandvertrager FR-720. Op die kwestie kan ik thans dan ook niet vooruitlopen. </antwoord>
      <antwoord nummer="6">Zie mijn antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
