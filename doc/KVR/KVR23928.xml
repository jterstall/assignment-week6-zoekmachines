<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de Netverklaring 2006 van ProRail. (Ingezonden 27 juli 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23928
</item>
         <item attribuut="Inhoud">Vragen over de kostenstijgingen voor het goederenvervoer over het spoor, doordat ProRail het gewicht van de trein sterker mee gaat tellen.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Goederenvervoer Spoorwegen</item>
         <item attribuut="Vindplaats">Kamervragen met antwoord 2005-2006, nr. 27, Tweede Kamer</item>
         <item attribuut="Vraagnr_bij_indiening">2040518790</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-09-26</item>
         <item attribuut="Datum_indiening">2005-07-27</item>
         <item attribuut="Document-id">KVR23928</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="59" allpagenumbers="59 60 61" vetnummer="2040518790" code="0405tkkvr27" lopendefooter="Tweede Kamer, vergaderjaar 2005–2006, Aanhangsel" filenaam="KVR23928" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="27" onderwerp="" indiendatum="2005-07-27">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-09-26">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over de nieuwe gebruiksvergoedingen die ProRail wil gaan heffen zoals vermeld in de Netverklaring 2006? <voetnoot nummer="1"/>
      </vraag>
      <vraag nummer="2" voetnoot="2">Waarom komt er een nieuwe systematiek waarbij het gewicht van de trein sterker mee gaat tellen? Kunt uook onderbouwen waarom en in hoeverre een zware trein meer kosten veroorzaakt dan een lichtere trein? <voetnoot nummer="2"/>
      </vraag>
      <vraag nummer="3">Is er aanleiding om het beleid op het gebied van gebruiksvergoeding aan te passen binnen de kaders van de Europese regelgeving op dit onderwerp op basis van het interdepartementaal beleidsonderzoek «gebruiksvergoedingen goederenvervoer»? Zo ja, welke aanpassingen gaan plaatsvinden? Zo neen, waarom niet? </vraag>
      <vraag nummer="4">Wat is uw mening over de kritiek van een groot aantal goederenvervoerders over de enorme kostenstijgingen? </vraag>
      <vraag nummer="5">Wat zijn de gevolgen van de nieuwe gebruiksvergoedingen voor het goederenvervoer per spoor, voor het wegvervoer, de economische ontwikkeling van Nederland en de exploitatie van de Betuweroute? </vraag>
      <vraag nummer="6">Bent uer van op de hoogte dat enkele vervoerders waarschuwen voor vraaguitval in de markt en verwachten dat meer goederen over de weg zullen worden vervoerd? Wat is uw mening hierover? </vraag>
      <vraag nummer="7">Bent uer van op de hoogte dat de Afvalverwerking Zuid-Kennemerland overweegt om haar afval niet meer per spoor te gaan vervoeren en in ieder geval de veel hogere kosten moet gaan doorbelasten aan de gemeenten en daarmee de financiële lasten voor de burgers zal verhogen? Wat is uw mening hierover? </vraag>
      <vraag nummer="8" voetnoot="3">Waarom ontmoedigt uhet goederenvervoer op het gemengde net nu al terwijl de Betuweroute er nog niet is? <voetnoot nummer="3"/>Deelt ude mening dat het onverstandig is om spoorgoederenvervoer te ontmoedigen indien wordt gestreefd naar optimale benutting van de Betuweroute? Zo ja, wat gaat u hiertegen doen? Zo neen, waarom niet? </vraag>
      <vraag nummer="9">Bent ubereid mede vanwege het milieubelang, het goederenvervoer en personenvervoer per spoor te stimuleren? Zo ja, welke maatregelen gaat unemen tegen deze enorme stijging van de gebruiksvergoeding van het spoor? Zo neen, waarom niet? </vraag>
      <vraag nummer="10">Bent ubereid om in navolging van de Belgische regering een steunregeling in het leven te roepen om het spoorvervoer een goed alternatief te laten zijn voor het wegtransport en daarmee extra overbelasting van de wegen te voorkomen? </vraag>
      <noten afkomstig="vraag">
         <noot nummer="1">www.prorail.nl</noot>
         <noot nummer="2">Brief aan de Tweede Kamer van de minister van Verkeer en Waterstaat, 30 september 2004. (DGP/SPO/U.04.03581</noot>
         <noot nummer="3">Verslag Algemeen Overleg, 27 april 2005 (22 589, nr. 248)</noot>
      </noten>
   </vragen>
   <antwoorden aantal="10">
      <antwoord nummer="1">Ik kan instemmen met de hoogte van de tarieven zoals die door ProRail op 29 juni 2005 gepubliceerd zijn in de Netverklaring 2006. </antwoord>
      <antwoord nummer="2">De reden dat een nieuwe systematiek voor de gebruiksvergoeding is ingevoerd ligt in de Europese regelgeving en de implementatie hiervan in de Spoorwegwet. In de richtlijn 2001/14/EG is aangegeven dat de gebruiksvergoeding de kosten moet omvatten die rechtstreeks voortvloeien uit de exploitatie van de treindienst. ProRail heeft hiertoe een nieuwe systematiek uitgewerkt met een treinkilometer- en tonkilometertarief. In een omvangrijk Europees onderzoek, dat onlangs in de ECMT (Europese Conferentie van Ministers van Transport) is geaccordeerd, is geconcludeerd dat de tonkilometer – al dan niet gewogen naar snelheid en aslast – een adequate tariefparameter is voor de onderhoudsbehoefte van het spoor. Op spoorwegnetwerken, die drukbereden en complex van samenhang zijn, dient deze tariefparameter aangevuld te worden met de tariefparameter treinkilometer. In april 2005 heeft de Vervoerkamer van de Nederlandse Mededing autoriteit (NMa) de uitkomsten van de beoordeling van de nieuwe systematiek kenbaar gemaakt. De NMa heeft mede op basis van een onderzoek van de Erasmus Universiteit Rotterdam geconcludeerd dat de systematiek voldoet aan de richtlijn 2001/14/EG en de Spoorwegwet. Onverkorte invoering van de nieuwe systematiek zoutot een zeer forse toename van de tarieven voor zware goederentreinen leiden, omdat het tonkilometertarief – internationaal gezien – relatief zwaar weegt. De nieuwe systematiek heeft geleid tot een groot aantal kritische reacties van de goederenvervoerders, hun klanten en de zeehavens. Ook uw vragen geven uitdrukking aan deze maatschappelijke reacties. In samenspraak met ProRail is daarom besloten de nieuwe systematiek niet onverkort toe te passen. Om forse negatieve markteffecten als gevolg van deze forse toename van de tarieven te voorkomen is voor 2006 een korting gegeven van ruim 70% op het tonkm-tarief voor goederentreinen. Hiermee zijn de tarieven in 2006 vergelijkbaar met die van België. Duitsland kent in 2006 hogere tarieven. Ik ben voornemens – binnen de wettelijke kaders van de Europese richtlijn en de Spoorwegwet – een overgangsregeling te ontwerpen tot en met in elk geval 2008. Tegelijkertijd wordt een traject gestart om de nieuwe systematiek meer ten principale te bezien. Ik beoog dit traject uiterlijk bij de evaluatie van de Spoorwegwet in 2008 te hebben afgerond. Een verdere stijging van de tarieven voor spoorgoederenvervoer is evenwel in Nederland onontkoombaar om aan de Europese richtlijn te voldoen. Ik verwacht echter dat met een overgangsregeling voor 2007 en 2008 een gezonde ontwikkeling van het spoorgoederenvervoer, inclusief de Betuweroute mogelijk is. In oktober 2005 wil ik mijn voornemen ten aanzien van het verlengen van de overgangsregeling concretiseren in overleg met ProRail en het betrokken bedrijfsleven. </antwoord>
      <antwoord nummer="3">Het interdepartementaal beleidsonderzoek «gebruiksvergoedingen goederenvervoer» is recent gepubliceerd. Zoals aangegeven in de Nota Mobiliteit deel 3 volgt nog een kabinetsreactie hierop. In algemene zin kan worden opgemerkt dat de kosten die rechtstreeks voortvloeien uit de exploitatie van de treindienst in dit onderzoek op een andere grondslag zijn geschat en hoger zijn dan de door ProRail gehanteerde kosten. In het onderzoek zijn de vernieuwingskosten ook gedeeltelijk als gebruiksafhankelijk kosten beschouwd. Dit onderzoek zoudus leiden tot hogere tarieven voor de gebruiksvergoeding dan op basis van de nieuwe systematiek die door ProRail uitgewerkt is. Gegeven het antwoord op vraag 2 ten aanzien van het niet onverkort toe passen van de nieuwe systematiek voor het spoorgoederenvervoer, lijkt er op dit moment geen aanleiding om de gebruiksvergoeding op basis van dit onderzoek aan te passen. </antwoord>
      <antwoord nummer="4" voetnoot="1">Ik heb mij deze kritiek aangetrokken. Met de op 29 juni 2005 gepubliceerde tarieven voor 2006 en een voorgenomen overgangsregeling voor 2007 en 2008 wordt in belangrijke mate tegemoet gekomen aan de kritiek van de goederenvervoerders. De vergoeding in 2006 sluit nu aan op die van België en Frankrijk. Duitsland kent een hogere gebruiksvergoeding. Ter illustratie van het bovenstaande is in de bijlage <voetnoot nummer="1"/>een overzicht opgenomen van de ontwikkeling van de tarieven voor de gebruiksvergoeding voor twee representatieve zware goederentreinen in Nederland en een internationale vergelijking hiervan met België, Frankrijk en Duitsland. </antwoord>
      <antwoord nummer="5">Met de nuvastgestelde tarieven voor 2006 verwacht ik geen grote gevolgen van de nieuwe gebruiksvergoedingen. Zoals aangegeven in het antwoord op vraag 2 beoog ik met een overgangsregeling voor 2007 en 2008 een gezonde ontwikkeling van het spoorgoederenvervoer, inclusief de Betuweroute mogelijk te maken. In specifieke marktsegmenten kan wel vraaguitval optreden. Dit is helaas onvermijdelijk, omdat het goederenvervoer per spoor binnen een afzienbare termijn de kosten moet kunnen opbrengen die rechtstreeks voortvloeien uit de exploitatie van de treindienst. Dit is een minimale eis die voortvloeit uit de Europese richtlijn en de Spoorwegwet. </antwoord>
      <antwoord nummer="6">Ja, ik ben daarvan op de hoogte. De keuzes die marktpartijen maken zijn van vele factoren afhankelijk. Met de tarieven voor 2006 en een voorgenomen overgangsregeling voor 2007 en 2008 kom ik de vervoerders in belangrijke mate tegemoet. </antwoord>
      <antwoord nummer="7">Ja, ik ben hiervan op hoogte. Nude tarieven voor de gebruiksvergoeding in 2006 lager zijn vastgesteld en met een voorgenomen overgangsregeling voor 2007 en 2008 in het vooruitzicht, verwacht ik dat het bedrijf dit in de overweging zal meenemen. </antwoord>
      <antwoord nummer="8">Zoals toegelicht in mijn eerdere antwoorden op de vragen 2 en 5 is een zekere verdere stijging van de gebruiksvergoeding onontkoombaar. Ik verwacht echter dat met de tarieven voor 2006 en een voorgenomen overgangsregeling voor 2007 en 2008 in het vooruitzicht een gezonde ontwikkeling van de het spoorgoederenvervoer op het gemengde net en de Betuweroute mogelijk is. </antwoord>
      <antwoord nummer="9">Zoals aangegeven in het antwoord op vraag 2 beoog ik met de tarieven voor 2006 en een overgangsregeling voor 2007 en 2008 de stijging van de gebruiksvergoeding in deze jaren te matigen en zal ik de systematiek ten principale bezien. Naast deze overgangsregeling overweeg ik geen andere maatregelen. </antwoord>
      <antwoord nummer="10">Nee, zoals beschreven in vraag 9 overweeg ik naast een verlengde overgangsregeling geen aanvullende steunregeling. Het spoorvervoer is zonder steunregeling sterk in het vervoer van grote hoeveelheden op lange afstanden (zoals maritieme containers) en daarmee een goed alternatief voor het wegtransport. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
