<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de regeling persoonsgebonden budgetten. (Ingezonden 18 september 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3763
</item>
         <item attribuut="Inhoud">Vragen betreffen: de benoeming van een projectleider Persoongebonden budget om de aanloopproblemen van de regelingen persoonsgebonden budget (PGB) op te lossen en een beleidsvisie voor de PGB op (middel)lange termijn te helpen ontwikkelen;een recent onderzoek naar de aanloopproblemen met de PGB en de constatering daarin, dat instellingen collectief een PGB aanvragen voor hun cliënten.</item>
         <item attribuut="Rubriek">Gezondheidszorg (Zorgverzekeringen) Welzijn (Ouderen)</item>
         <item attribuut="Trefwoorden">Bejaardenwoningen Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 98, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-10-09</item>
         <item attribuut="Datum_indiening">1996-09-18</item>
         <item attribuut="Document-id">KVR3763</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="197" allpagenumbers="197 198" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="98" onderwerp="" indiendatum="1996-09-18">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-10-9">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u een organisatie-adviseur aangesteld om de chaos in de regeling persoonsgebonden budgetten op te lossen? <voetnoot nummer="1"/>
      </vraag>
      <vraag nummer="2">Kunt u reeds aangeven wat de grootste problemen zijn en wat de belangrijkste oorzaken hiervan zijn? </vraag>
      <vraag nummer="3">Verwacht u dat de problemen oplosbaar zijn binnen de bestaande regelingen? </vraag>
      <vraag nummer="4">Op welke termijn zal de organisatie-adviseur met een oplossing komen? </vraag>
      <vraag nummer="5">Zijn de berichten waar, dat particuliere bejaardenoorden, verenigd in het Nevep, hun clie¨nten aanzetten tot het opvragen van een persoonsgebonden budget? </vraag>
      <vraag nummer="6">Zijn de persoonsgebonden budgetten hiervoor bedoeld? Zo neen, wat kunt u hieraan doen? </vraag>
      <vraag nummer="7">Zijn de berichten waar, dat meerdere weglekeffecten optreden, zoals het aanvragen van persoonsgebonden budgetten voor hulp die voorheen door particuliere hulpen en/of mantelzorg werd gegeven? Zo ja, in welke mate komt dit voor? </vraag>
      <vraag nummer="8">Wat is uw mening over de ontwikkeling, dat het persoonsgebonden budget een groep mensen aantrekt die voorheen in staat waren zelf een voorziening te treffen, terwijl anderzijds mensen met lage inkomens en zonder mantelzorg die volkomen op de thuiszorg zijn aangewezen, in toenemende mate geen of te weinig zorg krijgen? </vraag>
      <vraag nummer="9">Bent u bereid op korte termijn genoemde ontwikkelingen in kaart te brengen, alvorens het budget voor persoonsgebonden budgetten uit te breiden? </vraag>
      <noten afkomstig="vraag">
         <noot nummer="1" datum="1996-09-17" bron="Volkskrant">Volkskrant, 17 september 1996</noot>
      </noten>
   </vragen>
   <antwoorden aantal="9">
      <antwoord nummer="1">Per 1 oktober j.l. is de heer P. Cremers aangetreden als projectleider Persoonsgebonden budget. De heer Cremers zal opereren in en vanuit het ambtelijk apparaat van Volksgezondheid, Welzijn en Sport. Zijn taakstelling is als projectleider samen met een ambtelijk projectteam op de korte termijn de huidige aanloopproblemen in de uitvoering van de regelingen persoonsgebonden budget op te lossen, en op de (middel)lange termijn de beleidsvisie over het perspectief van PGB in den brede verder te ontwikkelen. </antwoord>
      <antwoord nummer="2">Door de Accountantsdienst van de Ziekenfondsraad is op mijn verzoek een onderzoek uitgevoerd naar de huidige aanloopproblemen in de uitvoering van de regelingen PGB. Uit de resultaten van dit onderzoek komt naar voren dat de oorzaken van de problemen niet zozeer te wijten zijn aan de regelingen PGB op zich, maar vooral liggen in vertragingen in de uitvoering van deze regelingen. De voornaamste problemen zijn het te laat plaatsvinden van de indicatiestelling, achterstanden in de uitbetaling aan hulpverleners, de telefonische bereikbaarheid van de verenigingen van budgethouders. Bovengenoemd onderzoek wijst uit dat de oorzaken van deze problemen zowel bij de contactkantoren, als bij de verenigingen van budgethouders en ook bij de budgethouders zelf liggen. De reden voor de vertragingen zijn: a. partijen wachten op elkaar bij het uitvoeren van activiteiten (zolang een andere organisatie de benodigde gegevens nog niet heeft aangeleverd wordt geen vervolgstap gedaan); b. de gehanteerde formulieren worden veelvuldig onjuist en/of onvolledig ingevuld zowel door de budgethouders als door de contactkantoren. </antwoord>
      <antwoord nummer="3">Op zich zijn de problemen oplosbaar binnen de bestaande regelingen. Een aantal activiteiten, dat moet leiden tot verbeteringen zijn reeds ondernomen. Ondergetekende heeft op 9 juli, 15 augustus en 26 september j.l. terzake bestuurlijk overleg gehad met de uitvoeringsorganisaties. Daarin zijn afspraken gemaakt die moeten leiden tot verbeteringen in de uitvoering. Aan de contactkantoren zijn door de Ziekenfondsraad richtlijnen gestuurd inzake aanpassingen in de uitvoering van de regelingen. De verenigingen van budgethouders hebben het aantal telefoonlijnen fors uitgebreid. Kennelijk vergt de toepassing van deze klantgerichte regelingen een aanloopperiode van de uitvoeringsorganisaties. </antwoord>
      <antwoord nummer="4">De heer Cremers heeft onder andere als taakstelling gekregen de genoemde problemen op korte termijn op te lossen. Daarbij is in eerste instantie de vraag aan de orde of, en zo ja: in hoeverre, sprake moet zijn van veranderingen in de vigerende subsidieregeling van de Ziekenfondsraad. Deze regeling loopt jaarlijks af en kan dan ook jaarlijks worden herzien. </antwoord>
      <antwoord nummer="5">Uit het genoemde onderzoek komt naar voren dat naast individuele aanvragen ook «instellingen collectief budgetten aanvragen voor clie¨nten». Een probleem dat door een aantal contactkantoren met nadruk naar voren is gebracht, betreft de aanvragen uit particuliere tehuizen en woon- en zorgvoorzieningen die niet uit de AWBZ gefinancierd worden en de rol die de Nevep daarin speelt. Door contactkantoren wordt geconstateerd dat de Nevep middels huisbezoeken mensen beweegt een persoonsgebonden budget aan te vragen. </antwoord>
      <antwoord nummer="6">Het principe is dat mensen individueel moeten kunnen kiezen voor ofwel zorg in natura, ofwel voor een PGB, waarbij zij geld ter beschikking krijgen om de door hen benodigde zorg zelf kunnen organiseren en inkopen. Deze mensen kunnen ook een ander persoon of instantie machtigen namens hen op te treden. In het door u aangehaalde geval van de particuliere bejaardenoorden gaat het met name om een beroep op de regeling PGB voor de thuiszorg. Artikel 17, lid 1 van deze regeling stelt: «Voor toekenning van een persoonsgebonden budget komt uitsluitend in aanmerking de verzekerde die voorzienbaar langer dan drie maanden is aangewezen op hulp in de vorm van verpleging en/of verzorging in de thuissituatie, niet zijnde een bejaardenoord.» Artikel 22 bepaalt onder b 2 dat het budget eindigt als de verzekerde «wordt opgenomen in een ziekenhuis, verpleeginrichting of verzorgingshuis, dan wel in een andere, intramurale voorziening op het gebied van de gezondheidszorg.» In het kader van de evaluatie van de regelingen zal worden bezien of de gesignaleerde praktijk, mede gelet het gestelde in deze artikelen, tot ongewenste situaties leidt. </antwoord>
      <antwoord nummer="7">De beide regelingen PGB die vanaf 1 januari 1996 in werking zijn getreden, worden begeleid door een evaluatie-onderzoek. Dit onderzoek wordt in opdracht van de Ziekenfondsraad uitgevoerd door het Instituut voor Toegepaste Sociale wetenschappen. Medio november 1996 wordt de eerste tussenrapportage verwacht van dit onderzoek. Dan zullen de eerste systematische gegevens over de uitvoering van de regelingen beschikbaar zijn. Op dat moment naar verwachting ook over de vraag of, en zo ja: in welke mate, het genoemde effect voorkomt, bericht kunnen worden. </antwoord>
      <antwoord nummer="8">Steeds is vooropgesteld, dat eenieder met een indicatie voor thuiszorg, en die kiest voor het verkrijgen van zorg via een PGB, ook voor een PGB in aanmerking moet kunnen komen. Dit ongeacht bijvoorbeeld leeftijd of inkomen. Het uitgangspunt is: op voorhand geen uitsluiting van, of prioritering voor, bepaalde categoriee¨n binnen de doelgroep. Met andere woorden, eest wordt de indicatie gesteld of men voor thuiszorg in aanmerking komt. Alleen indien die indicatie gesteld is (hetgeen onafhankelijk is van al dan niet lage inkomens en wel mede afhankelijk is van het gegeven of men wel of geen mantelzorg voorhanden heeft), kan men kiezen voor hetzij zorg in natura hetzij (indien nog budget voorradig) het PGB. De toevoeging van de f 30 mln voor het knelpuntpotje thuiszorg in 1996 en het extra budget thuiszorg ad f 75 mln vanaf 1997, moet ertoe leiden dat de thuiszorg in-natura redelijk adequaat kan zijn. Als de huidige PGB-regeling al mensen aantrekt die voorheen in staat waren zelf een voorziening te treffen, betreft het dus mensen die op grond van een indicatiestelling aanspraak kunnen maken op een voorziening in het kader van de ook voor hen geldende volksverzekering AWBZ, waardoor zij middels een inkomensafhankelijke premie net als ieder ander verplicht verzekerd zijn. </antwoord>
      <antwoord nummer="9">De invoering van het PGB in de zorg is voor Nederland een nieuwe ontwikkeling, waar we eerst ervaringen mee moeten opdoen. Daarom hebben we er bewust voor gekozen om met ingang van 1 januari 1996 voor de sector thuiszorg en voor de sector zorg voor verstandelijk gehandicapten met een vooralsnog relatief bescheiden macro-budget een regeling persoonsgebonden budget in te voeren, en tezamen met alle betrokken partijen de eventuele problemen die zich voordoen werkende-weg op te lossen. Beide regelingen worden – zoals gesteld – begeleid door een evaluatie-onderzoek, dat in opdracht van de Ziekenfondsraad wordt uitgevoerd door het ITS. Over de evaluatie van de Subsidieregeling ziekenfondsraad persoongebonden budget verpleging en verzorging 1995 is inmiddels, op 18 september j.l., gerapporteerd door het ITS. Zodra medio november 1996 ook de (interim)rapportage van het ITS over de eerste periode van 1996 beschikbaar is, zullen exemplaren van beide rapportages aan de voorzitter van de Tweede Kamer ter beschikking worden gesteld. Zoals in het JOZ te lezen is, is er voor 1997 vooralsnog geen spectaculaire verhoging van het PGB-budget voorzien. Ik acht het mede in belang van de budgethouders en a.s. budgethouders dat eerst de voorziene en gebleken aanloopproblemen tot een oplossing worden gebracht. </antwoord>
      <noten afkomstig="antwoord"/>
   </antwoorden>
</kvr>
