<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Biesheuvel (beiden CDA) aan de staatssecretarissen van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport over het aanbod van huurwoningen waarin zorg verleend kan worden. (Ingezonden 28 maart 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15585
</item>
         <item attribuut="Inhoud">Vragen over het aanbod en de produktie van huurwoningen waarin zorg verleend kan worden en over de beschikbaarheidsproblematiek omtrent deze woningen in de grote steden.</item>
         <item attribuut="Rubriek">Gezondheidszorg (Maatschappelijke gezondheidszorg) Volkshuisvesting (Aangepaste woningen)</item>
         <item attribuut="Trefwoorden">Aangepaste woningen Thuiszorg Woningbouw</item>
         <item attribuut="Vindplaats">Kamervragen met antwoord 2001-2002, nr. 1076, Tweede Kamer</item>
         <item attribuut="Vraagnr_bij_indiening">2010208540</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Biesheuvel</persoon>
         </item>
         <item attribuut="Datum_reaktie">2002-05-02</item>
         <item attribuut="Datum_indiening">2002-03-28</item>
         <item attribuut="Document-id">KVR15585</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2271" allpagenumbers="2271 2272 2273" vetnummer="2010208540" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15585" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1076" onderwerp="" indiendatum="2002-03-28">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Biesheuvel</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-05-2">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bent u van oordeel dat er voor een goede scheiding van wonen en zorg een voldoende aanbod van huurwoningen moet zijn die vallen binnen de grenzen van de individuele huursubsidie? </vraag>
      <vraag nummer="2">Is het u bekend dat in de vier grote steden woningcorporaties, die deze huurwoningen moeten realiseren, te maken krijgen met een onrendabele top van circa 45 000 Euro? </vraag>
      <vraag nummer="3">Klopt het dat in de grote steden circa 30 000 zorgwoningen nodig zijn waarvan 20 000 in de sociale huursector? </vraag>
      <vraag nummer="4">Stagneert de productie van deze voor het leveren van zorg noodzakelijke woningen vanwege het feit dat corporaties deze onrendabele top niet kunnen of willen financieren? </vraag>
      <vraag nummer="5">Wat betekent het bovenstaande voor de aanbiedingsmogelijkheden van zorg en de wachtlijsten in de zorg, nu en in de toekomst, wanneer om bovenstaande redenen de benodigde woningen niet tot stand komen? </vraag>
      <vraag nummer="6">Vindt u het noodzakelijk dat de productie van huurwoningen die binnen de huursubsidiegrens vallen en waarin zorg verleend kan worden extra wordt gestimuleerd? </vraag>
      <vraag nummer="7">Doet de problematiek van het te weinig beschikbaar komen van sociale huurwoningen waarin zorg verleend kan worden zich alleen voor in de grote steden of speelt deze problematiek ook elders in Nederland? </vraag>
      <vraag nummer="8">Kan de regering met cijfers onderbouwen hoe ernstig deze problematiek is? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, onder meer. Om tegemoet te komen aan de groeiende behoefte van ouderen en andere mensen met een zorgbehoefte aan aangepaste zelfstandige woningen, die zowel het gevolg is van de vergrijzing alsook van het beleid ten aanzien van langer zelfstandig wonen en vermaatschappelijking van de zorg (scheiden van wonen en zorg), is een gevarieerd aanbod van geschikte woningen nodig. Deze variatie geldt – naast kwaliteitskenmerken van de woning en woonomgeving – zowel de prijs (goedkoop, middelduur, duur), de eigendomsverhouding (huur/koop) als het type aanbieder (sociaal, particulier). Een voldoende aanbod binnen de grenzen van de huursubsidie is daarbij zeker van belang. </antwoord>
      <antwoord nummer="2 en 4" voetnoot="1">De onrendabele top van een huurwoning is afhankelijk van de (door de gemeente in rekening gebrachte) grondkosten, de voorgenomen exploitatie (blijvende verhuur of verkoop na bijvoorbeeld 15–20 jaar) en daarbij gehanteerde parameters en de voorgenomen huurstelling. Indien de huidige door het Waarborgfonds Sociale Woningbouw voorgeschreven wijze van waarderen wordt gehanteerd en er een gematigde huurstelling wordt gehanteerd, kunnen er onrendabele toppen op sociale huurwoningen ontstaan die liggen tussen 30.000,– en 45.000,–. Dit geldt zowel voor normale sociale huurwoningen, als voor huurwoningen die geschikt zijn voor (zorgbehoevende) senioren of anderszins mensen met een zorgbehoefte. Overigens beschikt de sociale huursector macro gezien over voldoende middelen om deze onrendabele toppen te financieren. Overigens ligt het in mijn voornemen om met betrokken partijen uit de sociale huursector binnenkort het gesprek aan te gaan over de berekeningswijze van onrendabele toppen bij nieuwbouwinvesteringen. Landelijk is er sprake van een stagnerende woningbouwproductie. Ook de productie van zorgwoningen heeft hieronder te lijden. De investeringsniveaus in en onrendabele toppen op zorgwoningen wijken echter niet dusdanig af van die van gewone sociale huurwoningen, dat te verwachten zou zijn dat corporatiebesturen ten aanzien van zorgwoningen in negatieve zin afwijkende investeringsbeslissingen zouden nemen dan bij gewone sociale huurwoningen. Wel kunnen de algemene huidige hoogte van de onrendabele toppen op sociale huurwoningen voor corporaties reden zijn om nader naar hun nieuwbouwinvesteringen te kijken en daarover het gemeenten overleg te voeren (bijvoorbeeld in relatie tot grondprijzen of mogelijkheden tot combinatieprojecten met koopwoningen). Voor de algemene redenen van de stagnatie in de landelijke woningbouwproductie en de maatregelen om deze problematiek te verminderen wordt overigens verwezen naar het Eindrapport van de Taskforce Woningbouwproductie die op 21 februari jl. aan u is toegestuurd <voetnoot nummer="1"/>. </antwoord>
      <antwoord nummer="3">Van belang is allereerst vast te stellen wat onder zorgwoningen wordt verstaan. De woningvoorraad telt 1,3 miljoen volledig toegankelijke woningen (ook wel nultrede woningen genoemd). Volledig toegankelijk wil zeggen dat de woning zonder trap bereikbaar is (extern toegankelijk) en dat binnen de woning de voornaamste functies zonder trap bereikbaar zijn (intern toegankelijk). Binnen dit deel van de voorraad zijn volgens het Woningbehoefteonderzoek (WBO) 2000 450.000 woningen aan te merken als specifieke ouderen- of seniorenwoningen. In al deze woningen is (soms vergaande) zorg mogelijk. Deze woningen worden als zorgwoningen gezien, alsmede de volledig toegankelijke woningen die nu reeds door ouderen bewoond worden. Het is niet duidelijk uit welke bron de in de vraag genoemde cijfers afkomstig zijn. Het WBO 1998 en 2000 geeft terzake de volgende cijfers: In 1998 is het tekort aan zorgwoningen (huur en koop) binnen de vier grote steden 11.000, daarbuiten 62.000 woningen. Binnen de vier grote steden gaat het hierbij voor 90% om huurwoningen. In 2000 is dit tekort binnen de vier grote steden gedaald tot 7.500 en daarbuiten tot 30.000 woningen. Binnen de grote steden betreft dit vrijwel allemaal huurwoningen. Geconstateerd mag worden dat in twee jaar een flinke vooruitgang is geboekt. </antwoord>
      <antwoord nummer="5">Mocht het inderdaad zo zijn dat er onvoldoende woningen waarin zorg verleend kan worden tot stand komen, dan heeft dat uiteraard gevolgen voor de wachtlijsten. Immers door een tekort in het aanbod van geschikte woningen zal de druk op intramurale voorzieningen zoals verzorgingshuizen en verpleeghuizen toenemen. Dit aanbod wordt echter niet alleen bepaald door nieuwbouw, maar ook door de mogelijkheden van de bestaande voorraad. Zo komt landelijk gemiddeld zo’n 10% van alle toegankelijke woningen jaarlijks vrij (ruim 100.000 op een totale voorraad van 1,3 mln.) en bestaan er mogelijkheden om bestaande woningen beter geschikt te maken voor bewoning door mensen met een zorgbehoefte. Ons beleid is er dan ook op gericht om zowel de nieuwbouwproductie van zorgwoningen te stimuleren alsook de aanpassing van bestaande woningen. Hiertoe worden diverse instrumenten ingezet. Sinds 1997 zijn in het Bouwbesluit criteria voor «aanpasbaar bouwen» opgenomen, waaraan alle nieuw te bouwen woningen moeten voldoen. Deze criteria maken een woning bruikbaarder voor ouderen en gemakkelijker aan te passen als dat nodig mocht zijn. Een liftenprogramma (SEV: 1993–1998) heeft 1.800 woongebouwen met daarin 48.000 woningen bereikbaar gemaakt met een lift (en daarmee toegankelijk gemaakt) en met het zogenaamde opplus-experiment (1995, verlengd in 1997) zijn ruim 10.000 woningen in de voorraad geschikt gemaakt voor ouderen. Meer recent zijn met de wooncorporaties in het kader van het Nationaal Akkoord Wonen 2001–2006 afspraken gemaakt over een tempoversnelling om voorzieningen voor zorgbehoevenden te realiseren en in het Besluit Beheer Sociale Huursector is onlangs een zogenaamd 6 e prestatieveld toegevoegd op het gebied wonen en zorg. De koepels voor zorginstellingen, wooncorporaties, thuiszorg welzijnsorganisaties (Arcares, Aedes, LVT en MO Groep) streven er in het project Projectimpuls gezamenlijk naar in twee jaar tijd 12.000 zorgwoningen te realiseren waarin in principe 24-uurszorg mogelijk is, en om 120.000 bestaande woningen geschikt te maken voor bewoning door ouderen. Tijdens de door mij gevoerde gesprekken over het verstedelijkingsbeleid tot 2010 met lokale en regionale overheden is de ouderenhuisvesting en wonen en zorg expliciet op de agenda gezet. In een brief aan de colleges van GS en B&amp;W van 22 augustus 2001 is nog eens aandacht gevraagd voor mogelijkheden van deze overheden wonen en zorg op maat te stimuleren. Tenslotte is sinds oktober 2000 de Tijdelijke woonzorgstimuleringsregeling van kracht, bedoeld voor vernieuwing op het terrein van wonen en zorg (totaal beschikbaar: circa 58 mln). Eind 2001 is daarin ook de mogelijkheid geopend voor een financiële tegemoetkoming voor aanvullende voorzieningen aan de woning. Deze zorginfrastructuur kan een functie vervullen specifiek gericht op een beperkt aantal woningen (zoals in een woonzorgcomplex) of breder op een hele wijk (zoals in een zorgvriendelijke wijk). Hiervoor was oorspronkelijk 25 miljoen beschikbaar (voor 2001 en 2002), echter bij de eerste suppletore begroting 2002 is dit bedrag verdubbeld. Voor individuele bewoners tenslotte bestaat de mogelijkheid woonvoorzieningen te verkrijgen via de Wet Voorzieningen Gehandicapten. </antwoord>
      <antwoord nummer="6">Eerder is aangegeven dat het niet alleen gaat om sociale huurwoningen. Ook in duurdere huurwoningen en in koopwoningen moet voldoende aanbod zijn van zorgwoningen. Het beleid hiertoe is in het antwoord op vraag 5 toegelicht. </antwoord>
      <antwoord nummer="7">Zie ook het antwoord op vraag 3. Uit het Woningbehoefte Onderzoek 2000 blijkt dat het tekort aan volledig toegankelijke woningen waarin ouderen en mensen met lichamelijke beperkingen (kunnen) wonen in de vier grote steden relatief iets hoger ligt dan daarbuiten (6% van de behoefte ten opzichte van 4,2%). In absolute zin ligt het tekort in de vier grote steden (uiteraard) lager dan daarbuiten (7.500 ten opzichte van 30.000, zie het antwoord op vraag 3). Opmerkelijk is dat het relatieve tekort aan volledig toegankelijke woningen in de vier grote steden in 1998 nog juist lager was dan daarbuiten (7,9% ten opzichte van 9,4%). Het relatieve tekort is buiten de vier grote steden in twee jaar dus sneller ingelopen dan binnen de vier grote steden. Absoluut daalden de tekorten aan volledig toegankelijke woningen tussen 1998 en 2000 in de vier grote steden van circa 11.000 in 1998 naar 7.500 in 2000 en buiten de vier grote steden van 62.000 in 1998 naar 30.000 in 2000. Desondanks is de woningmarkt in de vier grote steden zodanig dat de slaagkans van oudere (55+) woningzoekenden – de kans om binnen een jaar de juiste woning te vinden, wanneer men verhuisgeneigd is – wat hoger ligt dan buiten de vier grote steden (in 2000 52% in G4 tegenover 46% buiten de G4). Dit kan vermoedelijk verklaard worden uit de hogere doorstroomsnelheid in de grote steden. </antwoord>
      <antwoord nummer="8">Zie hiervoor de antwoorden op de vragen 3, 5 en 7. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 559">Kamerstuk 27 559</noot>
      </noten>
   </antwoorden>
</kvr>
