<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp en Te Veldhuis (beiden VVD) over zuivering van water. (Ingezonden 4 december 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2325
</item>
         <item attribuut="Rubriek">Milieu (Afvalstoffen) Milieu (Waterverontreiniging)</item>
         <item attribuut="Trefwoorden">Afvalwater Rioleringen</item>
         <item attribuut="Vindplaats">Kamervragen met antwoord 1995-1996, nr. 388, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="VVD">Te Veldhuis</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-12-04</item>
         <item attribuut="Document-id">KVR2325</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="787" allpagenumbers="787 788" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="388" onderwerp="" indiendatum="1995-12-4">
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Te Veldhuis</vrager>
         <vraagt-aan/>
      </vraagdata>
      <antwoorddata antwoorddatum="1995-12-22">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het recente artikel: «Hoogleraar wil af van het riool»? <voetnoot nummer="1"/>
      </vraag>
      <vraag nummer="2">Welke voordelen heeft de zuivering van water op kleinschaliger niveau naar uw mening? </vraag>
      <vraag nummer="3">Welke nadelen heeft de kleinschaliger zuivering van water naar uw mening? </vraag>
      <vraag nummer="4">Deelt u de mening, met prof. dr. ir. G. Lettinga, dat in sommige gevallen veel kleinschaliger waterzuivering milieuvriendelijker en goedkoper is dan de aansluiting op het riool? </vraag>
      <vraag nummer="5">Welke resultaten heeft het onderzoek naar de kleinschalige behandeling van huishoudelijk afvalwater, dat door het Ingenieursbureau Witteveen en Bos is uitgevoerd opgeleverd? Welke consequenties zal de uitkomst hiervan hebben voor de voortgang van onderzoek op dit gebied? </vraag>
      <vraag nummer="6">Bent u in beginsel bereid nader onderzoek, zoals door het Wagenings Instituut voor Milieu- en Klimaatstudies zal worden gedaan, te steunen? </vraag>
      <noten afkomstig="vraag">
         <noot nummer="1" datum="1995-11-25" bron="Rotterdams Dagblad">Rotterdams Dagblad, 25 november 1995</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">In het algemeen biedt de zuivering van afvalwater op kleinschaliger niveau meer nadelen dan voordelen. Zowel bij grootschalige als bij kleinschalige systemen is het beheer en onderhoud van het systeem van groot belang. Grootschalige afvalwaterzuiveringsinrichtingen (awzi) zijn in beheer en onderhoud bij waterbeheerders als integraal onderdeel van hun taak. Via regelmatige bemonstering van het effluent is er kwaliteitsbewaking van het rendement van de zuivering. Bij kleinschalige (individuele) systemen is de intensiteit van het beheer en de frequentie van het onderhoud afhankelijk van de betrokkenheid van de gebruiker. Kleinschalige systemen betekenen plaatselijk altijd een zekere restbelasting voor bodem of oppervlaktewater. Bij centrale inzameling via riolering ligt dit anders. Daarnaast zal bij kleinschalige systemen het punt van stankoverlast voortdurend aandacht vragen. Tegenover deze nadelen staat een grotere betrokkenheid van de gebruiker bij het milieu. </antwoord>
      <antwoord nummer="4">Met prof. Lettinga deel ik de mening dat in sommige gevallen kleinschalige zuivering van afvalwater goedkoper is dan de aansluiting op het riool. Het milieuvriendelijke aspect laat zich niet zo eenvoudig waarderen. Hierbij spelen locale omstandigheden, zoals waterkwaliteitseisen, bodembescherming en volksgezondheid een te grote rol om dit in het algemeen te kunnen beoordelen. Zo dient in kwetsbare gebieden het milieubelang te prevaleren boven andere aspecten. </antwoord>
      <antwoord nummer="5">Er is mij geen onderzoek bekend waar in het artikel op wordt gedoeld. Wel is er in het kader van de Leidraad Riolering een module uitgebracht, opgesteld door Witteveen en Bos, waarin een aanpak wordt geschetst voor het omgaan met verspreide afvalwaterlozingen. In 1991 is door hetzelfde bureau een uitgebreid onderzoek afgerond naar technische aspecten van kleine zuiveringsinrichtingen. Dit heeft geresulteerd in de publicatie van de zogenaamde IBA-richtlijn (Individuele behandeling van afvalwater bij verspreide bebouwing) door mijn departement. De richtlijn vormt een basis voor middelvoorschriften bij de behandeling van afvalwater op kleine schaal, waarbij op het ontwerp, de uitvoering, het beheer en de bedrijfsvoering wordt ingegaan. Deze richtlijn vormt in de praktijk de basis voor de aanleg en bouw van IBA’s. </antwoord>
      <antwoord nummer="6">Ja. Recent is in het kader van de Leidraad Riolering de module over niet-rioleringssystemen in voorbereiding genomen. Deze module beoogt de beschikbare kennis over prestaties, toepassingsmogelijkheden en beheer van individuele afvalwaterzuiveringssystemen te bundelen en voor de gebruikers van de Leidraad beschikbaar te doen zijn. Bij deze studie zullen ervaringen met en lopend onderzoek aan IBA-systemen, inclusief helofytensystemen, worden meegenomen. Medio 1996 verwacht ik de resultaten van deze studie te kunnen presenteren. Ik heb nu reeds de indruk dat regionaal lopende onderzoeken aan helofytenfilters voldoende resultaten opleveren om deze systemen op hun inzetbaarheid te kunnen beoordelen. Zodra deze studie is afgerond, zal ik u van de resultaten ervan in kennis stellen. </antwoord>
      <noten afkomstig="antwoord"/>
   </antwoorden>
</kvr>
