<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de instroom HBO- en MBO-verpleegkundigen. (Ingezonden 22 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12275
</item>
         <item attribuut="Inhoud">Betreft o.a. vermindering van het aantal inschrijvingen voor opleidingen hbo-verpleegkundige en de gevolgen voor de personeelstekorten in de zorg. Deze vragen dienen ter aanvulling op de eerdere vragen terzake van het lid Weekers, ingezonden 18 augustus 2000.</item>
         <item attribuut="Rubriek">Gezondheidszorg (Opleidingen)</item>
         <item attribuut="Trefwoorden">Gezondheidszorgonderwijs</item>
         <item attribuut="Vindplaats">Kamervragen met antwoord 1999-2000, nr. 1793, Tweede Kamer</item>
         <item attribuut="Vraagnr_bij_indiening">2990014830</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-09-12</item>
         <item attribuut="Datum_indiening">2000-08-22</item>
         <item attribuut="Document-id">KVR12275</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4025" allpagenumbers="4025 4026" vetnummer="2990014830" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12275" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1793" onderwerp="" indiendatum="2000-08-22">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat zijn de gevolgen van de vermindering van het aantal inschrijvingen voor opleidingen hbo-verpleegkundige personeelstekorten in de zorg? Hoe kunt u dit opvangen? </vraag>
      <vraag nummer="2">Klopt de stelling van directeur Van Bergen van de Hogeschool Arnhem en Nijmegen dat een hbo-verpleegkundige er vijf jaar over doet om op het niveau van een beginnend onderwijzer te komen en dat het verschil in beloning tussen een hbo’er en mbo’er nihil is? Zo ja, deelt u zijn mening dat de lage salarissen een zware rol spelen bij het geringe animo? Zo neen, waarom niet? </vraag>
      <vraag nummer="3">Bent u van mening dat de inhoud van het werk voldoet aan de mogelijkheden van de opgeleide hbo-verpleegkundige? Zo neen, wat kunt en gaat u hieraan doen? </vraag>
      <noten afkomstig="vraag">
         <noot nummer="1" datum="2000-08-17" bron="Trouw">Trouw, 17 augustus 2000</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen terzake van het lid Weekers, ingezonden 18 augustus jl. </toelichting>
   <antwoorden aantal="3">
      <antwoord nummer="1">Bij het afsluiten van het convenant voor het nieuwe opleidingsstelsel voor verpleging en verzorging (ingevoerd in 1997) hebben de partijen aangegeven dat de gewenste verhouding tussen MBO- en HBO-verpleegkundigen ongeveer 80–20 zou bedragen. Nadat de belangstelling voor HBO-V en MBO-V opleidingen aanvankelijk nagenoeg gelijk was, komt de verhouding tussen de instroom langzaam maar zeker in overeenstemming met deze verhouding. In 1999 stroomden 2899 HBO-V leerlingen in en (volgens voorlopige cijfers) 5976 MBO-V leerlingen. Hiermee ligt de totale instroom (HBO en MBO) in 1999 op 8875, dat is 1673 (23%) meer dan in 1998. De verwachte tekorten betreffen alle verpleegkundigen, met HBO- en MBO-opleiding. De gesignaleerde daling bij de vooraanmelding voor het HBO is dan ook een punt van zorg. HBO’ers geven aan dat onvoldoende onderscheid wordt gemaakt tussen HBO’ers en MBO’ers bij stage/beroepspraktijkvorming en bij aanstelling. In het algemeen wordt geconstateerd dat onvoldoende gebruik wordt gemaakt van functiedifferentiatie bij de zorginstellingen. </antwoord>
      <antwoord nummer="2">De gezondheidszorg kent een beloning naar functiezwaarte en niet naar opleiding. De functiewaarderingssystemen zijn niet vastgesteld door de minister van VWS, maar door sociale partners. Binnen bijvoorbeeld het in grote delen van de zorg gehanteerde functiewaarderingssysteem (FWG 3.0) bestaan verschillende functiegroepen. Veelal starten verpleegkundigen in een aanloopschaal die lager is dan de functionele schaal. Afhankelijk van de inpassing van de functie in een functiegroep en de precieze inpassing in de schaal kan het dat een beginnende HBO-verpleegkundige een lager startsalaris heeft dan een beginnende leraar basisonderwijs. Overigens geldt dat verschillende salarissystemen niet zonder meer te vergelijken zijn. Zo verschilt de opbouw van periodieken en de snelheid waarmee men door schalen heenloopt. Ook geldt in de zorg-CAO’s het recht op onregelmatigheidstoeslagen (22–60%); in het onderwijs worden soortgelijke inconveniënten geacht in het salaris te zijn begrepen. Of er een verschil is in beloning tussen een HBO- en een MBO-opgeleide verpleegkundige hangt af van de concreet toegewezen functie en de inpassing in een functiegroep. Als daar geen of weinig verschil tussen zit geldt dat ook voor het verschil in salaris. Uit verschillende onderzoeken (o.a. van het SEO) blijken de belangrijkste motieven bij de keuze voor studies (in het HBO) te zijn: interesse in het onderwerp van studie, de mogelijkheid tot zelfontplooiing en het vooruitzicht op een betaalde baan. Het salaris speelt daarbij geen doorslaggevende rol. Dat neemt niet weg dat het salaris natuurlijk belangrijk is. Gecombineerd met de overige motieven wijst (zoals zelfontplooiing) dat op het belang van voldoende functiedifferentiatie binnen de instellingen. Zie in dit verband mijn antwoord op uw volgende vraag. </antwoord>
      <antwoord nummer="3">Hoewel naar mijn mening nog onvoldoende functie-onderscheid gemaakt wordt tussen HBO- en MBO-verpleegkundigen, ben ik van mening dat voldoende werk voorhanden is voor HBO’ers. Met name waar het werk betreft met een grote complexiteit, werk dat zelfstandigheid en zelfreflectie vereist. Deze functies bieden tevens de aanknopingspunten voor taakherschikking tussen artsen en verpleegkundigen. Het is daarom van belang dat zorginstellingen meer aandacht besteden aan functiedifferentiatie bij verpleegkundige en verzorgende beroepen. In vervolg op de motie Weekers/Oudkerk zal ik over dit onderwerp met de betrokken partijen een voorstel doen om functiedifferentiatie voor deze beroepen in de zorginstellingen te stimuleren. </antwoord>
      <noten afkomstig="antwoord"/>
   </antwoorden>
</kvr>
