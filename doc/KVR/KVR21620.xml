<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de gedoogbeschikking voor een proef met genetische gemodificeerde appelbomen. (Ingezonden 7 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21620
</item>
         <item attribuut="Inhoud">Ondanks de vernietiging door de Raad van State van de oorspronkelijke vergunning, is toch een gedoogbeschikking afgegeven voor een proef met genetisch gemodificeerde appelbomen.</item>
         <item attribuut="Rubriek">Gezondheidszorg (Genetische manipulatie) Landbouw (Tuinbouw)</item>
         <item attribuut="Trefwoorden">Genetische manipulatie Tuinbouw</item>
         <item attribuut="Vindplaats">Kamervragen met antwoord 2004-2005, nr. 392, Tweede Kamer</item>
         <item attribuut="Vraagnr_bij_indiening">2040501270</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-11-11</item>
         <item attribuut="Datum_indiening">2004-10-07</item>
         <item attribuut="Document-id">KVR21620</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="819" allpagenumbers="819 820" vetnummer="2040501270" code="0405tkkvr392" lopendefooter="Tweede Kamer, vergaderjaar 2004–2005, Aanhangsel" filenaam="KVR21620" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="392" onderwerp="" indiendatum="2004-10-7">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-11-11">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Op welke gronden heeft u de gedoogbeschikking IM-04-003 voor een proef met genetische gemodificeerde appelbomen afgegeven, nadat de oorspronkelijke vergunning voor deze proef (BGGO 02/03) door de Raad van State is vernietigd? <voetnoot nummer="1"/>
      </vraag>
      <vraag nummer="2" voetnoot="2">Hoe verenigt gedoogbeschikking IM-04-003 zich met de uitspraak van de Raad van State dat bij de eerdere vergunning voor dezelfde proef «onvoldoende aannemelijk is geworden dat het onderzoek naar de gevolgen van de introductie volledig is geweest en dat alle risico’s van de introductie zijn onderzocht en afgewogen»? <voetnoot nummer="2"/>
      </vraag>
      <vraag nummer="3">Voldoet de risicobeoordeling in gedoogbeschikking IM-04-003 aan het bepaalde in de Europese Richtlijn 2001/18? Zo ja, welke nieuwe onderzoeksgegevens zijn toegevoegd aan de eerdere risicobeoordeling? Zo neen, wat gaat u doen om de gedoogbeschikking alsnog te laten voldoen aan Richtlijn 2001/18? </vraag>
      <vraag nummer="4" voetnoot="3">Herinnert u zich dat u de Kamer op 4 december 2003 geschreven heeft dat gedogen EG-rechtelijk alleen is toegestaan als er een absolute onmogelijkheid is om handhavend op te treden, of indien handhavend optreden buitengewoon disproportioneel is, dat de jurisprudentie van het Hof hierover zeer restrictief lijkt dat een beroep op deze rechtvaardigingsgronden zelfs nog nooit gehonoreerd is door het Hof, en dat de gedoogwaardige categorieën, genoemd in de landelijke beleidskaders, dan ook te ruim zijn? <voetnoot nummer="3"/>Deelt u de mening dat uw handelen in deze zaak zich niet verenigt met deze uitspraken? Zo ja, wat gaat u hieraan doen? Zo neen, waarom niet? </vraag>
      <vraag nummer="5">Kunnen deze vragen beantwoord worden vóór het algemeen overleg over biotechnologie op 4 november 2004? </vraag>
      <noten afkomstig="vraag">
         <noot nummer="1" datum="2004-09-29" bron="Staatscourant nr. 187">Staatscourant nr. 187, 29 september 2004, VROM en de gedoogde giftige appelbomen</noot>
         <noot nummer="2" datum="2004-07-28" bron="Afdeling Bestuursrechtspraak Raad van State">Afdeling Bestuursrechtspraak Raad van State, 28 juli 2004, nr. 200304253/1</noot>
         <noot nummer="3" documenttype="Kamerstuk" kamerstuk-id="22 343 nr. 82, pag. 3">Kamerstuk 22 343 nr. 82, pag. 3</noot>
      </noten>
   </vragen>
   <antwoorden aantal="5">
      <antwoord nummer="1">Het landelijke beleid ten aanzien van gedogen is vastgelegd in de combinatie van de brief van de Ministers van Volkshuisvesting, Ruimtelijke Ordening en Milieubeheer en van Verkeer en Waterstaat van 10 oktober 1991 (TK 1991–1992, nr. 22 343) en de nota «Grenzen aan gedogen» (TK 1996–1997, nr. 25 085). Tezamen staat dit bekend als het «landelijk beleidskader gedogen». Daarbij dient uiteraard rekening te worden gehouden met de EG-rechtelijke verplichtingen. De gedoogbeschikking is in overeenstemming met het landelijk beleidskader gedogen op de volgende gronden afgegeven. a. De vergunning van een bestaand bedrijf is door de Afdeling Bestuursrechtspraak van de Raad van State van de Raad van State vernietigd op formele gronden, en het is mogelijk een nieuwe vergunning aan het bedrijf te verlenen. De beschikking DGM/SAS nr. BGGO 02/03 (hierna: beschikking BGGO 02/03) is door de Afdeling Bestuursrechtspraak van de Raad van State op 28 juli 2004 vernietigd, omdat niet voldoende inzichtelijk was dat de risicobeoordelingsstappen zoals vermeld in Bijlage II van de Richtlijn betreffende de introductie in het milieu van genetisch gemodificeerde organismen (2001/18/EG) zijn gevolgd bij de beoordeling van de aanvraag. b. Er wordt gewerkt zonder vergunning omdat door omstandigheden die buiten de macht van de vergunninghouder liggen, de nieuwe vergunning niet aansluitend op de oude vergunning kan worden verleend. De vernietiging van de beschikking BGGO 02/03 door de Raad van State was onvoorzien. De vergunninghouder heeft op 23 juni 2004 een nieuwe ontvankelijke vergunningaanvraag ingediend. Het ontwerp van de beschikking inhoudende een vergunning is op 28 oktober jl. gepubliceerd. Het was echter niet mogelijk om de nieuwe vergunning aansluitend op de vernietigde beschikking BGGO 02/03 te verlenen. c. Handhaving zou leiden tot aperte onbillijkheid. Het belang van de aanvrager zou onevenredig worden geschaad, omdat handhaving zou leiden tot het gedwongen rooien van de genetisch gemodificeerde appelbomen. Na het enkele maanden later afgeven van de nieuwe vergunning zouden de genetisch gemodificeerde appelbomen opnieuw mogen worden aangeplant. Deze korte onderbreking zou als gevolg hebben dat de vergaring van experimentele gegevens wordt onderbroken en dat reeds vergaarde gegevens betekenis verliezen. Feitelijk gaat hierdoor het onderzoek van drie jaar verloren. d. De veiligheid van mens en milieu is niet in het geding en aan de verplichtingen voortvloeiend uit de Richtlijn 2001/18/EG wordt voldaan. Naar aanleiding van het verzoek tot gedogen is een milieurisicoanalyse uitgevoerd overeenkomstig de Richtlijn 2001/18/EG, inzake de doelbewuste introductie in het milieu van genetisch gemodificeerde organismen. Geconcludeerd is dat de veiligheid van mens en milieu niet in het geding is. Met de afgifte van de gedoogbeschikking en de wijze waarop deze tot stand is gekomen wordt voldaan aan EG-rechtelijke verplichtingen volgend uit Richtlijn 2001/18/EG. </antwoord>
      <antwoord nummer="2">Tijdens de behandeling van het beroep dat door de Stichting Greenpeace Nederland is ingesteld tegen beschikking BGGO 02/03, is namens mij aangegeven dat het onderzoek naar de gevolgen van de introductie feitelijk volledig is geweest en dat alle risico’s van de introductie zijn onderzocht en afgewogen. De Afdeling Bestuursrechtspraak van de Raad van State bestrijdt dit niet, zij geeft echter aan dat dit uit de bewoording van de procedurestukken onvoldoende blijkt. In de gedoogbeschikking IM 04–003 is in de milieurisicoanalyse tekstueel en inhoudelijk aangesloten bij de stappen en bewoording zoals opgenomen in Richtlijn 2001/18/EG. De daarmee verkregen kenbaarheid, dat het vereiste zorgvuldige onderzoek is uitgevoerd conform de Richtlijn, maakt dat de gedoogbeschikking niet strijdig is met de uitspraak van de Raad van State. </antwoord>
      <antwoord nummer="3">Ja, de aan de gedoogbeschikking ten grondslag liggende milieurisicobeoordeling voldoet aan het bepaalde in Richtlijn 2001/18/EG. Overigens heeft de Afdeling Bestuursrechtspraak niet geconstateerd dat de milieurisicobeoordeling op onvoldoende onderzoeksgegevens was gebaseerd. Ik heb bij de beoordeling van het verzoek tot gedogen geconstateerd dat er voldoende onderzoeksgegevens beschikbaar zijn om tot een conclusie te komen over de aanvaarbaarheid van de werkzaamheden met de genetisch gemodificeerde appelbomen. </antwoord>
      <antwoord nummer="4">Ja, daarbij heb ik aangegeven dat bestuurlijk gedogen pas een EG-rechtelijk probleem is indien een EG-rechtelijke verplichting wordt geschonden. Een schending van EG-rechtelijke verplichtingen is in de onderhavige situatie niet aan de orde, zo wordt voldaan aan de verplichtingen ten aanzien van veldproeven zoals volgend uit de Richtlijn 2001/18/EG betreffende de introductie in het milieu van genetisch gemodificeerde organismen. Samengevat komen die verplichtingen erop neer dat: een kennisgeving moet zijn ingediend, de overheid een milieurisicobeoordeling moet uitvoeren overeenkomstig bijlage II van de richtlijn, de kennisgever de introductie mag uitvoeren indien hij daartoe schriftelijk toestemming van de bevoegde instantie heeft verkregen. Ik deel uw mening dan ook niet dat het handelen in deze zaak zich niet verenigt met hetgeen ik op 4 december 2003 heb geschreven. </antwoord>
      <antwoord nummer="5">Nee. </antwoord>
      <noten afkomstig="antwoord"/>
   </antwoorden>
</kvr>
