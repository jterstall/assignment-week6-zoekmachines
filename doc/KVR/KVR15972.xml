<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Haersma-Buma en Jager (beiden CDA) aan de minister van Justitie over de vrijlating van een te laat bij de rechtbank afgeleverde verdachte. (Ingezonden 20 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15972
</item>
         <item attribuut="Inhoud">Vragen over gevallen waarbij verdachten moesten worden vrijgelaten als gevolg van te late aflevering door de Dienst vervoer en ondersteuning (DVO) bij de rechtbank, kennelijk in verband met personele onderbezetting van die dienst.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Verdachten</item>
         <item attribuut="Vindplaats">Kamervragen met antwoord 2001-2002, nr. 1413, Tweede Kamer</item>
         <item attribuut="Vraagnr_bij_indiening">2010211810</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma-Buma</persoon>
            <persoon partij="CDA">Jager</persoon>
         </item>
         <item attribuut="Datum_reaktie">2002-07-16</item>
         <item attribuut="Datum_indiening">2002-06-20</item>
         <item attribuut="Document-id">KVR15972</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2997" allpagenumbers="2997 2998" vetnummer="2010211810" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15972" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1413" onderwerp="" indiendatum="2002-06-20">
         <vrager partij="CDA" oorsprong="parlement">Van Haersma-Buma</vrager>
         <vrager partij="CDA" oorsprong="parlement">Jager</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-07-16">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de vrijlating van een verdachte van acht inbraken door de rechtbank in Groningen wegens te late aflevering van de verdachte bij de rechtbank door de dienst vervoer en ondersteuning (DVO)? <voetnoot nummer="1"/>
      </vraag>
      <vraag nummer="2">Wat is de oorzaak van deze te late aflevering van verdachten bij de rechtbank? </vraag>
      <vraag nummer="3">Is het waar, zoals in het artikel wordt gemeld, dat de DVO al langere tijd te kampen heeft met onderbezetting? Hoe groot is deze onderbezetting? </vraag>
      <vraag nummer="4">Op grond van welke overwegingen is de rechtbank tot zijn oordeel gekomen? </vraag>
      <vraag nummer="5">Acht u te late aflevering van een verdachte bij de rechtbank grond voor vrijlating? Zo ja, in welke gevallen? </vraag>
      <vraag nummer="6">Is te late aflevering van verdachten bij de rechtbank «aan de orde van de dag», zoals gesteld door de persrechter? Is er sprake van een landelijk probleem, of concentreert zich dit in Groningen? </vraag>
      <vraag nummer="7">Verwacht u dat de komende tijd vaker op deze grond verdachten zullen worden vrijgelaten? </vraag>
      <noten afkomstig="vraag">
         <noot nummer="1" datum="2002-06-17" bron="Dagblad van het Noorden,">Dagblad van het Noorden,, 17 juni 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De desbetreffende transportbegeleider is zonder duidelijke aanleiding te laat vertrokken vanaf een van de steunpunten van de (landelijke) Dienst Vervoer &amp; Ondersteuning (DV&amp;O) van DJI. </antwoord>
      <antwoord nummer="3">Van onderbezetting bij DV&amp;O was ten tijde van het voorval geen sprake. Het aantal vervoersbewegingen van DV&amp;O kent een jaarlijkse groei van ongeveer 4%. De personele capaciteit van DV&amp;O houdt, dankzij permanente wervingsinspanningen, gelijke tred met de groei van het jaargemiddelde. Plotselinge en onvoorziene pieken in de vervoersvraag veroorzaken echter regelmatig een tijdelijke druk op de capaciteit. </antwoord>
      <antwoord nummer="4">De politierechter in de rechtbank Groningen heeft op 14 juni 2002 in een strafzaak geoordeeld, dat het de verantwoordelijkheid van het Openbaar Ministerie is de verdachte (die gedetineerd is en die geen afstand heeft gedaan van zijn recht aanwezig te zijn bij de behandeling van zijn zaak door de rechter) in staat te stellen zijn verdediging te voeren en daartoe zorg te dragen dat verdachte tijdig ter terechtzitting aanwezig is. De politierechter heeft geconstateerd dat de tijdige aanvoer van preventief gehechten de laatste tijd niet goed verloopt en overwogen dat de zittingscapaciteit optimaal dient te worden benut. De politierechter overweegt vervolgens: «De politierechter acht het verzuim dat het Openbaar Ministerie verdachte in de onderhavige zaken ter zake van de feiten waarvoor hij op deze terechtzitting is gedagvaard niet tijdig heeft doen aanvoeren een dermate ernstige schending van beginselen van een goede procesorde, waarbij met grove veronachtzaming van verdachtes belangen wordt tekort gedaan aan diens recht op een behoorlijke behandeling van zijn zaak, dat naar het oordeel van de politierechter het Openbaar Ministerie in het onderhavige geval ten aanzien van verdachte haar recht op vervolging heeft verspeeld.» </antwoord>
      <antwoord nummer="5">Te late aflevering van verdachten is in het algemeen geen grond voor vrijlating. De Hoge Raad heeft in zijn arrest van 9 oktober 2001 (nr. 02100/00) bepaald dat de enkele omstandigheid dat de DV&amp;O de verdachte niet tijdig heeft kunnen aanvoeren geen onherstelbare inbreuk vormt op het recht van de verdachte aanwezig te zijn bij de behandeling van zijn zaak en op het recht zich te (doen) verdedigen. Dat zou pas anders kunnen zijn indien, zoals de Hoge Raad overweegt, het Openbaar Ministerie met zijn verzuim doelbewust of met grove veronachtzaming van verdachtes belangen tekort heeft gedaan aan diens recht op een eerlijke behandeling van de zaak. De Procureur-Generaal bij de Hoge Raad concludeert bij dit arrest dat als het te vaak gebeurt dat de zitting geen doorgang kan vinden omdat niet of niet bijtijds is geregeld dat verdachte vanuit de instelling waarin hij onder verantwoordelijkheid van justitie verblijft naar de rechtbank wordt overgebracht, dat tot het oordeel kan leiden dat de behandeling van de zaak niet heeft plaatsgevonden binnen de redelijke termijn als bedoeld in art. 6, eerste lid EVRM (vgl. HR 3 oktober 2000, NJ 2000, 721). Daaronder zou de Procureur-Generaal scharen het geval dat het Openbaar Ministerie stelselmatig een verdachte ervan weerhoudt zijn verdediging te kunnen voeren, door nimmer voor diens transport vanuit een justitiële inrichting naar het gerechtsgebouw te zorgen. De officier van justitie te Groningen is het niet eens met de beslissing van de politierechter en heeft hoger beroep ingesteld. </antwoord>
      <antwoord nummer="6">Van het totaal aantal verplaatsingen wordt gemiddeld 2% te laat afgeleverd. Tussen 09.00 en 11.00 uur is dit een kleine 4%. Dit probleem speelt met name in de randstad, waar de meeste verplaatsingen zijn. DV&amp;O voert jaarlijks ongeveer 215 000 transportaanvragen uit, waarmee 14,5 miljoen kilometer is gemoeid. In de eerste vier maanden van dit jaar is het aantal verplaatsingskilometers sterk gestegen, namelijk met 16% ten opzichte van de eerste vier maanden van vorig jaar. Het aantal verplaatsingen is gestegen met 4%. De lengte van de ritten is dus aanzienlijk toegenomen. Dit houdt direct verband met de overbezetting in het gevangeniswezen, waardoor preventief gehechten overal in het land worden geplaatst. Ook de strakke planning van de DV&amp;O brengt risico’s met zich mee. Er bevinden zich vaak meer gedetineerden in een wagen. Een uitgelopen zitting kan leiden tot een vertraging die de hele dag doorwerkt. Het is derhalve praktisch onmogelijk deze percentages terug te brengen. Dit neemt niet weg dat alles in het werk wordt gesteld om vertragingen te voorkomen. </antwoord>
      <antwoord nummer="7">Gelet op de antwoorden op vraag 5 en 6 verwacht ik dat niet. </antwoord>
      <noten afkomstig="antwoord"/>
   </antwoorden>
</kvr>
