<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw en Hofstra (beiden VVD) over vuilwaterinzameling. (Ingezonden 3 juni 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5280
</item>
         <item attribuut="Inhoud">Betreft de inzameling van vuilwater bij de recreatievaart. Gevraagd wordt naar de relatie tussen vuilwaterlozingen door de recreatievaart en de (achterblijvende) zwemwaterkwaliteit in Nederland. Tevens vragen over compensatie voor de recreatievaart van de dieselaccijnsverhoging per 1 juli 1997.</item>
         <item attribuut="Rubriek">Belastingen (Accijnzen) Milieu (Waterverontreiniging) Verkeer, vervoer en waterstaat (Binnenscheepvaart) Vrijetijdsbesteding (Recreatie)</item>
         <item attribuut="Trefwoorden">Accijnzen Pleziervaart Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 1520, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Blaauw</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">1997-07-03</item>
         <item attribuut="Datum_indiening">1997-06-03</item>
         <item attribuut="Document-id">KVR5280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3109" allpagenumbers="3109 3110" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1520" onderwerp="" indiendatum="1997-06-3">
         <vrager partij="VVD" oorsprong="parlement">Blaauw</vrager>
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1997-07-3">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hecht u belang aan de inzameling van vuilwater bij de recreatievaart? </vraag>
      <vraag nummer="2">Hoe groot is het belang van een goede vuilwaterinzameling mede in relatie tot de achterblijvende kwaliteit van het zwemwater in Nederland volgens de Europese Commissie? </vraag>
      <vraag nummer="3" voetnoot="1">Hebt u kennisgenomen van het rapport «vuilwaterinzameling recreatievaart» van HISWA, KNV, ANWB, Grontmij en BDO Campsobers, zoals u hebt toegezegd bij de begrotingsbehandeling voor 1997? <voetnoot nummer="1"/>
      </vraag>
      <vraag nummer="4">Bent u het volledig eens met voornoemd rapport? </vraag>
      <vraag nummer="5">Bent u niet bereid financieel bij te dragen aan de uitvoering van in het rapport genoemde plannen? </vraag>
      <vraag nummer="6">Zo ja, op welke wijze zal de recreatievaart worden gecompenseerd voor de per 1 juli a.s. te verhogen dieselaccijns? </vraag>
      <vraag nummer="7">Vindt Europees overleg plaats over dieselolieaccijns en tevens over de (gedeeltelijke) vrijstelling voor de recreatievaart in sommige landen? Zo ja, kunt u de Kamer over een en ander informeren? </vraag>
      <vraag nummer="8">Hoe denkt u – in het licht van de vragen 3 en 4 – dat de vuilwaterinzameling van de recreatievaart kan worden gerealiseerd? </vraag>
      <noten afkomstig="vraag">
         <noot nummer="1" documenttype="Handelingen">Handelingen II, vergaderjaar 1996-1997, nr. 9, blz. 3010.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Vuilwaterinzameling in de recreatievaart is van belang voor de waterkwaliteit. Het aandeel van de lozingen van vuilwater in de belasting van het oppervlaktewater met zuurstofbindende stoffen is in de orde van grootte van 1%. Deze lozingen vinden echter geconcentreerd plaats in het vaarseizoen, veelal in kwetsbare wateren of zwemwateren. Risico’s voor respectievelijk het watersysteem vanwege de belasting van zuurstofbindende stoffen en voor de gezondheid vanwege bacteriologische besmettingen zijn daarom niet uit te sluiten. Uit voorzorg dienen deze vuilwaterlozingen verminderd te worden. De omvang van de vuilwaterlozingen door de recreatievaart is op lokale schaal vergelijkbaar met bijvoorbeeld lozingen van huishoudelijk afvalwater uit riooloverstorten. De sanering van huishoudelijke lozingen uit bebouwd gebied en verspreide bebouwing dient te worden voortgezet voor de lozingen uit de recreatievaart. Ondanks dit risico voor bacteriologische besmetting kan in Nederland op de meeste plaatsen veilig gezwommen worden. Meer dan 90% van de wateren voldoet aan de bacteriologische kwaliteit. De rapportage van de Europese Commissie over de zwemwaterkwaliteit was vorig jaar negatief, omdat de bemonsteringsfrequentie onvoldoende was om een goed oordeel over de kwaliteit te kunnen geven. De bemonsteringsfrequentie is inmiddels verbeterd. Kortheidshalve verwijs ik voor dit laatste naar de beantwoording van de vragen van het lid Augusteijn-Esser op 12 juni 1997 (HKW/AW 97/7011). </antwoord>
      <antwoord nummer="3">Ja. </antwoord>
      <antwoord nummer="4 en 5">Het rapport Vuilwaterinzameling recreatievaart schetst een plan van aanpak voor een vuilwaterinzamelstructuur voor heel Nederland. Op basis van ervaringen in onder andere het Waddengebied en Friesland is de hoofdlijn van het plan om een basisniveau van inzamelvoorzieningen snel te realiseren teneinde de huidige kip-ei-situatie te doorbreken. Immers, als er geen aanbod van vuilwater van recreatievaartuigen is, komt de inzameling niet op gang en als er geen vuilwater wordt ingezameld, komt het aanbod niet op gang. Bovendien dient de vuilwaterinzameling aan wal, waar mogelijk, gecombineerd te worden met de inzameling voor andere afvalstromen. Ik onderschrijf dat het gelijktijdig realiseren van inzamelvoorzieningen aan wal en aan boord milieuhygiënisch de beste aanpak is. Eveneens onderschrijf ik dat naast voorlichting en regelgeving een financiële stimulans nodig is om de vuilwaterinzameling van de grond te krijgen. De inzamelvoorzieningen aan de wal acht ik dermate essentieel dat mede vanwege financiële risico’s voor jachthavenbeheerders een bijdrage van de overheid in de rede ligt. Ik ben bereid om met de verantwoordelijke ministeries en de waterschappen naar een verdeelsleutel te zoeken. De recreant heeft zelf een verantwoordelijkheid voor en een belang bij schoon recreatiewater en zal in ieder geval de kosten moeten dragen voor de inzameling aan boord. Hoewel de kosten voor voorzieningen aan boord substantieel zijn (in het rapport wordt uitgegaan van gemiddeld f 2000,– per schip), acht ik dit geen belemmering voor het tot stand komen van een goede vuilwaterinzameling. Voor de inbouw van inzamelvoorzieningen in de bestaande vloot wil ik wel de gesignaleerde belemmeringen (bijv. vanwege stabiliteit, stank en ruimtebeslag) nader bekijken. Wellicht is een chemisch toilet in plaats van een inzamelvoorziening een beter uitvoerbaar alternatief. De consequenties voor de benodigde inzamelvoorzieningen aan de wal wil ik daarbij meenemen. Ik zal deze mogelijkheid in samenwerking met de ANWB, KNWV en HISWA-vereniging verder verkennen. </antwoord>
      <antwoord nummer="6 en 7" voetnoot="1">Voor de recreatievaart is net zo min als voor andere sectoren, die niet in de motorrijtuigenbelasting zijn betrokken, in een compensatie voor de dieselaccijnsverhoging per 1 juli 1997 voorzien. Voor een verdere toelichting verwijs ik naar de nota naar aanleiding van het verslag bij het wetsvoorstel Wijziging van de Wet op de Accijns <voetnoot nummer="1"/>. In deze nota is eveneens aangegeven dat de Europese Commissie in haar evaluatie over de aan de lidstaten verleende accijnsderogaties concludeert, dat bestaande derogaties voor de recreatievaart moeten worden afgeschaft teneinde goede werking van de interne markt te verzekeren én doelstellingen in dit kader in het milieu- of vervoersbeleid ontbreken. Nederland en de lidstaten hebben zich ten principale achter deze benadering gesteld. </antwoord>
      <antwoord nummer="8">Met een mix van instrumenten kan vuilwaterinzameling in de recreatievaart op een termijn van vijf tot tien jaar gerealiseerd worden. De belangrijkste elementen daarin zijn voorlichting, regelgeving en financiële bijdragen. Net als in het verleden zal met voorlichting een beroep worden gedaan op de recreant voor een bijdrage aan het bereiken van schoon water. Regelgeving op grond van de Wet milieubeheer is nodig om de inzameling van vuilwater gefaseerd te verplichten. Een financiële bijdrage van de overheid kan het traject om de inzamelvoorzieningen te realiseren versnellen. Met regelgeving op grond van de Wet verontreiniging oppervlaktewateren kan de lozing van vuilwater gefaseerd verboden worden. De mogelijkheden van een chemisch toilet als alternatief voor een inzamelvoorziening aan boord, met name voor de bestaande vloot, wil ik daarbij meenemen. Inbouw van een inzamelvoorziening aan boord van nieuwe schepen kan door afspraken met het bedrijfsleven en eventueel met regelgeving in gang worden gezet. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 349" documentnummer="6" documentpagina="9">Kamerstuk 25 349, nr. 6, blz. 9</noot>
      </noten>
   </antwoorden>
</kvr>
