<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over doorstromingsbeleid t.b.v. verstandelijk gehandicapten. (Ingezonden 14 mei 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7216
</item>
         <item attribuut="Inhoud">Vragen over de doorstroming van verstandelijk gehandicapten naar zelfstandig wonen en een vergoeding voor de kosten daarvan.</item>
         <item attribuut="Rubriek">Gezondheidszorg (Zorgverzekeringen) Volkshuisvesting (Aangepaste woningen) Welzijn (Geestelijk gehandicapten)</item>
         <item attribuut="Trefwoorden">AWBZ Geestelijk gehandicapten Woningen</item>
         <item attribuut="Vindplaats">Kamervragen met antwoord 1997-1998, nr. 1311, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1998-06-04</item>
         <item attribuut="Datum_indiening">1998-05-14</item>
         <item attribuut="Document-id">KVR7216</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2681" allpagenumbers="2681 2682" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7216" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1311" onderwerp="" indiendatum="1998-05-14">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-06-4">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is uw beleid er nog steeds op gericht de doorstroming van verstandelijk gehandicapten vanuit inrichtingen via socio-woningen naar zelfstandig wonen te bevorderen? </vraag>
      <vraag nummer="2">Kunt u bevestigen dat verstandelijk gehandicapten die van een AWBZ-inrichting doorstromen naar zelfstandig wonen geacht worden de kosten voor de inrichting van hun woning zelf te dragen? </vraag>
      <vraag nummer="3">Is het waar dat de regeling van de bijzondere bijstand in voorkomend geval ook geen soelaas kan bieden en de vergoeding op grond daarvan gemaximaliseerd is, waarvan vervolgens weer een gedeelte moet worden afgelost? </vraag>
      <vraag nummer="4">Bent u van mening dat ook verstandelijk gehandicapten die doorstromen naar zelfstandig wonen in de gelegenheid moeten worden gesteld hun woning passend in te richten? Zo neen, waarom niet? </vraag>
      <vraag nummer="5">Kunt u zich voorstellen dat het voor deze categorie van verstandelijk gehandicapten nauwelijks mogelijk is een substantieel bedrag te reserveren ten behoeve van woninginrichting, gelet op inkomsten in de vorm van zakgeld c.q. een AAW-uitkering? Zo neen, wilt u uw antwoord motiveren? </vraag>
      <vraag nummer="6">Hoe beoordeelt u deze gang van zaken en frustreert c.q. vormt zij niet een hindernis ten opzichte van uw beleid gericht op doorstroming van verstandelijk gehandicapten, zoals bedoeld in vraag 1? </vraag>
      <vraag nummer="7">Welke stappen zul u nemen teneinde deze problematiek voor verstandelijk gehandicapten tot een oplossing te brengen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Er is zo langzaamaan binnen de AWBZ een continuüm aan woontypen te onderscheiden waarbij de zorgzwaarte gelijkmatig van zwaar naar licht afloopt. Naast de in de vraag genoemde woontypen kunnen ook genoemd worden de gezinsvervangende tehuizen, de dependances daarvan en de projecten begeleid zelfstandig wonen. Een laatste loot aan deze stam wordt gevormd door de projecten IBZW (Intensief Begeleid Zelfstandig Wonen) die zijn ontwikkeld in het kader van de recente activiteiten rond bestrijding van de wachtlijst. In het algemeen is het beleid er natuurlijk op gericht dat een verstandelijk gehandicapte niet meer zorg ontvangt dan strikt noodzakelijk is, en bij voorkeur zo zelfstandig mogelijk woont. Indien dat bereikt wordt doordat betrokkene binnen het continuüm doorstroomt juich ik dat toe. Dat dergelijke bewegingen gerealiseerd kunnen worden kan het (positieve) gevolg zijn van de jarenlang geboden begeleiding, het kan evenwel ook het gevolg zijn van een verkeerde (te zware) indicatiestelling in het verleden. </antwoord>
      <antwoord nummer="2">Ja, althans de AWBZ biedt voor het vertrek naar een zelfstandige woning aan de verstandelijk gehandicapte geen tegemoetkoming. </antwoord>
      <antwoord nummer="3">De desbetreffende inrichtingskosten zijn in beginsel aan te merken als uit bijzondere omstandigheden voortvloeiende noodzakelijke kosten van het bestaan waarvoor bijzondere bijstand kan worden verleend. De individuele beoordeling hiervan, en van de hierna te noemen overige criteria voor de verlening van bijzondere bijstand, vindt plaats door burgemeester en wethouders van de gemeente waar de aanvraag is ingediend. De gemeenten hebben het bedrag tot het welk de kosten als noodzakelijk kunnen worden aangemerkt veelal genormeerd. Er zijn overigens geen aanwijzingen dat het genormeerde bedrag niet toereikend zou zijn. Voor de verlening van bijzondere bijstand is voorts van belang of de kosten al dan niet uit eigen middelen kunnen worden voldaan. De beoordeling hiervan vindt plaats aan de hand van de duur van de periode dat men heeft kunnen reserveren voor de desbetreffende kosten, de hoogte van het inkomen in die periode, het aanwezige spaargeld en de (on)mogelijkheid om voor de inrichtingskosten een lening af te sluiten bij een kredietverlenende instantie. Bijzondere bijstand voor inrichtingskosten wordt door de gemeenten meestal verstrekt in de vorm van leenbijstand. Het aflossingsbedrag is gerelateerd aan de hoogte van het inkomen in de aflossingsperiode. Indien gedurende een bepaalde periode aflossing heeft plaatsgevonden kan het resterende bedrag worden omgezet in bijstand om niet. </antwoord>
      <antwoord nummer="4">Ik ben van mening dat verstandelijk gehandicapten die doorstromen naar zelfstandig wonen in staat behoren te zijn hun woning passend in te richten, net als iedere Nederlander die zelfstandig woont. Uitgangspunt is dan wel dat die zelfstandig wonende gehandicapten met dezelfde inkomens-politieke condities te maken hebben als andere inwoners. Men zal het zelfstandige bestaan moeten financieren met inkomen uit arbeid, en anders op grond van een uitkering. Zijn de eventuele spaartegoeden te gering om een eenmalige uitgave van deze omvang te doen dan kan worden overwogen bij een kredietverlenende instelling een lening af te sluiten of leenbijstand aan te vragen. </antwoord>
      <antwoord nummer="5">Een verstandelijk gehandicapte gaat niet van de ene op de andere dag zelfstandig wonen. Zulke beslissingen worden, onder begeleiding van de instellingen, juist lang, soms jaren van te voren en onder uiterste zorgvuldigheid voorbereid en begeleid. Daarbij is het dan, in overleg met de betrokkene, ook een overweging of van het maandelijkse zakgeld dat doorgaans in het maatschappelijk verkeer geconsumeerd wordt, niet voor het onderhavige doel een bedragje opzij gelegd moet worden. </antwoord>
      <antwoord nummer="6">Er is in Nederland sprake van een sociaal vangnet waardoor niemand onder het bestaansminimum terecht behoeft te komen. Dat geldt zoals gezegd op grond van de Algemene Bijstandswet voor uit individuele omstandigheden voortvloeiende noodzakelijke kosten van het bestaan, zoals inrichtingskosten, voor zover die niet uit eigen middelen kunnen worden voldaan. Het succes van de IBZW-maatregel, of de populariteit van het concept van het persoonsvolgend budget, waarbij gehandicapten weliswaar «binnen de AWBZ» blijven maar zij de eigen bijdrage AWBZ inruilen tegen zelfstandige woonlasten, doen mij aannemen dat hier van belemmeringen geen sprake is. </antwoord>
      <antwoord nummer="7">Ik zie dan ook geen aanleiding om op dit moment stappen te ondernemen inzake dit onderwerp. </antwoord>
      <noten afkomstig="antwoord"/>
   </antwoorden>
</kvr>
