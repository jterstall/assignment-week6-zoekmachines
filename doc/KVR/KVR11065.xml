<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Justitie over medische adviezen voor asielzoekers. (Ingezonden 18 januari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11065
</item>
         <item attribuut="Inhoud">Vragen over de uitspraak van de Nationale Ombudsman die de termijn te lang vindt, waarbinnen adviezen over de medische toestand van asielzoekers worden uitgebracht.</item>
         <item attribuut="Rubriek">Gezondheidszorg (Ziekten en ziektepreventie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Medische keuringen Vluchtelingen</item>
         <item attribuut="Vindplaats">Kamervragen met antwoord 1999-2000, nr. 710, Tweede Kamer</item>
         <item attribuut="Vraagnr_bij_indiening">2990005370</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-02-10</item>
         <item attribuut="Datum_indiening">2000-01-18</item>
         <item attribuut="Document-id">KVR11065</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1557" allpagenumbers="1557 1558" vetnummer="2990005370" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11065" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="710" onderwerp="" indiendatum="2000-01-18">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Klopt het dat de Nationale Ombudsman de termijn, waarbinnen adviezen over de medische toestand en behandeling van asielzoekers worden uitgebracht, onaanvaardbaar lang acht? <voetnoot nummer="1"/>
      </vraag>
      <vraag nummer="2">Deelt u de mening van de Nationale Ombudsman dat er veel eerder extra artsen hadden moeten worden aangetrokken? Waarom is dit niet gebeurd? </vraag>
      <vraag nummer="3">Wat is momenteel de termijn waarbinnen aanvragen om medische adviezen worden afgehandeld? </vraag>
      <vraag nummer="4">Heeft de Immigratie- en Naturalisatiedienst (IND) de Ombudsman laten weten dat de bestaande achterstanden voor de zomer zullen zijn weggewerkt en dat daarna de afhandeltermijn maximaal drie maanden zal kunnen bedragen? </vraag>
      <vraag nummer="5">Waarop is deze termijn van drie maanden gebaseerd? </vraag>
      <vraag nummer="6">Klopt het dat de Nationale Ombudsman heeft aanbevolen om in een werkinstructie van de IND een maximumtermijn van drie maanden op te nemen? </vraag>
      <vraag nummer="7">Gaat u aan deze aanbeveling gehoor geven? </vraag>
      <vraag nummer="8">Kunt u een overzicht geven van de aantallen aanvragen van asielzoekers om verblijf op medische gronden in de afgelopen vijf jaren? </vraag>
      <vraag nummer="9">In hoeveel gevallen in deze periode is advies aangevraagd bij het Bureau van de Medisch Adviseur van de IND? </vraag>
      <vraag nummer="10">In hoeveel gevallen hebben de adviezen geleid tot het verlenen van een verblijfsvergunning? </vraag>
      <vraag nummer="11">In hoeveel gevallen hebben betrokkenen na het verstrijken van de geldigheidsduur van de aan hen verleende verblijfsvergunningen Nederland daadwerkelijk verlaten en in hoeveel gevallen is hun uiteindelijk permanent verblijf toegestaan? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1, 2, 4, 5, 6 en 7">Deze vragen hebben betrekking op het rapport van de Nationale Ombudsman van 20 december 1999. Op het moment dat de reactie op dit rapport gereed is, zal ik de Kamer een afschrift doen toekomen. </antwoord>
      <antwoord nummer="3">Door de inzet van onder meer externe artsen en het aanstellen van meer eigen artsen is het Bureau Medische Advisering (BMA) bezig de achterstanden in te lopen. Op dit moment bedraagt de gemiddelde termijn voor het geven van een advies ongeveer acht maanden. Het BMA richt nu alle inspanningen op het terugdringen van die termijn en streeft er naar om in de zomer van dit jaar de gemiddelde termijn terug te brengen naar drie maanden. </antwoord>
      <antwoord nummer="8 en 9">Het gevraagde overzicht kan niet worden gegeven omdat daaraan een registratie van gegevens ten grondslag moet liggen die niet in de administratie van de Immigratie- en Naturalisatiedienst (IND) is opgenomen. Aanvragen om een vergunning tot verblijf voor het doel «medische behandeling» betreffen niet alleen asielzoekers, maar ook reguliere vreemdelingen. Daarnaast is het mogelijk dat in een asielzaak wel medische aspecten een rol spelen, zonder dat daarvoor een aparte aanvraag is ingediend. Tot aan de invoering van de Leemtewet (1 juli 1998) is naast de aanvraag om toelating als vluchteling (model f) ook altijd een aanvraag om toelating op grond van klemmende redenen van humanitaire aard ingediend (model a). Op grond van dit model a is de beoordeling van de medische aspecten geschied. Dat werd niet apart geregistreerd. Na 1 juli 1998 is alleen de aanvraag op grond van het model f nog mogelijk; de humanitaire omstandigheden worden dan ambtshalve meegewogen. Blijkt een gestelde medische aandoening een relatie te hebben met het asielrelaas, dan kan de beoordeling onder de ambtshalve toets vallen. Dit is zeker niet altijd het geval: in dergelijke gevallen zal een aparte aanvraag moeten worden gedaan. Een zuiverder beeld omtrent de omvang van de problematiek is te verkrijgen door te kijken naar het aantal gevallen waarin advies is gevraagd aan het Bureau van de Medisch Adviseur. Tot drie jaar terug zijn daarvan cijfers bekend; er is evenwel geen splitsing aangebracht in asiel of regulier. In 1997: 1837 In 1998: 3904 In 1999: 3045 </antwoord>
      <antwoord nummer="10 en 11">De gegevens van het Bureau van de Medisch Adviseur geven geen inzicht in de aantallen voor de vreemdeling positieve adviezen en de aantallen negatieve adviezen. Daarbij is mede van belang het gegeven dat een positief advies niet automatisch leidt tot de verlening van een vergunning tot verblijf, aangezien niet elke vreemdeling voldoet aan de overige voorwaarden voor verblijfsaanvaarding. In het vreemdelingenbeleid wordt bezien of een vreemdeling in aanmerking komt voor verblijf voor medische behandeling indien Nederland voor de behandeling het meest aangewezen land is, de vreemdeling beschikt over voldoende middelen van bestaan, de vreemdeling beschikt over een ziektekostenverzekering en een paspoort en de vreemdeling geen gevaar vormt voor de openbare orde. Van deze vereisten wordt alleen afgeweken indien er sprake is van een (permanente) medische noodsituatie, en daarvan is niet in alle gevallen sprake. </antwoord>
      <noten afkomstig="antwoord"/>
   </antwoorden>
</kvr>
