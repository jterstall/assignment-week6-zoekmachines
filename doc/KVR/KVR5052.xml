<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden en Th. A. M. Meijer (beiden CDA) over de export van onbewerkte pluimveemest. (Ingezonden 23 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5052
</item>
         <item attribuut="Inhoud">Vragen houden verband met het Europese model Gezondheidscertificaat.</item>
         <item attribuut="Rubriek">Handel en economie (Export) Veeteelt (Organische mest) Veeteelt (Paarden)</item>
         <item attribuut="Trefwoorden">Export Organische mest Pluimvee</item>
         <item attribuut="Vindplaats">Kamervragen met antwoord 1996-1997, nr. 1304, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="CDA">Th. A. M. Meijer</persoon>
         </item>
         <item attribuut="Datum_reaktie">1997-06-02</item>
         <item attribuut="Datum_indiening">1997-04-23</item>
         <item attribuut="Document-id">KVR5052</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2663" allpagenumbers="2663 2664" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1304" onderwerp="" indiendatum="1997-04-23">
         <vrager partij="CDA" oorsprong="parlement">Van der Linden</vrager>
         <vrager partij="CDA" oorsprong="parlement">Th. A. M. Meijer</vrager>
         <vraagt-aan/>
      </vraagdata>
      <antwoorddata antwoorddatum="1997-06-2">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Wordt de export van onbewerkte pluimveemest extra belemmerd, omdat nog steeds geen Europees model Gezondheidscertificaat, dat volgens de «bezem»richtlijn 92/118 EEG gehanteerd dient te worden, gereed is? </vraag>
      <vraag nummer="2">Wat zijn de redenen hiervan? Bent u bereid bij de Europese Commissie erop aan te dringen om op korte termijn zo’n model op te stellen? </vraag>
      <vraag nummer="3">Zal Duitsland op korte termijn uitsluitend export van droge pluimveemest uit Nederland accepteren op basis van dit Europese model? </vraag>
      <vraag nummer="4">Zo ja, bent u dan bereid om in bilateraal verband een tijdelijke oplossing te zoeken tot het gereedkomen van het in vraag 1 genoemd document? </vraag>
      <vraag nummer="5">Hoe kan het dat binnen de Europese Unie pluimveemest met een zeker droge stofgehalte door de ene lidstaat wordt aangemerkt als meststof, terwijl een andere lidstaat een afvalstoffenregime hanteert? Hoe verhoudt dit zich tot het beginsel van de open grenzen binnen de EU? </vraag>
      <vraag nummer="6">Acht u dit verschil in behandeling in een open EU-markt verdedigbaar, waarbij uiteraard bij export sprake moet zijn van analyses en gezondheidscertificaten? Zo neen, bent u bereid deze kwestie in Brussel te bespreken om deze ongelijke behandeling uit de weg te ruimen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 3">Het model voor een Europees Gezondheidscertificaat is door de Europese Commissie nog niet vastgesteld. Nederland staat export toe op basis van een nationaal gezondheidscertificaat. Het is mij bekend, dat de Duitse overheden overwegen om import van pluimveemest te weigeren vanwege het ontbreken van het Europese certificaat. Tot nu toe is dat nog niet het geval. Overigens ben ik van mening dat een dergelijke stap niet gerechtvaardigd is. Ook bij de huidige procedure met een nationaal gezondheidscertificaat wordt voldaan aan de eisen van de «bezemrichtlijn». Het ontbreken van een Europees Gezondheidscertificaat vormt geen belemmering voor de export van pluimveemest naar andere landen. </antwoord>
      <antwoord nummer="2">De reden dat het certificaat er nog niet is, is mij niet bekend. Ik zal mij in Europees verband sterk maken voor een spoedige vaststelling van het Europees Gezondheidscertificaat. </antwoord>
      <antwoord nummer="4">Ja, ik zal ook in bilateraal overleg met de Duitse autoriteiten trachten om tot overeenstemming te komen voor de periode dat het Europese certificaat nog ontbreekt. </antwoord>
      <antwoord nummer="5">De vraag of dierlijke mest, waaronder pluimveemest, al dan niet als een afvalstof moet worden beschouwd, wordt in Lid-Staten verschillend beantwoord. Dit houdt verband met de, op communautair niveau afgesproken, ruime definitie van het begrip afvalstof. In Nederland worden dierlijke uitwerpselen niet aangemerkt als afvalstof voor zover deze als meststof worden gebruikt of bestemd zijn als meststof te worden gebruikt. Voor het gebruik gelden specifieke regels op grond van de Wet bodembescherming en de Meststoffenwet. De Verordening EEG nr. 259/93 van de Raad betreffende toezicht en controle op de overbrenging van afvalstoffen binnen, naar en uit de Europese Gemeenschap, ook wel de EVOA genaamd, stelt onder meer voorschriften voor het transport van afvalstoffen tussen de Lid-Staten. De EVOA beoogt het milieu te beschermen door het controleren op en reguleren van grensoverschrijdend transport van afvalstoffen mogelijk te maken, onder meer door bepaalde procedures. Aangezien enkele van de ons omringende landen dierlijke mest wel als afvalstof aanmerken, dient invoer in die landen plaats te vinden conform dergelijke procedures. De genoemde procedures houden bij correcte toepassing niet in dat het handelsverkeer tussen Lid-Staten wordt belemmerd. </antwoord>
      <antwoord nummer="6">Gelet op het antwoord op vraag 5, acht ik het verschil in behandeling verdedigbaar. Overigens laat ik in overleg met het bedrijfsleven onderzoeken in hoeverre de export van in het bijzonder pluimveemest binnen de mogelijkheden van de Europese regelgeving is te vereenvoudigen. Dit onderzoek wordt nog voor de zomer afgerond. </antwoord>
      <noten afkomstig="antwoord"/>
   </antwoorden>
</kvr>
