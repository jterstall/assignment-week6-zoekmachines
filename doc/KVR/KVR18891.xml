<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Stuurman (beiden PvdA) aan de minister en de staatssecretaris van Sociale Zaken en Werkgelegenheid over het mogelijk «oplappen» van werknemers met psychosociale klachten ter bestrijding van het ziekteverzuim. (Ingezonden 24 oktober 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18891
</item>
         <item attribuut="Inhoud">Vragen over berichten dat het 'oplappen' van werknemers met psychosociale klachten niet voldoende is om hun ziekteverzuim definitief te bestrijden.</item>
         <item attribuut="Rubriek">Arbeid (Arbeidsbescherming) Arbeid (Werknemers)</item>
         <item attribuut="Trefwoorden">Arbeidsbescherming Werknemers Ziekteverzuim</item>
         <item attribuut="Vindplaats">Kamervragen met antwoord 2003-2004, nr. 312, Tweede Kamer</item>
         <item attribuut="Vraagnr_bij_indiening">2030401860</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Stuurman</persoon>
         </item>
         <item attribuut="Datum_reaktie">2003-11-17</item>
         <item attribuut="Datum_indiening">2003-10-24</item>
         <item attribuut="Document-id">KVR18891</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="669" allpagenumbers="669 670 671" vetnummer="2030401860" code="0304tkkvr312" lopendefooter="Tweede Kamer, vergaderjaar 2003–2004, Aanhangsel" filenaam="KVR18891" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="312" onderwerp="" indiendatum="2003-10-24">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Stuurman</vrager>
         <vraagt-aan>de minister en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-11-17">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het bericht dat het «oplappen» van werknemers met psychosociale klachten niet voldoende is om hun ziekteverzuim definitief te bestrijden? <voetnoot nummer="1"/>
      </vraag>
      <vraag nummer="2">Zijn u andere signalen bekend die erop wijzen dat werkgevers en bedrijfsartsen te weinig oog hebben voor het verbeteren van de vaak ziekmakende werkomstandigheden? </vraag>
      <vraag nummer="3">Kunt u aangeven hoe het Centrum van Beroepsziekten precies tot zijn conclusie is gekomen? </vraag>
      <vraag nummer="4" voetnoot="2">Herinnert u zich eerder door ons gestelde vragen over het onderzoek van de vakcentrale FNV en de patiëntenorganisatie «Breed Platvorm Verzekerden en Werk»? <voetnoot nummer="2"/>In hoeverre ondersteunt het rapport van het centrum van beroepsziekten de conclusie dat bedrijfsartsen te vaak op de stoel van de werkgever zitten? Bent u nu bereid het signaal echt op te pikken? </vraag>
      <vraag nummer="5">Deelt u de conclusie van het Centrum dat de aanpak van het ziekteverzuim vooral gericht is op individuele werknemers en dat door deze aanpak kansen blijven liggen om de arbeidsomstandigheden te verbeteren? </vraag>
      <vraag nummer="6">In hoeverre biedt het nieuwe WAO-stelsel naar uw idee een antwoord op genoemde problemen? </vraag>
      <vraag nummer="7">Wat bent u, naast het sluiten van arbo-convenanten, van plan te doen om ervoor te zorgen dat er meer aandacht komt voor ziekteverzuim door ziekmakende werkomstandigheden op de werkplek zelf? </vraag>
      <vraag nummer="8" voetnoot="3">Herinnert u zich de eerder door ons gestelde vraag over beleid om de arbeidscultuur te verbeteren en problematisch ziekteverzuim tegen te gaan en welke taak daarin voor u is weggelegd? <voetnoot nummer="3"/>Ziet u in het onderzoek van het Centrum voor Beroepsziekten een extra impuls om de ontschotting tussen sociale zekerheid en gezondheidszorg te bereiken? </vraag>
      <vraag nummer="9">Kunt u aangeven waardoor het komt dat het aantal meldingen van psychosociale klachten in 2001 en 2002, ondanks vele reorganisaties en een hoge werkdruk, is gedaald? Kunt u tevens aangeven in hoeveel procent van de gevallen de arbodienst in 2001 en 2002 adviseerde de arbeidsomstandigheden aan te pakken? </vraag>
      <noten afkomstig="vraag">
         <noot nummer="1" datum="2003-10-22" bron="de Volkskrant">de Volkskrant, 22 oktober 2003</noot>
         <noot nummer="2" documenttype="Kamervragen" documentnummer="1" documentjaargang="2003-2004">Aanhangsel Handelingen, nr. 1, vergaderjaar 2003–2004.</noot>
         <noot nummer="3" documenttype="Kamervragen" documentnummer="311" documentjaargang="2002-2003">Aanhangsel Handelingen, nr. 311, vergaderjaar 2002–2003.</noot>
      </noten>
   </vragen>
   <antwoorden aantal="8">
      <antwoord nummer="1 en 3">Ja. Deze publicatie verwijst naar het Signaleringsrapport 2003 van het Nederlands Centrum voor Beroepsziekten (NCvB). In dit rapport stelt het NCvB dat er bij verzuimbegeleiding wel veel aandacht voor individugerichte (activerende) maatregelen is, maar dat er vaak te weinig aandacht lijkt te zijn voor verbetering van arbeidsomstandigheden. Dit geldt met name voor de psychosociale arbeidsomstandigheden van mensen met psychische klachten door het werk. Het NCvB baseert zich hiervoor op gegevens uit het nationale Registratiesysteem Beroepsziekten, uit peilstations die additionele informatie leveren en op literatuuronderzoek. Uit de gegevens in het registratiesysteem blijkt dat in 2002 26 % van de meldende bedrijfsartsen na het vaststellen van een arbeidsgebonden psychische aandoening adviezen verstrekt gericht op het verbeteren van arbeidsomstandigheden; het merendeel verstrekt dus adviezen gericht op het individu, zoals definitieve verandering van werk (35%) en tijdelijke werkaanpassing (56%). </antwoord>
      <antwoord nummer="2">Jaarlijks doet de Arbeidsinspectie verslag over haar bevindingen bij de handhaving van wet- en regelgeving. Tevens rapporteert de Arbeidsinspectie jaarlijks in de Arbomonitor over een landelijke representatieve steekproef van bedrijven. Verder publiceert het ministerie jaarlijks de Arbobalans, waarin op basis van diverse onderzoeken en statistische bronnen een beeld wordt geschetst van de ontwikkelingen in de arbeidsomstandigheden. Uit deze publicaties blijkt dat er ruimte is voor verbetering van de arbeidsomstandigheden, en dus ook van de inspanningen van werkgevers en arbodiensten (bedrijfsartsen). </antwoord>
      <antwoord nummer="4">Het rapport van het centrum voor beroepsziekten bevat geen gegevens of opinies die er op zouden wijzen dat bedrijfsartsen te vaak op de stoel van de werkgever zouden zitten. Ik blijf bij mijn mening dat er geen tekenen zijn van een structureel gebrek aan onafhankelijkheid van de beoordelingen door de arbodienst. Hoewel er in beginsel geen belangentegenstelling is tussen werkgevers en werknemers waar het gaat om ziekteverzuim, kunnen opinies van werkgever en werknemer over een ziekteverzuim soms uiteenlopen. Klachten over partijdigheid, niet alleen van werknemers, maar ook van werkgevers zijn dan in zekere mate onvermijdelijk. Er is een reeks van voorzieningen die de onafhankelijke beoordeling door de (bedrijfsarts van de) arbodienst waarborgen. Ik wijs op de professionele codes van de artsen, de Arbowet 98, het professioneel statuut van bedrijfsartsen en arbodiensten, de klachten- en geschillenregeling van de arbodiensten en de civielrechtelijke geschillenregeling die wordt ondersteund door de mogelijkheden van second opinions door het UWV. </antwoord>
      <antwoord nummer="5">Ik ben het eens met de conclusie van het Centrum dat er nog veel te winnen valt door meer aandacht voor de arbeidsomstandigheden wanneer die hebben geleid tot het verzuim. Daarbij tekent het rapport overigens aan dat de op het individu gerichte activerende begeleiding, die in de richtlijnen voor bedrijfsartsen centraal staat, ook duidelijk vruchten lijkt af te werpen. Ik deel ook de aantekening in het rapport dat voor meer op preventie gerichte dienstverlening door arbodiensten ook aanpassing in de opdrachtverlening door werkgevers nodig is. Zie in dit verband ook mijn antwoord op vraag 7, over de versterking van de interne verantwoordelijkheid bij bedrijven. </antwoord>
      <antwoord nummer="6">Het nieuwe WAO-stelsel zal bijdragen aan meer aandacht voor preventie omdat het de belangen van werkgever en werknemer bij het voorkomen van ongevallen en gezondheidsschade zal vergroten. </antwoord>
      <antwoord nummer="7">Het is niet zo dat er thans geen aandacht is. Het welbegrepen eigenbelang van werkgevers en werknemers, normhandhaving door de arbeidsinspectie, praktische informatieverspreiding en de convenanten doen hun werk. Meer aandacht blijft wenselijk. De kabinetsvoornemens tot herziening van de arbodienstverlening (thans onderwerp van advisering door de SER) beogen onder meer meer kansen te geven aan gespecialiseerde en sectorspecifieke deskundige ondersteuning. In die kabinetsvoornemens ligt besloten dat ook de beste kwaliteit van (externe) dienstverlening weinig vermag wanneer niet ook in de bedrijven en instellingen zelf er een structurele aandacht is voor de arbeidsomstandigheden. Het kabinet heeft daarom ook voorstellen neergelegd om verantwoordelijkheid en deskundigheid binnen bedrijven te versterken. En uiteraard is het Centrum voor Beroepsziekten in het leven geroepen om kennis te verspreiden en aandacht te vragen voor risico’s die onvoldoende aandacht krijgen. Verder is, als vervolg op het SER-advies Nieuwe arbeidsgerelateerde gezondheidsrisico’s door SZW en VWS een onderzoek uitgezet naar het functioneren van de kennisinfrastructuur voor het signaleren van nieuwe risico’s. Daarnaast zullen mogelijkheden ter verbetering worden onderzocht, die tevens het nemen van verantwoordelijkheid door belanghebbende partijen waaronder arbodiensten en werkgevers versterken. De studie zal in de zomer van 2004 worden afgerond. </antwoord>
      <antwoord nummer="8">Ja, ik heb in mijn antwoorden aangegeven dat SZW zich, om ziekteverzuim en arbeidsongeschiktheid tegen te gaan, specifiek richt op versnelde ontschotting van sociale zekerheid en de curatieve gezondheidszorg. Het signaleringsrapport 2003 van het NCvB onderstreept deze beleidsrichting. De Ministers van VWS en SZW hebben de Kamer bij brief van 1 oktober jl. geïnformeerd over het actieplan over het vervolg van het project Sociale Zekerheid &amp; Zorg. </antwoord>
      <antwoord nummer="9" voetnoot="1">In 2002 heeft het NCvB 1159 meldingen van werkgebonden psychische aandoeningen geregistreerd, 21.7 % van het totale aantal meldingen aan het NCvB. In 2001 waren dat er 1517, wat neerkomt op 27,1 % van het totale aantal meldingen. Het is echter niet goed mogelijk deze cijfers rechtstreeks met elkaar te vergelijken aangezien deze beïnvloed worden door verschillende externe factoren. Zo wordt het relatieve cijfer sterk beïnvloed door de verbeterde melding uit de bouw, een sector met relatief weinig psychische aandoeningen. Ook is er, zoals bekend, sprake van ondermelding door bedrijfsartsen. Het is, kortom, niet verantwoord om het aantal meldingen bij het NCvB te vertalen naar het daadwerkelijke aantal voorkomende psychische arbeidsgebonden aandoeningen. Overigens wil ik er op wijzen dat een belangrijke indicator voor werkdruk, namelijk het werken onder hoge tijdsdruk, de afgelopen jaren juist iets in ernst is afgenomen. Gaf in 1999 nog 33% van de werknemers aan onder hoge tijdsdruk te werken, in 2002 is dat percentage afgenomen tot 29%. <voetnoot nummer="1"/>Het laatste deel van deze vraag is beantwoord in het antwoord bij vraag 3. De hoogte van de overeenkomende percentages in 2001 is op dit moment niet bekend. </antwoord>
      <noten afkomstig="antwoord">
         <noot nummer="1">Bewerking door SZW van gegevens van het CBS</noot>
      </noten>
   </antwoorden>
</kvr>
