<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="te passen." aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jeekel en Versnel-Schmitz (beiden D66) over de monumentenstatus woningen. (Ingezonden 20 mei 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3414
</item>
         <item attribuut="Inhoud">Betreft vragen over o.a. de huurprijzen van monumentale woningen en niet-monumenten in een beschermd stadsgezicht.</item>
         <item attribuut="Rubriek">Cultuur en taal (Monumenten) Volkshuisvesting (Huurwoningen)</item>
         <item attribuut="Trefwoorden">Huurwoningen Monumenten Stads- en dorpsgezichten</item>
         <item attribuut="Vindplaats">Kamervragen met antwoord 1995-1996, nr. 1449, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Jeekel</persoon>
            <persoon partij="D66">Versnel-Schmitz</persoon>
         </item>
         <item attribuut="Datum_reaktie">1996-07-11</item>
         <item attribuut="Datum_indiening">1996-05-20</item>
         <item attribuut="Document-id">KVR3414</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2947" allpagenumbers="2947 2948 2949" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1449" onderwerp="" indiendatum="1996-05-20">
         <vrager partij="D66" oorsprong="parlement">Jeekel</vrager>
         <vrager partij="D66" oorsprong="parlement">Versnel-Schmitz</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1">Kunnen niet-monumentale woningen van 50 jaar of ouder binnen een beschermd stadsgezicht op grond van art. 8A van het Besluit huurprijzen woonruimte de monumentenstatus verwerven, indien de eigenaar tenminste f 5000,– besteedt aan het opknappen van beeldbepalende elementen aan de woning? </vraag>
      <vraag nummer="2">Welk systeem van berekeningswijze past de Amsterdamse huurcommissie tot op heden toe waar het betreft a. de monumenten en b. niet-monumenten in een beschermd stadsgezicht? </vraag>
      <vraag nummer="3">Hoe gaan huurcommissies in andere steden met die twee elementen om? </vraag>
      <vraag nummer="4">Acht u enige stroomlijning hierin gewenst? </vraag>
      <vraag nummer="5">Acht u het redelijk, dat de huren van deze panden in korte tijd verhoudingsgewijs enorm kunnen toenemen, doordat bij de Amsterdamse berekeningswijze kennelijk niet langer het woningwaarderingsstelsel maar het (geı¨ndexeerde) totaal aan investeringen in het pand als maat wordt genomen? </vraag>
      <vraag nummer="6">Is het wenselijk, dat de kosten voor instandhouding van het aanzien van historische stadscentra in verregaande mate worden doorberekend aan huurders, waardoor een eenzijdige bewonerssamenstelling wordt bevorderd? </vraag>
      <vraag nummer="7">Is de instandhouding van een beschermd stadsgezicht (beeldbepaling) niet een zaak waarvoor de gemeenschap als geheel mede verantwoording moet dragen? </vraag>
      <vraag nummer="8" voetnoot="1">Bent u bereid artikel 8A zodanig te wijzigen of te verduidelijken dat met inachtneming van de kwaliteit van de woning zelf, aan de doorbereking van genoemde extra kosten aan de huurders redelijke grenzen worden gesteld? <voetnoot nummer="1"/>(Bron: Trouw, 7 mei 1996) «Wonen in historisch centrum alleen voor de rijken»? Brief Brief van de staatssecretaris van Volkshuisvesting, Ruimtelijke Ordening en Milieubeheer. (Ontvangen 11 juli 1996) Hierbij doe ik u, mede namens de staatssecretaris van Onderwijs, Cultuur en Wetenschappen, toekomen de antwoorden op de vragen van de leden Jeekel en Versnel-Schmitz over de monumentenstatus van woningen ex artikel 8a van het Besluit huurprijzen woonruimte. Hiermee kunt u de eerder toegezonden antwoorden als niet verzonden beschouwen. (Zie Aanhangsel Handelingen, vergaderjaar 1995–1996, nr. 1299) </vraag>
      <vraag nummer="1">Neen. De Rijksmonumentenstatus van woningen wordt bepaalt door de Minister van OCW (Rijksdienst voor de Monumentenzorg). Artikel 8a van het Besluit huurprijzen woonruimte geeft de huurcommissie de bevoegdheid de redelijkheid van de huurprijs of een wijziging daarvan van onder meer woonruimte behorende tot een beschermd stads- of dorpsgezicht, waarvoor aantoonbaar noodzakelijke kosten zijn gemaakt voor de instandhouding van de monumentale waarde, i.c. van de beeldbepalende elementen van de woonruimte, te beoordelen met inachtneming van bedoelde instandhoudingskosten. </vraag>
      <vraag nummer="2">De methodiek van de berekeningswijze van de maximale huurprijsgrens voor de beoordeling van de redelijke huurprijs(wijziging) door de huurcommissie, die zowel voor monumentenwoningen als voor woningen behorende tot een beschermd stads- of dorpsgezicht (beeldbepalende woningen) geldt, is in het kort als volgt. Uitgangspunt zijn de nettokosten van de instandhouding waaronder tevens verweringskosten van de woning verstaan worden. Op de verwervings- respectievelijk de eventuele daaropvolgende (directe) instandhoudingskosten wordt een inflatiecorrectie toegepast op basis van het CBS-prijsindexcijfer voor de gezinsconsumptie, reeks totale bevolking, waarmee alsdan de totale nettokosten zijn geactualiseerd. Voor de berekening van een redelijk rendement van de in aanmerking komende investeringskosten wordt vervolgens gebruik gemaakt van de berekeningsmethodiek van het DKP-systeem (dynamische kostprijs percentage). Met het oog op de hogere exploitatielasten zoals onderhoud, verzekeringen e.d. wordt uitgegaan van variabele exploitatiekosten die 30% hoger zijn dan voor reguliere woonruimte (DKP-percentage van 1,2 x 1,30 = 1,6%). Door bedoelde investeringskosten te vermenigvuldigen met het percentage 1,6 wordt de maximale jaarhuurprijs verkregen waarvan tot slot de maximale maandhuur kan worden afgeleid. </vraag>
      <vraag nummer="3">In het kader van de huurgeschillenbeslechting zijn twee basisberekeningsmodellen ontwikkeld waarvan het Amsterdamse model in het antwoord op vraag 2 is beschreven. De andere berekeningswijze is het Utrechtse model. Dat model gaat uit van het reguliere stelsel van berekening van de maximale huurprijsgrens, gebaseerd op het puntental van de woningwaardering. Op deze maximale huurprijsgrens wordt een toeslag verleend van 30% bij monumentenwoningen en van 15% bij beeldbepalende woningen die behoren tot een beschermd stads- of dorpsgezicht. Naast beide basismodellen bestaan daaraan (nauw) verwante varianten. De overige 59 huurcommissies hebben een keus gemaakt uit een van beide basismodellen of hanteren een variant daarop. </vraag>
      <vraag nummer="4">Zie antwoord op vraag 8. </vraag>
      <vraag nummer="5">De strekking van artikel 8a van het Besluit huurprijzen woonruimte, dat het woningwaarderings- en huuraanpassingenstelsel voor bedoelde woonruimte uitdrukkelijk buiten toepassing verklaart, is het de verhuurder mogelijk te maken om de netto investeringskosten voor de instandhouding van de monumentale waarde van woningen op termijn uit de huuropbrengsten te bekostigen. Met het oog op het voornemen van het Ministerie van OCW het gebied binnen de Singelgracht te Amsterdam tot een beschermd stadsgezicht aan te wijzen is de werking van desbetreffend artikel door wijziging daarvan in 1992 voor de in het gebied liggende woonruimte die niet een Rijksmonument zijn, ingeperkt in die zin dat alleen nog bij aantoonbare instandhoudingskosten van de beeldbepalende elementen gebruik kan worden gemaakt van de regeling. Op grond van het beleid van de huurcommissie in het ressort Amsterdam is daarvan sprake als de instandhoudingskosten (in enge zin) van de beeldbepalende elementen van de woonruimte op jaarbasis meer bedragen dan f 5000,–. Is dat het geval dan worden voor de berekening van de maximale huurprijsgrens tevens de kosten van verwerving meegenomen. De verwervingskosten worden op grond van het beleid van de huurcommissie evenwel niet betrokken in de beoordeling van de redelijke huurprijs(wijziging) indien deze gemaakt zijn tijdens een bestaande huurrelatie. Instandhoudingskosten (in enge zin) kunnen op grond van dat beleid bij zittende huurders voorts niet leiden tot hogere jaarlijkse huurverhogingen dan die welke bij reguliere woonruimte kunnen worden gerealiseerd (maximaal 6,5% in 1996) en evenmin tot tussentijdse huurverhogingen. Slechts bij mutatie van huurder kan, gelijk bij reguliere woonruimte, de huurprijs in e´e´n keer worden opgetrokken naar een marktconform huurniveau voorzover dit, met uitzondering van incidentele geliberaliseerde huurcontracten, niet hoger is dan de maximale huurprijsgrens. Blijkens onderzoek van het secretariaat van de huurcommissie in Amsterdam ligt de maximale huurprijsgrens van ruim 500 in een onderzoek betrokken monumentenwoningen waarin de huurcommissie op enig moment om een uitspraak was gevraagd, gemiddeld 30 procent hoger dan die van reguliere woonruimte. Het verschil tussen deze niveaus wordt in belangrijke mate veroorzaakt door de kosten van de instandhouding van de monumentale waarde (in enge zin) en niet door de verwervingskosten. Volgens informatie van de gemeente Amsterdam zou na aanwijzing van het gebied binnen de Singel tot beschermd stadsgezicht op termijn circa 925 van de 28.585 aldaar gesitueerde woningen boven de door de gemeente Amsterdam gehanteerde distributiegrens (peil 1995: f 600,–) kunnen komen te liggen. Gelet op het bovenstaande kom ik tot de conclusie dat berekeningswijze van de huurcommissie, die terecht op grond van de geldende regeling in voorkomende gevallen het woningwaarderingsstelsel niet hanteert, voor woonruimte in een beschermd stadsgezicht kan leiden tot een hogere maximale huurprijsgrens dan zou hebben gegolden bij het hanteren van het reguliere stelsel. Daaruit kan voortvloeien dat de huursprong van de oude huurprijs naar een met een nieuwe huurder overeen te komen huurprijs groter is dan voor woonruimte waarop artikel 8a van het BHW niet van toepassing is. Gelet op de doelstelling van dit artikel acht ik dat in de gegeven omstandigheden redelijk. 6 en 7 Van overheidswege kan, door het Rijk danwel door de gemeente, voor het instandhouden c.q. restaureren van beeldbepalende panden een financie¨le tegemoetkoming worden verstrekt. Deze aan verhuurder uit de algemene middelen verstrekte financie¨le tegemoetkomingen, doch ook uit andere hoofde van overheidswege verstrekte tegemoetkomingen die bestemd en aangewend zijn terzake van bijvoorbeeld groot onderhoud, worden bij de berekening van de maximale huurprijsgrens in mindering gebracht op de kosten die voor doorberekening in aanmerking komen. Dit betekent dat de doorberekening van de in de vraag bedoelde kosten naar een te bepalen maximale huurprijsgrens slechts in een zeer beperkt aantal gevallen en dan nog naar verwachting in relatief geringe mate plaatsvindt. Samengevat komt een belangrijk deel van de instandhoudingskosten ten laste van de gemeenschap danwel van de verhuurder. Naar mijn oordeel zal door het, overigens bescheiden, effect van bedoelde regeling en het daarop afgestemde huurcommissiebeleid eerder sprake zijn van bevordering van een pluriforme dan van een eenzijdige bevolkingssamenstelling. </vraag>
      <vraag nummer="8">Bij brief van 17 november 1995 heb ik de Tweede Kamer in hoofdlijnen bericht over het wetgevingstraject Integrale Herziening van de Huurwetgeving. Bij die gelegenheid zal tevens bezien worden of het gewenst danwel noodzakelijk is onderwerpelijke regeling met het oog op de effecten op de huurprijsontwikkeling, het wegnemen van knelpunten, vereenvoudiging van regelgeving en de uniformiteit in uitspraken van huurcommissies, aan </vraag>
      <noten afkomstig="vraag">
         <noot nummer="1"/>
      </noten>
   </vragen>
   <antwoorden aantal="0">
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 508" documentnummer="1">Kamerstuk 24 508, nr. 1</noot>
      </noten>
   </antwoorden>
</kvr>
