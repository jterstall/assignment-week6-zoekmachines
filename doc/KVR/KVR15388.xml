<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra en Bolhuis (beiden PvdA) aan de minister van Volkshuisvesting, Ruimtelijke Ordening en Milieubeheer over het diftar-systeem. (Ingezonden 27 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15388
</item>
         <item attribuut="Inhoud">Vragen over het voornemen van de gemeente Apeldoorn het zgn. diftar-systeem in te voeren ter vermindering van het huishoudelijk afval.</item>
         <item attribuut="Rubriek">Milieu (Afvalpreventie) Milieu (Afvalstoffen)</item>
         <item attribuut="Trefwoorden">Afvalpreventie Huisvuil</item>
         <item attribuut="Vindplaats">Kamervragen met antwoord 2001-2002, nr. 909, Tweede Kamer</item>
         <item attribuut="Vraagnr_bij_indiening">2010207120</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="PvdA">Bolhuis</persoon>
         </item>
         <item attribuut="Datum_reaktie">2002-03-26</item>
         <item attribuut="Datum_indiening">2002-02-27</item>
         <item attribuut="Document-id">KVR15388</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1911" allpagenumbers="1911 1912" vetnummer="2010207120" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15388" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="909" onderwerp="" indiendatum="2002-02-27">
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">Bolhuis</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-03-26">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de voornemens van de gemeente Apeldoorn om een zogenaamd diftar-systeem <voetnoot nummer="1"/>in te voeren ter vermindering van de hoeveelheid huishoudelijk afval? </vraag>
      <vraag nummer="2">Is het waar dat die gemeente dan qua aantal inwoners en omvang verreweg de omvangrijkste is die bezig is het systeem van diftar in te voeren? Is het waar dat de grotere gemeenten, mede gelet op de mogelijke uitvoeringsproblematiek in het algemeen (nog) terughoudend zijn met diftar, ondanks de voordelen die dit systeem van meer proportionele kostentoerekening voor het milieu en de milieubewuste consument kan hebben? </vraag>
      <vraag nummer="3">Maakt het op grotere schaal invoeren van diftar-systemen onderdeel uit van het toekomstig milieu- en afvalbeleid? </vraag>
      <vraag nummer="4">Bent u bereid initiatieven zoals in Apeldoorn actief te ondersteunen? </vraag>
      <vraag nummer="5">Is het waar dat de Rijksoverheid onder meer via de Subsidieregeling Aanpak Milieudrukvermindering initiatieven tot vermindering van de hoeveelheid huishoudelijk afval ondersteunt en bent u bereid te bevorderen dat de gemeente Apeldoorn hieruit subsidie ontvangt? </vraag>
      <vraag nummer="6">Bent u bereid de inzet van deze en ook andere instrumenten te onderzoeken om de invoering en toepassing van diftar actief te ondersteunen en de Kamer daarover te informeren? </vraag>
      <noten afkomstig="vraag">
         <noot nummer="1">Een gedifferentieerd afvaltariefsysteem</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De gemeenten Maastricht (centrum) en Nijmegen hebben een gedifferentieerd afvaltariefsysteem (diftar) ingevoerd. De gemeenten ’s-Hertogenbosch, Eindhoven en Zoetermeer treffen, evenals de gemeente Apeldoorn, daartoe voorbereidingen en de gemeenten Utrecht en Rotterdam oriënteren zich. Na invoering is Apeldoorn op dat moment qua inwoners en omvang de grootste gemeente die een systeem van diftar hanteert. Het invoeren van een systeem van diftar is meer dan het alleen invoeren van een ander systeem van afvalstoffenheffing en het ligt daarom voor de hand dat gemeenten, en zeker grotere gemeenten, niet over een nacht ijs gaan. Invoering vergt een forse voorbereiding, waarbij onder meer aan de orde zijn de «afvalmoraal», het systeem van inzameling van grove huishoudelijke afvalstoffen, registratie, communicatie en handhaving. </antwoord>
      <antwoord nummer="3">Mijn zienswijze op het invoeren van diftar is verwoord in hoofdstuk 15.3 van het ontwerp Landelijk afvalbeheerplan 2002–2012. Daarin is aangegeven dat lokale omstandigheden bepalend zijn voor de effectiviteit van een systeem van diftar en dat het aan gemeenten is om voor- en nadelen af te wegen en een beslissing over invoering van diftar te nemen. </antwoord>
      <antwoord nummer="4">Het Stimuleringsprogramma afvalscheiding en afvalpreventie huishoudelijk afval, dat is vastgesteld door het Afval Overleg Orgaan (AOO), biedt gemeenten ondersteuning bij het realiseren van meer afvalpreventie en afvalscheiding. Een onderdeel van het programma is het faciliteren van gemeenten bij de uitwisseling van informatie en ervaringen via kwaliteitscirkels. Een van deze «cirkels» heeft betrekking op «diftarsystemen in grote steden». De gemeente Apeldoorn kan hierin participeren. Een andere vorm van ondersteuning is de Subsidieregeling aanpak milieudrukvermindering, waarop in het antwoord op vraag 5 wordt ingegaan. Meer informatie over het programma en over de regeling is te vinden op internet: www.afvalscheiding.info. </antwoord>
      <antwoord nummer="5">De Subsidieregeling aanpak milieudrukvermindering heeft onder meer betrekking op afvalscheiding en afvalpreventie van huishoudelijke afvalstoffen. Diftar wordt beschouwd als een maatregel ter bevordering van preventie en gescheiden inzameling van huishoudelijke afvalstoffen en is uit dien hoofde subsidiabel. In 2001 zijn 7 aanvragen gehonoreerd, die in min of meerdere mate betrekking hadden op het invoeren van een systeem van diftar. De gemeente Apeldoorn heeft in 2002 een aanvraag om subsidie ingediend bij Novem, die op grond van de criteria van de regeling de aanvraag zal beoordelen. </antwoord>
      <antwoord nummer="6">In antwoord op de vragen 4 en 5 is aangegeven op welke wijze gemeenten worden ondersteund bij de invoering van diftar. Indien gemeenten andere wijzen van ondersteuning zinvol vinden, kunnen zij dit via hun vertegenwoordiging in AOO kenbaar maken. Bij het vaststellen van het jaarplan van het Stimuleringsprogramma afvalscheiding en afvalpreventie huishoudelijk afval, kan daar dan rekening mee worden gehouden. </antwoord>
      <noten afkomstig="antwoord"/>
   </antwoorden>
</kvr>
