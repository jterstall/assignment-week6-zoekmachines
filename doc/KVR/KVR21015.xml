<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Dijsselbloem (beiden PvdA) aan de ministers van Verkeer en Waterstaat en van Volksgezondheid, Welzijn en Sport over geluidsoverlast van rijksweg A12 en zorginstelling Opella in Bennekom. (Ingezonden 22 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21015
</item>
         <item attribuut="Inhoud">Vragen over weigering van Rijkswaterstaat om A12 bij de afslag Ede-Wageningen met voorrang aan te pakken en geluidsscherm te plaatsen. Zorginstelling Opella in Bennekom zou zelf geluidsscherm moeten betalen of anders de noodzakelijke nieuwbouw nog jarenlang uitstellen.</item>
         <item attribuut="Rubriek">Milieu (Geluidhinder) Welzijn (Ouderen)</item>
         <item attribuut="Trefwoorden">Geluidhinder Ouderen Verzorgingshuizen</item>
         <item attribuut="Vindplaats">Kamervragen met antwoord 2003-2004, nr. 2187, Tweede Kamer</item>
         <item attribuut="Vraagnr_bij_indiening">2030418370</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-07-22</item>
         <item attribuut="Document-id">KVR21015</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4623" allpagenumbers="4623 4624" vetnummer="2030418370" code="0304tkkvr2187" lopendefooter="Tweede Kamer, vergaderjaar 2003–2004, Aanhangsel" filenaam="KVR21015" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2187" onderwerp="" indiendatum="2004-07-22">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Verkeer en Waterstaat en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het waar dat zorginstelling Opella in Bennekom op moet draaien voor de kosten van een geluidsscherm langs de A12 alvorens zij eindelijk de totaal verouderde verpleeghuizen op dezelfde lokatie kan vervangen door menswaardige nieuwbouw voor zorgbehoeftige ouderen? </vraag>
      <vraag nummer="2">Is het waar dat Rijkswaterstaat niet eerder dan 2010 de A12 ten oosten van de afslag Ede–Wageningen gaat aanpakken en om die reden niet eerder dan 2010 een geluidswerende voorziening wil aanbrengen ter hoogte van de verpleeghuislokatie van Opella in Bennekom? </vraag>
      <vraag nummer="3">Vindt u het wenselijk dat 500 zorgbehoeftige ouderen nog jaren lang op vijf- en zespersoonskamers moeten blijven wonen omdat Rijkswaterstaat weigert verantwoordelijkheid te nemen voor de geluidsoverlast van rijksweg A12? </vraag>
      <vraag nummer="4">Vindt u het rechtvaardig dat het plaatsen van geluidswerende voorzieningen langs een rijksweg ten koste gaat van het bouwen saneringsbudget voor zorginstellingen dan wel dat deze moeten worden betaald vanuit de AWBZ? Is de minister van Volksgezondheid, Welzijn en Sport die mening ook toegedaan? </vraag>
      <vraag nummer="5">Bent u bereid, gelet op de sterk verkokerde wet- en regelgeving, te zoeken naar een oplossing voor dit voor een grote groep ouderen zo belangrijke bouwproject? </vraag>
      <vraag nummer="6">Wat zijn de mogelijkheden voor Rijkswaterstaat om alsnog de noodzakelijke investering in een geluidsscherm in de tijd naar voren te halen? </vraag>
      <vraag nummer="7">Bent u eventueel bereid mee te werken aan een voorfinanciering van de kosten voor het geluidsscherm door de provincie en/of de gemeente, indien een dergelijk verzoek aan u wordt gericht? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, dat is juist. De Wet geluidhinder gaat uit van het veroorzakerprincipe. Dit betekent dat bij een verbreding van een weg de wegbeheerder verantwoordelijk zal zijn om aan de grenswaarden van de Wet geluidhinder te voldoen. Indien geen sprake is van een verbreding van de weg, zoals in onderhavig geval, maar van nieuwbouwplannen, zal de initiatiefnemer van de nieuwbouw moeten voldoen aan zowel de regels van het Bouwbesluit, als de regels van de Wet geluidhinder. De Wet geluidhinder stelt eisen aan de maximale gevelbelasting van (vervangende) nieuwbouw van geluidsgevoelige bestemmingen. Indien het plaatsen van een geluidsscherm noodzakelijk is om te kunnen voldoen aan de grenswaarden van de Wet geluidhinder – en dus de nieuwbouw in 2005 mogelijk te maken – dienen de kosten van dit geluidsscherm ten laste van de initiatiefnemer van de nieuwbouw te komen. Er is overigens geen sprake van vervanging op dezelfde locatie. De initiatiefnemer was er van op de hoogte welke voorwaarden verbonden zouden zijn aan het realiseren van vervangende nieuwbouw op het huidige terrein. </antwoord>
      <antwoord nummer="2">Ja, dat is juist. De verbreding van de A12 ter hoogte van de verpleeglocatie is opgenomen in het MIT als categorie II studie waarvoor tot en met 2010 geen middelen beschikbaar zijn. Verbreding van de A12 tussen de aansluiting Ede – Wageningen en het knooppunt Grijsoord is dan ook pas na 2010 aan de orde. Hetzelfde geldt voor de plaatsing van een geluidsscherm door Rijkswaterstaat op het desbetreffende traject als gevolg van de verbreding. </antwoord>
      <antwoord nummer="3">De verantwoordelijkheid voor het treffen van adequate maatregelen voor de betrokken woningen ligt in dit geval niet bij Rijkswaterstaat, maar bij de initiatiefnemer voor de nieuwbouw zelf. Overigens is Rijkswaterstaat vanzelfsprekend wel bereid in overleg met zorginstelling Opella te kijken naar oplossingen. Rijkswaterstaat heeft in gesprekken in 2002 en 2003 reeds aangegeven de kosten voor het ontwerp van een geluidsscherm voor zijn rekening te nemen, expertise te leveren, centrale inkoop van de (modulaire) schermen door Opella mogelijk te maken (werkt kostenbesparend) en kosteloos grond af te staan op het talud om de schermen te plaatsen. Door bovenstaande maatregelen wordt een aanzienlijke kostenbesparing bereikt in vergelijking met de schermen die Opella anders – volgens wet- en regelgeving – zou moeten plaatsen op eigen terrein. </antwoord>
      <antwoord nummer="4" voetnoot="2">De consequenties voor een initiatiefnemer van nieuwbouwplannen vloeien rechtstreeks voort uit reeds lang geldende wet- en regelgeving. Over de mogelijke omvang van deze consequenties en de mate waarin deze ten laste zouden kunnen komen van de budgetten voor nieuwbouw en sanering van zorginstellingen kan nog het volgende gezegd worden. Op een circa 1,7 hectare groot af te stoten terrein van Opella (locatie Beringhem) worden volgens een stedenbouwkundige visie (INBO, juni 2002) voor het betreffende terrein 12 vrijstaande villa’s en 29 herenhuizen geprojecteerd. In totaal gaat het om 15.000 m <voetnoot nummer="2"/>uitgeefbaar terrein. Op het andere terrein worden – naast zorggerelateerde woningen – 181 (koop)woningen geprojecteerd, waarvan 50% gestapeld en 50% in de vorm van twee-onder-één-kap en vrijstaande villa’s. De kosten voor de plaatsing van het geluidwerende scherm zullen mogelijk gedekt kunnen worden uit de opbrengsten van het deel van het terrein waarvan het gebruik niet samenhangt met de intramurale WZV-functies. </antwoord>
      <antwoord nummer="5">Met de hierboven beschreven werkwijze wordt reeds aan deze wens voldaan. </antwoord>
      <antwoord nummer="6">Het eerder realiseren van de benodigde geluidsafschermende voorzieningen ten behoeve van de mogelijk toekomstige verbreding van de A12 tussen de aansluiting Ede-Wageningen en het knooppunt Grijsoord zou ten laste moeten worden gebracht van het aanlegprogramma Rijkswegen tot 2010 (MIT-categorie 1). Dit programma staats reeds onder grote druk. Hiervoor heb ik geen extra middelen beschikbaar. Indien er extra geld beschikbaar wordt gesteld voor de A12 zou dit ten koste gaan van andere projecten. Op dit moment kan nog niet bepaald worden over welke investeringen het hierbij gaat. De verbreding van de A12 Ede – Duitse grens doorloopt een tracéwetprocedure. Wanneer voor het traject Ede-Duitse grens een tracébesluit wordt vastgesteld, bestaat pas zekerheid over de vraag voor welke geluidsmaatregelen Rijkswaterstaat in dat kader verantwoordelijkheid draagt. </antwoord>
      <antwoord nummer="7">Voorfinanciering kan alleen aan de orde zijn wanneer er voor Rijkswaterstaat op zijn minst ook een gedeeltelijke verplichting tot het treffen van geluidsmaatregelen bestaat. Dat is op dit moment niet het geval. Bovendien kan nu nog geen toezegging gedaan worden over het tijdstip waarop dit betreffende gedeelte van de A12 verbreed zal worden en eventueel wel een verplichting tot het treffen van geluidsmaatregelen voor Rijkswaterstaat zou kunnen ontstaan. Naar mijn mening biedt de huidige situatie nog voldoende potentie om te komen tot een alleszins redelijke (én betaalbare) oplossing voor de initiatiefnemer. Binnen het stedenbouwkundig ontwerp zijn nog voldoende mogelijkheden om te komen tot een aanzienlijke kostenverlaging. Tenslotte ben ik als gezegd bereid om de gronden waarop de schermen zullen worden gerealiseerd, om niet ter beschikking te stellen en ben ik ook bereid om andere reeds onder vraag 3 genoemde voorbereidingskosten voor mijn rekening te nemen, waardoor het totale kostenplaatje voor de private partij er aanzienlijk gunstiger uit kan komen te zien. </antwoord>
      <noten afkomstig="antwoord"/>
   </antwoorden>
</kvr>
