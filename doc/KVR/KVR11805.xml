<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) aan de minister-president over optieregelingen. (Ingezonden 3 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11805
</item>
         <item attribuut="Inhoud">Vragen naar aanleiding van het artikel in het Financieele Dagblad van 25 april 2000 "Elsevier-top kan met opties driekwart miljard verdienen".</item>
         <item attribuut="Rubriek">Geld (Beleggingen) Inkomen en rechtspositie (Loontoeslagen)</item>
         <item attribuut="Trefwoorden">Loontoeslagen Opties</item>
         <item attribuut="Vindplaats">Kamervragen met antwoord 1999-2000, nr. 1371, Tweede Kamer</item>
         <item attribuut="Vraagnr_bij_indiening">2990010550</item>
         <item attribuut="Afkomstig_van">FinanciÃ«n</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">2000-06-08</item>
         <item attribuut="Datum_indiening">2000-05-03</item>
         <item attribuut="Document-id">KVR11805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3049" allpagenumbers="3049 3050" vetnummer="2990010550" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11805" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1371" onderwerp="" indiendatum="2000-05-3">
         <vrager partij="SP" oorsprong="parlement">Marijnissen</vrager>
         <vraagt-aan>de minister-president</vraagt-aan>
      </vraagdata>
      <antwoorddata antwoorddatum="8 juni 2000), zie ook Aanhangsel Handelingen nr. 1307, vergaderjaar 1999–2000">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister-president en de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennis genomen van het artikel «Elsevier-top kan met opties driekwart miljard verdienen»? <voetnoot nummer="1"/>Kloppen de beschreven feiten? </vraag>
      <vraag nummer="2" voetnoot="2">Voldoet het nieuwe optiestelsel van Reed Elsevier, bestaande uit een regulier optieprogramma, aangevuld met een extra optieregeling voor veertig topmanagers en daarboven nog een extra optieregeling voor «een beperkt aantal managers» aan de kwalificatie «onevenredige verrijking» die u deelt in het zogenaamde lijsttrekkersdebat op 22 april 1998? <voetnoot nummer="2"/>
      </vraag>
      <vraag nummer="3" voetnoot="3">Voldoet het optiestelsel van Reed Elsevier aan de gedragscode, die in augustus 1999 door VNO-NCW is gepubliceerd? Zo ja, is dit de reden om het positieve oordeel over deze gedragscode dat u op 27 augustus 1999 gaf te herzien? <voetnoot nummer="3"/>Zo neen, bent u bereid om bij VNO-NCW aan te dringen op het trekken van consequenties uit de schending van de gedragscode? </vraag>
      <vraag nummer="4">Ziet u aanleiding in deze nieuwe optieregeling om uw uitspraak «De overheid heeft ook de taak om hier normstellend op te treden» om te zetten in concrete maatregelen tegen «exhibitionistische zelfverrijking»? </vraag>
      <noten afkomstig="vraag">
         <noot nummer="1" datum="2000-04-25" bron="Financieele Dagblad">Financieele Dagblad, 25 april 2000</noot>
         <noot nummer="2">Gemakshalve onderhands bijgevoegd</noot>
         <noot nummer="3">Uitspraken van W. Kok in het NOS journaal, gemakshalve onderhands bijgevoegd</noot>
      </noten>
   </vragen>
   <antwoorden aantal="1">
      <antwoord nummer="1 t/m 4">Ik heb kennis genomen van het in de vraag bedoelde artikel. De wettelijke kaders betreffende optieregelingen zijn opgenomen in de Wet toezicht effectenverkeer 1995 (Wte 1995) en het Burgerlijk Wetboek (BW). Zo bevat artikel 46 van de Wte 1995 het verbod op het gebruik van voorwetenschap en bevat het BW de bepalingen betreffende de bevoegdheden van de verschillende organen binnen een onderneming en de regels inzake de verslaggeving. Binnen deze wettelijke kaders staat het de onderneming vrij om opties toe te kennen aan personeel en bestuurders. Opties kunnen een instrument zijn om de langdurige betrokkenheid van bestuurders en werknemers bij de onderneming te vergroten en bestuurders en werknemers aan te zetten tot een maximale inzet in het belang van de onderneming. Daarnaast kunnen optieregelingen, zeker in een internationale omgeving waarin veel Nederlandse ondernemingen zich begeven, een belangrijk instrument zijn om management en personeel aan te trekken en te behouden. Dit is in het belang van de vennootschap als geheel. Terughoudendheid past dan ook ten aanzien van het introduceren van regelgeving die beperkingen stelt aan optieregelingen. De toegenomen openheid waarmee ondernemingen rapporteren over optieregelingen voor bestuurders heeft geleid tot een verbeterd inzicht in de omvang van dergelijke regelingen en tot een brede maatschappelijke discussie omtrent de aanvaardbaarheid van deze beloningsvorm. Het bedrijfsleven onderkent dit belang ook zelf: VNO-NCW en NCD hebben op 27 augustus 1999 een samenstel van terzake geldende aanbevelingen gedaan. Deze aanbevelingen zien onder meer op de bij toekenning van opties te volgen procedure (transparantievereisten en belangenafweging) en de vormgeving van een optieregeling (minimale looptijd, koppeling aan prestaties). Over de omvang van de thans vigerende optieregelingen in het bedrijfsleven spreekt het kabinet geen oordeel uit. Eerder is al duidelijk gemaakt dat het kabinet de opvatting deelt dat in zijn algemeenheid met het oog op het behoud van evenwichtige sociaal-economische verhoudingen ook bij bijzondere beloningen proportionaliteit en terughoudendheid geboden is, zeker in de nationale verhoudingen. In dit licht worden de aanbevelingen van VNO/NCW en NCD door het kabinet positief gewaardeerd. Zoals reeds aangekondigd in de kabinetsreactie van 10 mei 1999 op het rapport van de Monitoring Commissie Corporate Governance (Peters II) wordt daarnaast wetgeving voorbereid waardoor transparantie omtrent de bezoldiging en het effectenbezit van de bestuurders in de jaarrekening verplicht wordt voorgeschreven. Binnen het hierboven geschetste wettelijk kader en het Nederlandse stelsel van corporate governance ligt het niet op de weg van de overheid een oordeel te geven over individuele optieregelingen. De belangenafweging en besluitvorming terzake vindt plaats binnen de onderneming door de terzake bevoegde organen, mede tegen de achtergrond van de (internationale) maatschappelijke omgeving waarin de onderneming opereert. De voorgenomen wetgeving zal het besluitvormingsproces binnen de onderneming op dit punt en de daarbij behorende verantwoording versterken. Evenmin ligt het op de weg van het kabinet om individuele optieregelingen van geval tot geval te toetsen op naleving van een door het bedrijfsleven zelf overeengekomen stelsel van aanbevelingen. De indruk bestaat overigens dat de in de vraag bedoelde optieregeling past binnen de kaders van de aanbevelingen van VNO-NCW en NCD. Onder meer geldt dat de betrokken managers slechts voordeel kunnen ontlenen aan de optieregeling indien gedurende een reeks van jaren een bovengemiddelde prestatie ten bate van de onderneming geleverd wordt. Ook het gegeven dat het hier om een sterk internationaal georiënteerde onderneming gaat, waarvan het merendeel van de topmanagers in het buitenland werkzaam is, moet bij de beoordeling en waardering van de regeling in ogenschouw genomen worden. </antwoord>
      <noten afkomstig="antwoord"/>
   </antwoorden>
</kvr>
