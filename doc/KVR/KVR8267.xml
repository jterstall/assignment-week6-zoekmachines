<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jurgens (PvdA) inzake toepassing Europees Verdrag nr. 124. (Ingezonden 4 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8267
</item>
         <item attribuut="Inhoud">Vragen of er het ratificeren door Nederland van het Europees Verdrag inzake de juridische persoonlijkheid van internationale non-gouvernementele organisaties.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Verdragen</item>
         <item attribuut="Vindplaats">Kamervragen met antwoord 1998-1999, nr. 7, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Justitie (JUS) Buitenlandse Zaken (BUZA)</item>
         <item attribuut="Indiener">
            <persoon partij="PvdA">Jurgens</persoon>
         </item>
         <item attribuut="Datum_reaktie">1998-12-02</item>
         <item attribuut="Datum_indiening">1998-11-04</item>
         <item attribuut="Document-id">KVR8267</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="15" allpagenumbers="15 16" vetnummer="" code="" lopendefooter="Eerste Kamer, vergaderjaar 1998–1999, Aanhangsel" filenaam="KVR8267" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="7" onderwerp="" indiendatum="1998-11-4">
         <vrager partij="PvdA" oorsprong="parlement">Jurgens</vrager>
         <vraagt-aan/>
      </vraagdata>
      <antwoorddata antwoorddatum="1998-12-2">
         <antwoorder functie="Minister" ministerie="Buitenlandse Zaken">Korthals, Minister van Justitie</antwoorder>
         <mede-antwoorder>de heer Van Aartsen, Minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Herinnert u zich het feit dat tijdens het Seminar dat op 9 en 10 februari 1998 in Straatsburg is gehouden over «de toepassing van het Europees Verdrag inzake de juridische persoonlijkheid van internationale non-gouvernementele organisaties (European Convention on the recognition of the legal personality of international non-governmental organisations)», waarbij Nederland vertegenwoordigd was, de deelnemers de lidstaten van de Raad van Europa hebben aangemoedigd dit verdrag te ondertekenen en te ratificeren? </vraag>
      <vraag nummer="2">Erkent u dat Nederland behoort tot de kleine groep van Europese landen waarin een relatief groot aantal internationale niet-regeringsorganisaties (NGO’s) hun zetel heeft? </vraag>
      <vraag nummer="3" voetnoot="1">Is het u bekend dat NGO’s grote waarde hechten aan het verkrijgen, door middel van dit verdrag, <voetnoot nummer="1"/>van erkenning in het nationale en internationale recht, als volwaardige partners van de Raad van Europa? </vraag>
      <vraag nummer="4">Deelt u daarom het standpunt dat dit verdrag van groot belang is voor deze NGO’s omdat het op simpele en praktische wijze de samenwerking en hulpverlening tussen NGO’s (onder meer in West- en Oost-Europa) bevordert door middel van automatische wederkerige erkenning en dispensatie van registratie- en andere formaliteiten? </vraag>
      <vraag nummer="5">Wilt u daarom bevorderen dat Nederland thans spoedig toetreedt tot dit verdrag? </vraag>
      <noten afkomstig="vraag">
         <noot nummer="1">Zijn partij bij het verdrag: Oostenrijk, België, Griekenland, Portugal, Slovenië, Verenigd Koninkrijk en Zwitserland; hebben ondertekend: Cyprus, Frankrijk; heeft de mogelijkheid van ondertekening aangekondigd: Slowakije</noot>
      </noten>
   </vragen>
   <antwoorden aantal="4">
      <antwoord nummer="1">Aan het door de vraagsteller gememoreerde seminar is deelgenomen door een medewerker van de Nederlandse permanente vertegenwoordiging te Straatsburg. Naar het verslag van de bijeenkomst meldt, hebben de deelnemers aan deze wetenschappelijke bijeenkomst, die geen politieke of juridische status had, de staten die dit nog niet gedaan hebben, opgeroepen de procedure tot ratificatie van het Europese Verdrag inzake de erkenning van de rechtspersoonlijkheid van internationale non-gouvernementele organisaties, het Europese Verdrag nr. 124, op korte termijn te beginnen. </antwoord>
      <antwoord nummer="2 en 3">Het precieze aantal noch de relatieve grootte van de in Nederland verblijvende NGO’s was ons tot zeer recente datum bekend. Eerst uit enkele brieven van en namens in Nederland gevestigd NGO’s, die ons eind september en begin oktober 1998 werden toegezonden is daarvan gebleken. In die brieven is voor het eerst van de zijde van deze NGO’s gewezen op het belang dat zij hechten aan de ratificatie van dit Verdrag door Nederland. </antwoord>
      <antwoord nummer="4">De erkenning van in het buitenland gevestigde NGO’s in Nederland is voor een belangrijk gedeelte geregeld in de wet conflictenrecht corporaties. Deze wet is op 1 januari 1998 in werking getreden. De in deze wet gegeven regels van erkenning van een buitenlandse corporatie is inhoudelijk gelijk aan die van het Raad van Europa-Verdrag nr. 124. Voor zover het NGO’s betreft die in de vorm van een trust werken, gelden de regels van het Haagse Trustverdrag, dat onder meer de erkenning van trusts in Nederland regelt. Ook dat verdrag, en de daarbij behorende uitvoeringswet geven met het Europese verdrag nr. 124 vergelijkbare regels van erkenning van buitenlandse trusts in ons land. Ratificatie van het verdrag voegt dan ook weinig toe aan de rechten en bevoegdheden, die de in Nederland en in het buitenland gevestigde NGO’s in ons land hebben. Een vergelijkbare conclusie is te vinden in het in 1988 uitgebrachte preadvies van prof mr P. Vlas voor de Nederlandse Vereniging voor Internationaal Recht, getiteld: De «apatride» vereniging. </antwoord>
      <antwoord nummer="5">Het Europese verdrag nr. 124 verplicht de Verdragsstaten de NGO’s die naar het recht van een andere Verdragstaat zijn opgericht en in een Verdragsstaat gevestigd zijn, te erkennen. Ratificatie van het verdrag zou alleen zinvol zijn, indien de in Nederland gevestigde en/of naar Nederlands recht opgerichte NGO’s in andere Verdragsstaten nadeel ondervinden van het feit dat Nederland het genoemde verdrag niet heeft geratificeerd. Om in deze een zinvolle beslissing te kunnen nemen, hebben wij besloten ons terzake te informeren en de ratificatie ervan nader te overwegen indien van zulk nadeel blijkt. </antwoord>
      <noten afkomstig="antwoord"/>
   </antwoorden>
</kvr>
