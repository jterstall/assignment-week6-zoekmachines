<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Financiën en van Justitie over het niet innen van een half miljard aan fiscale fraude. (Ingezonden 7 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17098
</item>
         <item attribuut="Inhoud">Aanvulling op eerdere vragen, eveneens van het lid Halsema (GroenLinks), over het niet vervolgen door het OM, wegens gebrek aan expertise en capaciteit, van zevenhonderd afgeronde dossiers van fiscale fraude (aanvulling op eerdere vragen, ingezonden op 6 januari 2003).</item>
         <item attribuut="Rubriek">Belastingen (Belastingfraude) Criminaliteit en openbare orde (Criminaliteitsbestrijding en -preventie) Criminaliteit en openbare orde (Fraude) Rechterlijke organisatie (Openbaar ministerie) Strafrecht en strafprocesrecht (Opsporingsonderzoek) Strafrecht en strafprocesrecht (Vervolging)</item>
         <item attribuut="Trefwoorden">Fraude Openbaar ministerie Strafvervolging Vermogensdelicten</item>
         <item attribuut="Vindplaats">Kamervragen met antwoord 2002-2003, nr. 704, Tweede Kamer</item>
         <item attribuut="Vraagnr_bij_indiening">2020305330</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2003-01-31</item>
         <item attribuut="Datum_indiening">2003-01-07</item>
         <item attribuut="Document-id">KVR17098</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1481" allpagenumbers="1481 1482" vetnummer="2020305330" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17098" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="704" onderwerp="" indiendatum="2003-01-7">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="2003-01-31">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht dat het Openbaar Ministerie door gebrek aan expertise en capaciteit zevenhonderd afgeronde dossiers van fiscale fraude niet vervolgt? <voetnoot nummer="1"/>
      </vraag>
      <vraag nummer="2">Is het waar dat de overheid hierdoor een half miljard euro niet kan innen? </vraag>
      <vraag nummer="3">Deelt u de mening dat vervolging en inning in deze zaken principieel noodzakelijk is? Deelt u de mening dat het de schijn van klassenjustitie wekt wanneer er in geval van bijstandsfraude altijd tot vervolging wordt overgegaan, terwijl deze zaken die afzonderlijk veel groter zijn, worden gedoogd? </vraag>
      <vraag nummer="4">Deelt u de mening dat vervolging en inning niet alleen wenselijk is, maar zichzelf ook ruimschoots terugverdient? </vraag>
      <vraag nummer="5">Bent u bereid ervoor te zorgen dat alle fraudezaken alsnog worden afgehandeld en de verschuldigde bedragen worden geïnd? </vraag>
      <vraag nummer="6">Op welke manier zou het geïnde bedrag naar uw mening kunnen worden aangewend? Klopt het dat met een half miljard alle minima een extraatje van 250 zouden kunnen krijgen? Bent u bereid om te onderzoeken of het mogelijk is dat uit te voeren? </vraag>
      <noten afkomstig="vraag">
         <noot nummer="1" datum="2003-01-6" bron="Volkskrant">Volkskrant, 6 januari 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Halsema, ingezonden 6 januari 2003. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De informatie in dit artikel over de aanpak van fiscale fraude is niet juist. Per 1 januari 2003 is het Functioneel Parket van het Openbaar Ministerie verantwoordelijk geworden voor het aansturen van de strafzaken van de bijzondere opsporingsdiensten, zoals de FIOD-ECD. Tot die datum berustte deze verantwoordelijkheid bij de arrondissementsparketten. Het Openbaar Ministerie heeft besloten dat zaken van voor 1 januari 2003 nog door de arrondissementsparketten zullen worden afgehandeld. In totaal gaat het daarbij om ca. 800 zaken. Een deel van deze zaken bevindt zich in het opsporingstraject, dat wil zeggen dat in deze zaken nog onderzoekshandelingen worden verricht, een deel moet worden gezien als normale werkvoorraad en een deel is gereed voor afdoening door de rechter. Voor ongeveer 250 zaken van de genoemde 800 geldt dat enige vertraging bij de beoordeling is ontstaan. Voor een versnelde afhandeling van deze zaken is op initiatief van het Openbaar Ministerie een taskforce opgericht van medewerkers van het Openbaar Ministerie, FIOD-ECD en de Belastingdienst. In juni 2003 zal de taskforce een tussenrapport uitbrengen waarin de stand van zaken wordt uiteengezet. De versnelde afhandeling van de genoemde 250 zaken zal dan zo goed als voltooid dienen te zijn. Ten onrechte wordt in het artikel de suggestie gewekt dat wanneer iemand is geverbaliseerd vanwege fiscale fraude dit impliceert dat deze persoon buiten de belastingheffing blijft. De verdachte van een fiscaal delict ontvangt uiteindelijk de gebruikelijke fiscale aanslagen en tegen hem worden ook de gebruikelijke invorderingsmaatregelen getroffen. Naast het strafrechtelijke traject wordt ook het fiscale traject gevolgd. Zoals blijkt uit de afspraken die zijn gemaakt tussen het Openbaar Ministerie en de FIOD-ECD zullen veel verdachten worden vervolgd. Aan verdachten die buiten vervolging blijven zal, bij gebleken overtreding van de fiscale regelgeving, een fiscale boete worden opgelegd. De verschuldigde belasting staat los van de strafrechtelijke vervolging en is dus al verdisconteerd in de geraamde belastingopbrengsten. </antwoord>
      <antwoord nummer="3">Ja, ik deel die mening. Om die reden is tussen het Openbaar Ministerie en de FIOD-ECD dan ook overeengekomen dat in 90% van de door de FIOD-ECD aangebrachte zaken een dagvaarding of transactie zal volgen. Dit is vastgelegd in het handhavingsarrangement dat tussen het Openbaar Ministerie en het Ministerie van Financiën/Belastingdienst is gesloten. </antwoord>
      <antwoord nummer="4">Voor het antwoord op deze vraag verwijs ik naar mijn antwoord op vraag 2. </antwoord>
      <antwoord nummer="5">Voor het antwoord op deze vraag verwijs ik u naar mijn antwoord op vraag 2 en 3. </antwoord>
      <antwoord nummer="6">Voor de relatie tussen strafrechtelijke vervolging en belastingheffing verwijs ik naar het antwoord op vraag 2. Beslissingen over de aanwending van eventuele extra inkomsten is, zoals steeds, een zaak voor de Ministerraad. </antwoord>
      <noten afkomstig="antwoord"/>
   </antwoorden>
</kvr>
