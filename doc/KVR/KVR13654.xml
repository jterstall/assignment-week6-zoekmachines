<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser (D66) en Swildens-Rozendaal (PvdA) aan de ministers van Onderwijs Cultuur en Wetenschappen en van Volksgezondheid, Welzijn en Sport en de staatssecretaris van Landbouw Natuurbeheer en Visserij over het Biomedical Primate Research Centre (BPRC) te Rijswijk.(Ingezonden 18 april 2001).; Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13654
</item>
         <item attribuut="Inhoud">Betreft o.a. de omstandigheden van de apen die ten behoeve van medisch onderzoek worden gehouden in het BPRC te Rijswijk.</item>
         <item attribuut="Rubriek">Natuur (Dierenbescherming) Wetenschap en technologie (Toegepast onderzoek)</item>
         <item attribuut="Trefwoorden">Dierproeven</item>
         <item attribuut="Vindplaats">Kamervragen met antwoord 2000-2001, nr. 1163, Tweede Kamer</item>
         <item attribuut="Vraagnr_bij_indiening">2000109570</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">2001-05-10</item>
         <item attribuut="Datum_indiening">2001-04-18</item>
         <item attribuut="Document-id">KVR13654</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2421" allpagenumbers="2421 2422 2423" vetnummer="2000109570" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13654" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1163" onderwerp="" indiendatum="18 april 2001).">
         <vrager partij="D66" oorsprong="parlement">Augusteijn-Esser</vrager>
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan>de ministers van Onderwijs Cultuur en Wetenschappen en van Volksgezondheid, Welzijn en Sport en de staatssecretaris van Landbouw Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-05-10">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de ministers van Volksgezondheid, Welzijn en Sport en van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Hoeveel apen worden ten behoeve van medisch onderzoek gehouden in het Biomedical Primate Researche Centre (BPRC) te Rijswijk? </vraag>
      <vraag nummer="2">Om welke soorten apen gaat het en om hoeveel dieren van elke soort? </vraag>
      <vraag nummer="3">Hoe lang worden deze dieren in het algemeen in dit instituut gehouden? </vraag>
      <vraag nummer="4">Hoe zijn de apen gehuisvest (omvang van kooien, inrichting van kooien, mogelijkheid tot sociale contacten)? </vraag>
      <vraag nummer="5">Wat gebeurt er met de apen als medisch onderzoek op hen wordt beëindigd? Deelt u de mening dat voor deze apen een goede opvang dient te worden gerealiseerd, die is afgestemd op hun natuurlijk gedrag? </vraag>
      <vraag nummer="6">Is in 1998 een complete evaluatie uitgevoerd naar nut en noodzaak van medisch onderzoek bij apen? Wat is de uitkomst van dit onderzoek met name ten aanzien van welzijn, kwaliteit, belang en relevantie? </vraag>
      <vraag nummer="7">Welke mogelijk alternatieve onderzoeksmethoden zoals weefsel en celkweken, simulatietechnieken, DNA-recombinant technieken en dergelijke zijn onderzocht ter voorkoming van onnodige inzet van dieren bij medisch onderzoek? </vraag>
      <vraag nummer="8">Biedt het BPRC ook onderzoeksmogelijkheden op apen aan ten behoeve van commerciële partijen? </vraag>
      <vraag nummer="9">Hoe wordt het BPRC gefinancierd? </vraag>
      <vraag nummer="10">Hoe wordt de gang van zaken binnen het BPRC gecontroleerd? Welke instantie voert deze controle uit, wat zijn de resultaten en aan wie wordt hiervan verslag gedaan? </vraag>
      <vraag nummer="11">Is het beleid gericht op vermindering van dierproeven – dat de overheid sinds jaren voert – ook toegepast ten aanzien van dit instituut? Wat is daarvan dan het resultaat? </vraag>
      <vraag nummer="12">Bent u bereid de inzet van primaten ten behoeve van medisch onderzoek af te bouwen, daarover met de betrokken partijen in overleg te treden en daarover de Kamer te berichten? </vraag>
      <noten afkomstig="vraag"/>
   </vragen>
   <antwoorden aantal="12">
      <antwoord nummer="1">Het gaat in totaal om 1555 apen. Hierbij moet vermeld worden dat in Beekse Bergen 30 Resusapen voor de fok zitten, die dus nooit voor experimenten worden gebruikt. </antwoord>
      <antwoord nummer="2">In onderstaande tabel zijn soorten en aantallen weergegeven: Mensapen Chimpansee 108 Oude wereldapen Resusaap 1144 Java-aap 20 Nieuwe wereldapen Lisztaap (Cotton-top Tamarin) 68 Penseelaap (Marmoset) 183 Uilaap 32 </antwoord>
      <antwoord nummer="3">De apen waarmee gefokt wordt verblijven in het instituut tot ze van ouderdom overlijden, tenzij ze vóór die tijd uitgeplaatst worden. Voor apen die voor experimenten gebruikt worden geldt hetzelfde, behalve wanneer vanuit het oogpunt van dierenwelzijn, of als gevolg van een experiment, de dieren geëuthanaseerd worden. Chimpansees worden gemiddeld 50 tot 55 jaar oud. De kleinere apen worden maximaal 20 tot 25 jaar oud. </antwoord>
      <antwoord nummer="4" voetnoot="2 2 2 2 2 2">In bijna alle meeste kooien is zogenaamde kooiverrijking aanwezig in de vorm van klimmateriaal zoals takken, touwen, opgehangen autobanden en los speelgoed zoals dozen en lege plastic vaten. Naast de meeste kooien zijn individuele nacht- en voederhokken geplaatst. Chimpansees De chimpansees zijn gehuisvest in kooien met afzonderlijke nachthokken. Ze hebben doorgaans de mogelijkheid naar buiten te gaan. Voorbeelden van afmetingen van verblijven: jonge chimpansees: – 3 dieren in een kooi van 3x2x2,5m; – 5 dieren in een kooi van 3,5x2x2,5m; – Bij mooi weer is er een buitenkooi, bij slecht weer een crèche (3x5x2,5m) grotere chimpansees: – maximaal 12 dieren in een kooi van 4x6x3m + buitenverblijf van 18 m <voetnoot nummer="2"/>; – 2 dieren bij elkaar in een kooi van 2,3x1,3x3m, met daar tegenover 1 dier in eenzelfde kooi; – 3 chimpansees in familiegroep (10 tot 15 dieren) in kooi van 8x1,5x3m + buitenverblijf van 40 m <voetnoot nummer="2"/>; – 6 dieren in een kooi van 6,5x4x4m; – 9 dieren verdeeld over 2 groepen permanent gehuisvest in speelkooi van 20m <voetnoot nummer="2"/>. Nieuwe wereldapen Bij de huisvesting van deze apen zijn geen knelpunten. De dieren worden zoveel mogelijk gehuisvest in familiegroepen. Voorbeelden van afmetingen van verblijven: Marmosets (tijdens experimenten) – Individueel gehuisvest in kooi van 0,5x0,5x0,7m – marmosets in groep van 10 dieren: kooi van 1,5x0,7x1,9m. Cottontop tamarin – 1 dier in kooi van 0,5x0,5x0,7m – 4 tot 8 dieren in kooi van 1,5x0,7x1,9m. Oude wereldapen Dieren waarmee gefokt wordt zijn sociaal gehuisvest. Voorbeelden van afmetingen van verblijven: Resusaap – 12 weiden van gemiddeld 150m <voetnoot nummer="2"/>omheind door hekken van 2,5m hoog voor sociale groepen van 20 tot 25 dieren voorzien van een verwarmd binnenhok. – Individueel in kooien van 0,6x0,6x0,8 voor de kleine dieren; grotere dieren in kooi van 0,82x1,2x2m. – Groepen van 1 mannetje plus 4 vrouwtjes. Dieren in binnen-buitenverblijf van respectievelijk 4m <voetnoot nummer="2"/>en 8m <voetnoot nummer="2"/>. – Groepskooi voor maximaal 15 jonge dieren van 3x4x3m. Ten behoeve van de vorming van sociale groepen is een observatiekooi aanwezig, zodat nieuwe dieren onder toezicht in de groep geïntroduceerd worden. Deze kooi is, indien nodig, in 4 compartimenten op te delen, zodat dieren weer snel van elkaar gescheiden kunnen. Java-aap – Individueel in kooien van 0,75x0,85x1,1m met zitstok en speelgoed; of kooien van 1,2x1,2x2m. </antwoord>
      <antwoord nummer="5">Chimpansees worden al vele jaren alleen ingezet voor experimenten, die ze in een behoorlijke conditie overleven. Chimpansees kunnen ook op latere leeftijd nog goed nieuwe sociale relaties aangaan en worden na beëindiging van de experimenten gepensioneerd. Dit gebeurt in principe op het BPRC, tenzij ze naar een goede en betrouwbare dierentuin uitgeplaatst kunnen worden. De laatste 2 jaar zijn er 29 chimpansees uitgeplaatst naar dierentuinen in Denemarken, Duitsland en het VK. Op dit moment wordt over 25 dieren onderhandeld. De faciliteiten voor gepensioneerde chimpansees zouden groter mogen zijn. Met de toegezegde financiën wordt een betere huisvesting gerealiseerd. De 30 chronisch geïnfecteerde chimpansees kunnen niet uitgeplaatst worden en blijven op het BPRC. De situatie voor de Oude en Nieuwe wereldapen is afhankelijk van eventuele effecten van de experimenten op de dieren: Dieren die gezond uit de experimenten komen worden ingezet voor de fok en gaan naar een verrijkte omgeving op voorwaarde dat groepsvorming mogelijk is. Het is erg moeilijk stabiele sociale groepen te vormen, vooral bij resusapen, die normaal een matriarchale structuur in hun groepen kennen. Sommige dieren worden als onderdeel van het experiment geëuthanaseerd. Indien het ethisch niet verantwoord is een dier nog langer voor experimenten te gebruiken wordt het geëuthanaseerd of in een terminaal experiment gebruikt. </antwoord>
      <antwoord nummer="6">Ja. Begin 1999 heeft de Raad voor het Gezondheidsonderzoek (RGO) een evaluatie uitgevoerd naar nut en noodzaak van medisch onderzoek bij apen. Hoofdconclusies waren: 1. Hoewel geen harde argumenten voor de onmisbaarheid voor de volksgezondheid gevonden konden worden is vastgesteld dat de beschikbaarheid van non-humane primaten binnen Nederland van betekenis is voor de beantwoording van een aantal vragen op het gebied van ziekten; (De formulering van deze conclusie is voor mij aanleiding geweest het KNAW-advies ook voor te laten leggen aan de RGO. De conclusies in het KNAW-advies zijn expliciet door de voorzitter van de RGO onderschreven.) 2. Het belang van het onderzoek (malaria, hepatitis, in mindere mate AIDS) rechtvaardigt het behoud van een deel van de chimpanseekolonie (vooral uit Europees en mondiaal belang); 3. Het belang van goed getypeerde primaten voor onderzoek neemt toe; 4. De kwaliteit van het BPRC-onderzoek is voldoende tot goed; 5. De facilitaire functie van het BPRC voor Nederland is in omvang en kwaliteit tekortgeschoten. Samenvattend was de RGO van mening dat er voldoende argumenten zijn voor het voortbestaan van het BPRC mits voldaan wordt aan een aantal voorwaarden: – duidelijke missie en takenpakket – gezonde financiële basis – scheiding van onderzoek en facilitaire functie – verbetering facilitaire functie – aansluiting bij universitaire setting. </antwoord>
      <antwoord nummer="7">Mogelijkheden voor cel- en weefselkweek zijn er binnen het BPRC en worden ook benut. De Dier Experimenten Commissie (DEC) zal nooit onnodige inzet van dieren goedkeuren. Het vraagstuk of er alternatieve onderzoeksmethoden bestaan zoekt de DEC uit tot op het niveau van het individuele dier en zelfs de afzonderlijke handeling aan het dier wordt uitgesplitst. Er is op het BPRC een zware ethische weging door de DEC, waarbij de zogenaamde 3 V’s (vermindering, vervanging, verfijning) aan bod komen. Voorbeelden: Methoden om parasieten in vitro te kweken en te selecteren worden verder ontwikkeld. De afdeling immunologie besteedt aandacht aan de verdere ontwikkeling van ex vivo uitleessystemen. </antwoord>
      <antwoord nummer="8">Ja. Op voorwaarde dat het experiment door de DEC is goedgekeurd. Het onderzoek wordt uitgevoerd door onderzoekers van het BPRC. </antwoord>
      <antwoord nummer="9">In 1995 is het BPRC verzelfstandigd uit TNO. Bij de verzelfstandiging is ervan uitgegaan, dat het BPRC drie bronnen van inkomsten van elk NLG 4,5 mln zou hebben: OCenW, de EU en contractresearch. De verwachte EU-steun van 100% contrafinanciering bleek evenwel slechts 50% te zijn, hetgeen de belangrijkste oorzaak is van de financiële problemen van dit moment. Op dit moment is de OCenW-bijdrage NLG 5,2 mln (inclusief 100 kf S&amp;O subsidie van EZ), de EU-subsidie NLG 3,3 mln en zijn de inkomsten uit het niet gesubsidieerde wetenschappelijke onderzoek NLG 3,8 mln en uit het standaard test-onderzoek NLG 5,8 mln. </antwoord>
      <antwoord nummer="10">De Keuringsdienst van Waren (VWS) is belast met het houden van toezicht op de naleving van de Wet op de dierproeven (WOD) en de daarop gebaseerde besluiten. In dit verband bezoekt deze dienst de vergunninghoudende instellingen en stelt zich op de hoogte van de gang van zaken. Eenmaal per jaar wordt een integrale inspectie uitgevoerd waarbij alle aspecten aan de orde komen. Hierbij wordt gebruikgemaakt van uniforme inspectielijsten. Daarnaast worden ad hoc inspecties uitgevoerd waarbij een speciaal onderwerp onder de loep wordt genomen of naar aanleiding van een klacht. Ook worden er onaangekondigde bezoeken afgelegd. Indien de bevindingen daartoe aanleiding geven stelt de Regionale Directeur de desbetreffende vergunninghouder daarvan schriftelijk op de hoogte en maakt afspraken voor verbetering van de geconstateerde omissies. Opgemerkt wordt dat het huisvesten van primaten voor medisch-biologisch onderzoek in ons land (nog) niet wettelijk is geregeld. Onlangs is de Regeling huisvesting en verzorging van proefdieren van kracht geworden. Deze regeling bevat echter bepalingen van algemene aard. Diersoort specifieke regelingen zullen worden uitgevaardigd nadat de besprekingen in Straatsburg over revisie van de aanbevelingen voor huisvesting van onderscheiden diersoorten zijn afgerond. Eind mei komen vertegenwoordigers van de lidstaten van de Raad van Europa en vertegenwoordigers van een groot aantal NGO’s in Straatsburg bijeen ter voorbereiding van de Wederzijdse Raadpleging eind december 2001. Op basis van de dan te nemen besluiten zullen in ons land verschillende diersoort specifieke regelingen worden opgesteld. Onlangs is een onderzoek ingesteld naar het functioneren van de DEC’s. Deze commissies dienen de onderscheiden vergunninghouders te adviseren over voorgenomen dierproeven. Bij het opstellen van het advies wordt nadrukkelijk de vraag aan de orde gesteld of het belang van het onderzoek opweegt tegen het ongerief dat het dier wordt aangedaan. Het voornemen is een onderzoek in te stellen naar de wijze waarop DEC’s de in het geding zijnde belangen afwegen. Aangezien het BPRC gelokaliseerd is in Rijswijk wordt de gang van zaken aldaar gecontroleerd door de Regionale Dienst Zuidwest gevestigd in Rotterdam. In het kader van het actieprogramma «Huisvesting proefdieren» is enige tijd geleden de situatie bij het BPRC (wederom) in kaart gebracht. Daarbij is kennisgenomen van de voorgenomen acties tot verbetering. Voorts is op basis van een klacht een uitvoerig onderzoek ingesteld waarna de klager is geïnformeerd over de bevindingen van de inspectie. In het kader van het onderzoek naar het functioneren van DEC’s is onlangs vastgesteld dat de DEC-BPRC functioneert zoals wettelijk is voorgeschreven. Terzijde wordt opgemerkt dat de wetenschappelijke kwaliteit van de onderzoeksprojecten getoetst wordt door de Wetenschappelijke Advies Raad waarin externe leden zitting hebben met expertise op de vakgebieden die binnen de missie van het BPRC vallen. </antwoord>
      <antwoord nummer="11">Ja. Alle experimenten, die binnen de missie vallen, worden door de DEC getoetst. De onderzoeker moet het aantal dieren verantwoorden, statistische onderbouwing wordt door de DEC bewaakt. Het beleid van het BPRC is: zo min mogelijk diergebruik per experiment. </antwoord>
      <antwoord nummer="12">Ja, ik heb de Tweede Kamer daarover inmiddels per brief, 27 april 2001 geïnformeerd. </antwoord>
      <noten afkomstig="antwoord"/>
   </antwoorden>
</kvr>
