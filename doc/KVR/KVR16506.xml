<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schonewille en Stuger (beiden LPF) aan de minister van Justitie over het politieonderzoek in Assen naar een verkrachtersbende. (Ingezonden 25 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16506
</item>
         <item attribuut="Inhoud">De vragen betreffen onder meer de klacht van de aangever dat de politie de aangifte niet serieus heeft genomen, en de aangever en de rest van het gezin stelselmatig door de vermoedelijke daders geterroriseerd worden.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Misdrijven)</item>
         <item attribuut="Trefwoorden">Politie Zedendelicten</item>
         <item attribuut="Vindplaats">Kamervragen met antwoord 2002-2003, nr. 201, Tweede Kamer</item>
         <item attribuut="Vraagnr_bij_indiening">2020300510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Schonewille</persoon>
            <persoon partij="LPF">Stuger</persoon>
         </item>
         <item attribuut="Datum_reaktie">2002-10-23</item>
         <item attribuut="Datum_indiening">2002-09-25</item>
         <item attribuut="Document-id">KVR16506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="421" allpagenumbers="421 422" vetnummer="2020300510" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16506" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="201" onderwerp="" indiendatum="2002-09-25">
         <vrager partij="LPF" oorsprong="parlement">Schonewille</vrager>
         <vrager partij="LPF" oorsprong="parlement">Stuger</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-10-23">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Bent u op de hoogte van het politieonderzoek in Assen naar ontvoeringen en verkrachtingen van een 13-jarig meisje door een verkrachtersbende? <voetnoot nummer="1"/>
      </vraag>
      <vraag nummer="2">Kunt u aangeven waarom een politieonderzoek zoveel tijd in beslag neemt terwijl de namen van de verdachten zijn achterhaald door de vader van het slachtoffer? </vraag>
      <vraag nummer="3">Hoe valt te rechtvaardigen dat de aangever van deze zedenzaak in eerste instantie is «afgepoeierd» door de politie, althans dat de aangever pas na drie pogingen om aangifte te doen, serieus genomen wordt? </vraag>
      <vraag nummer="4">Waarom zijn de vermoedelijke daders, waarvan namen bekend zijn, tot op heden niet door de politie verhoord? </vraag>
      <vraag nummer="5">Acht u het gerechtvaardigd en verantwoord dat pas volgende week een rechercheteam wordt samengesteld dat de zaak gaat onderzoeken terwijl de aangifte reeds medio mei heeft plaatsgevonden? </vraag>
      <vraag nummer="6">Acht u het verantwoord dat in een stad als Assen slechts twee zedenrechercheurs werkzaam zijn? </vraag>
      <vraag nummer="7">Acht u het verantwoord dat in de tijd die ligt tussen aanhouding van de verdachten en aangifte van slachtoffer, het voor verdachten mogelijk is stelselmatig in de omgeving van slachtoffer aanwezig te zijn? </vraag>
      <vraag nummer="8">Hoe is het mogelijk dat ondanks de geboden bescherming de aangever en de rest van het gezin stelselmatig geterroriseerd worden door vermoedelijke daders? </vraag>
      <vraag nummer="9">Hoe benadeelt u het feit dat de aangever een beroep op de media als laatste redmiddel ziet om de aandacht op haar zaak te vestigen en te bewerkstelligen dat de politie vaart achter het onderzoek zet? </vraag>
      <vraag nummer="10">Acht u het verstandig om de politie te verplichten bij het opnemen van een aangifte, aan te geven welke rechten het vermeende slachtoffer heeft, zoals het starten van procedure als bedoeld in art. 12 Sv? </vraag>
      <vraag nummer="11">Dienen slachtoffers en hun directe familieleden in het algemeen beter te worden geïnformeerd over de voortgang van een politieonderzoek en de eventuele bescherming die zij zouden kunnen verlangen van politie en justitie? </vraag>
      <noten afkomstig="vraag">
         <noot nummer="1" datum="2002-09-18" bron="Bron: Telegraaf,">Bron: Telegraaf,, 18 september 2002, pagina T5</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 5">Conform de aanwijzing bejegening slachtoffers van zedendelicten wordt over gepleegde zedenmisdrijven slechts met uiterste terughoudendheid mededeling gedaan. Uitgangspunt bij lopende politiële zedenonderzoeken is dat de persoonlijke levenssfeer van het slachtoffer, de nabestaanden, getuigen en verdachten zoveel mogelijk wordt beschermd. Gelet op het bovenstaande en mede gelet op het feit dat het strafrechtelijk onderzoek nog loopt, is onderstaande informatie niet uitputtend. Vanaf april 2001 is er regelmatig contact geweest tussen de politie, de hulpverlening, het slachtoffer en haar ouders naar aanleiding van een melding van seksuele geweldsmisdrijven, waarbij sprake was van ontvoeringen en verkrachtingen. Vanwege de traumatische ervaringen en de kwetsbare positie waarin het jeugdig slachtoffer zich bevond, hebben de contacten niet geleid tot het opnemen van een aangifte, op basis waarvan de politie een onderzoek kon starten. Met het opnemen van de verklaringen van het slachtoffer is in overleg met de hulpverlening een aanvang gemaakt op 27 mei 2002. Omdat het een jeugdig slachtoffer betreft in een complexe zedenzaak, is de nodige behoedzaamheid in acht genomen, onder meer wat betreft de duur en de frequentie van het verhoor. Nadat het slachtoffer enkele verklaringen had afgelegd is in juli 2002 besloten een onderzoeksteam te formeren. Mede gelet op het feit dat de verklaringen van het meisje een belangrijke leidraad vormen voor het onderzoek van de politie, de laatste verklaring is afgelegd op 11 september, werd toen besloten het team van start te laten gaan begin oktober. Evenwel kon en is het onderzoeksteam enkele weken eerder begonnen. In eerste instantie heeft het onderzoek in deze zaak zich geconcentreerd op het opnemen van de verklaringen van het slachtoffer. Daarna is buurtonderzoek verricht waarbij getracht is zoveel mogelijk zorgvuldig te werk te gaan. Inmiddels zijn ook tientallen getuigen gehoord. </antwoord>
      <antwoord nummer="6">Zedenzaken zijn uit hun aard ingewikkeld, complex, gevoelig en vaak moeilijk bewijsbaar en vergen daardoor veel opsporingscapaciteit. Er is een schaarste aan gekwalificeerde zedenrechercheurs. Dat is een landelijk probleem. De regiopolitie Drenthe is onderverdeeld in drie districten: noord, zuidwest en zuidoost. Het politiedistrict Noord wordt gevormd door de gemeenten Assen, Aa en Hunze, Tynaarlo en Noordenveld. In dit district zijn 5 wijkeenheden. Voor dit district zijn momenteel 2 voltijds, en 2 deeltijd (samen 1 fte) zedenrechercheurs werkzaam. Bijstand van andere districten kan worden ingeroepen. Voorts beschikt iedere wijkeenheid over 2 medewerkers basispolitiezorg die beschikken over een aantekening «zeden». Het politieteam dat belast is met deze zaak bestaat uit o.a. een teamleider, een coördinator, een analist, diverse verhoorkoppels. Daarnaast is er een team bestaande uit de wijkagent en een zedenrechercheur die belast zijn met het op de hoogte houden van het slachtoffer en haar ouders over het verloop van het onderzoek. </antwoord>
      <antwoord nummer="4, 7, 8 en 9">Ik heb begrip voor de ouders van dit slachtoffer die om aandacht vragen voor hun zaak. Ook begrijp ik hun wens dat de politie de daders in deze zaak zo spoedig mogelijk oppakt. Dergelijke traumatische gebeurtenissen laten namelijk een diepe indruk achter. Hoewel ik het onwenselijk vind dat verdachten stelselmatig aanwezig zijn in de omgeving van het slachtoffer, moet – ook al zijn de namen van de verdachten achterhaald door de vader van het slachtoffer – uit onderzoek eerst duidelijk worden ten aanzien van welke strafbare feiten een redelijke verdenking is gerezen en wie als verdachten kunnen worden aangemerkt, voordat tot aanhouding kan worden overgegaan. Naar aanleiding van de contacten tussen het team dat belast is met deze zaak en de ouders van het slachtoffer, is afgesproken dat in de wijk en in de straat waar het gezin woont extra wordt gesurveilleerd door de politie. </antwoord>
      <antwoord nummer="10 en 11">De informatieverstrekking aan slachtoffers van (zeden)delicten geschiedt op basis van de Aanwijzing bejegening slachtoffers van zedendelicten (Staatscourant 2001, nr. 64), de Aanwijzing opsporing seksueel misbruik in afhankelijkheidsrelaties (Staatscourant 1999, nr. 74) en de Aanwijzing slachtofferzorg (Staatscourant 1995, nr. 65). In laatstgenoemde regelgeving is voorzien dat het slachtoffer door het openbaar ministerie wordt gewezen op de procedure van artikel 12 van het Wetboek van Strafvordering. Daarnaast is een van de uitgangspunten bij de Aanwijzingen de zorg en aandacht voor de belangen van onder meer het slachtoffer en het verschaffen van informatie. Ik heb vooralsnog geen reden om aan te nemen dat de in de Aanwijzingen genoemde uitgangspunten niet worden nageleefd. </antwoord>
      <noten afkomstig="antwoord"/>
   </antwoorden>
</kvr>
