<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over een vragenlijst voor bijstandscliënten. (Ingezonden 16 februari 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11235
</item>
         <item attribuut="Inhoud">Vragen over de sociale dienst in Tilburg waar cliënten een vragenlijst moeten invullen met het oog op arbeidsintegratie.</item>
         <item attribuut="Rubriek">Arbeid (Arbeidsbemiddeling) Sociale zekerheid (Bijstand (ABW, RWW, Wet Sociale Werkvoorziening)) Staats- en bestuursrecht (Gemeenten) Staats- en bestuursrecht (Privacy) Welzijn (Lichamelijk gehandicapten)</item>
         <item attribuut="Trefwoorden">Arbeidsbemiddeling Bijstand Gehandicapte werknemers Gemeentelijke Sociale Diensten Privacy</item>
         <item attribuut="Vindplaats">Kamervragen met antwoord 1999-2000, nr. 866, Tweede Kamer</item>
         <item attribuut="Vraagnr_bij_indiening">2990007000</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-03-07</item>
         <item attribuut="Datum_indiening">2000-02-16</item>
         <item attribuut="Document-id">KVR11235</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1885" allpagenumbers="1885 1886" vetnummer="2990007000" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11235" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="866" onderwerp="" indiendatum="2000-02-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-03-7">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de vragenlijst die cliënten van de sociale dienst in Tilburg «moeten» invullen met het oog op arbeidsintegratie, op straffe van gevolgen voor de uitkering? <voetnoot nummer="1"/>
      </vraag>
      <vraag nummer="2">Acht u het verantwoord dat over de beperkingen en werkmogelijkheden van cliënten geoordeeld wordt op basis van medische gegevens die door cliënten zelf worden verstrekt zonder dat de behandelend arts wordt geraadpleegd? </vraag>
      <vraag nummer="3" voetnoot="2">Is hier nog wel sprake van een vrijwillig gegeven toestemming van de cliënt om privé-gegevens af te staan aan een commercieel bureau, nu de sociale dienst cliënten dwingt, op straffe van gevolgen voor de uitkering, de lijst zelf in te vullen en af te staan aan een commercieel bureau? <voetnoot nummer="2"/>
      </vraag>
      <vraag nummer="4">Bent u van mening dat de sector Sociale Zaken van de gemeente Tilburg met deze brief in strijd handelt met de privacywetgeving? </vraag>
      <vraag nummer="5">Gaat u de gemeente Tilburg van uw mening hierover op de hoogte brengen? Welke consequenties verbindt u hier voor deze gemeente aan? </vraag>
      <noten afkomstig="vraag">
         <noot nummer="1">Brief van 22 december 1999 met bijlage van de gemeente Tilburg aan bijstandscliënten, ondershands aan de minister doorgegeven</noot>
         <noot nummer="2">Uw eerdere antwoorden op vragen over het ter beschikking stellen van privé-gegevens door de Amsterdamse sociale dienst, Aanhangsel van de Handelingen 2, 1999–2000, nr. 617</noot>
      </noten>
   </vragen>
   <antwoorden aantal="3">
      <antwoord nummer="1">Ik heb mij terzake geïnformeerd. </antwoord>
      <antwoord nummer="2">De gemeente Tilburg verstuurt de vragenlijst alleen aan die cliënten waarmee naar aanleiding van een heronderzoek de afspraak is vastgelegd dat een REA-toets in het kader van de Wet Reïntegratie Arbeidsgehandicapten wordt aangevraagd. Conform artikel 3, lid 2, van de Wet REA moet de gemeente vaststellen of iemand arbeidsgehandicapt is op basis van een medisch-arbeidskundige beoordeling (de REA-toets). De REA-toets moet worden uitgevoerd door deskundigen die voldoen aan de kwalificatie-eisen die in artikel 4 van het Arbeidsgehandicaptebesluit zijn gesteld. De gemeente Tilburg heeft hiervoor een adviesbureau ingeschakeld waar artsen en arbeidskundigen werkzaam zijn die aan de vereiste kwalificaties voldoen. De arts kan, na verkregen machtiging van de cliënt, zo nodig nadere gegevens opvragen bij de behandelend arts. Uit deze gang van zaken volgt dat de medisch-arbeidskundige beoordeling niet uitsluitend plaatsvindt op basis van de medische gegevens die door de cliënt worden verstrekt. </antwoord>
      <antwoord nummer="3, 4 en 5">Zoals uit de beantwoording van vraag 2 blijkt worden de medische gegevens van de cliënt gevraagd ten behoeve van de REA-toets. De cliënt verstrekt de gegevens rechtstreeks aan het bureau dat door de gemeente Tilburg is ingeschakeld om de REA-toets uit te voeren. De vragenlijst is door het bureau opgesteld en wordt gebruikt om een eerste indruk te krijgen van de beperkingen en mogelijkheden van de cliënt in het kader van de reïntegratie. De vragenlijst wordt door de arts met de cliënt besproken. Zowel in de begeleidende brief van de gemeente Tilburg als in de vragenlijst zelf wordt aangegeven dat de vragenlijst door de arts vertrouwelijk wordt behandeld. Het bureau is gebonden aan een privacyreglement dat is geregistreerd bij de Registratiekamer. Uit artikel 66 (lid 1 en lid 5) van de Algemene bijstandswet (Abw) vloeit voort dat cliënten gegevens moeten verstrekken ten behoeve van het onderzoek naar de mogelijkheden om door arbeid zelfstandig in het bestaan te voorzien alsmede de wijze waarop deze mogelijkheden kunnen worden vergroot. De gemeente Tilburg wijst in de brief, uit oogpunt van zorgvuldigheid, de cliënt erop dat het niet meewerken aan de REA-toets gevolgen kan hebben voor de uitkering. De mate waarin en de manier waarop gegevens aan de cliënt worden gevraagd zijn naar mijn mening in overeenstemming met de bepalingen van de Algemene bijstandswet, de Wet Reïntegratie Arbeidsgehandicapten en de algemene privacywetgeving. </antwoord>
      <noten afkomstig="antwoord"/>
   </antwoorden>
</kvr>
