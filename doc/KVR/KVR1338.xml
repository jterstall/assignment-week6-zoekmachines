<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het ganzenconvenant (Ingezonden 15 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1338
</item>
         <item attribuut="Rubriek">Natuur (Jacht)</item>
         <item attribuut="Trefwoorden">Jacht Vogels</item>
         <item attribuut="Vindplaats">Kamervragen met antwoord 1994-1995, nr. 699, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-04-20</item>
         <item attribuut="Datum_indiening">1995-03-15</item>
         <item attribuut="Document-id">KVR1338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1421" allpagenumbers="1421 1422" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="699" onderwerp="" indiendatum="1995-03-15">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-04-20">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van het ganzenconvenant, dat uw ambtsvoorganger heeft gesloten met de KNJV en de Nederlandse Organisatie voor Jacht- en Grondbeheer? </vraag>
      <vraag nummer="2" voetnoot="1">Doet dit convenant recht aan geest en letter van de bijna unanieme mening van de vaste commissie voor Landbouw, Natuurbeheer en Visserij over de jacht, zoals tot uitdrukking gebracht in de motie-Swildens/Esselink? <voetnoot nummer="1"/>
      </vraag>
      <vraag nummer="3">Bent u bereid de toezegging van uw ambtsvoorganger, dat de mening van deze commissie op zo kort mogelijke termijn vertaald zal worden in beleid en niet te wachten op nieuwe wetgeving, gestand te doen? Zo ja, op welke termijn? </vraag>
      <vraag nummer="4">Als het antwoord op vraag 3 bevestigend en op vraag 2 ontkennend is, bent u dan bereid en in staat het convenant in te trekken? </vraag>
      <vraag nummer="5">Behoren, gezien hun grote betrokkenheid, ook andere maatschappelijke organisaties zoals Dierenbescherming, Kritisch Faunabeheer, Natuurmonumenten en Vogelbescherming geraadpleegd te worden bij het tot stand komen van regelingen betreffende de ganzenjacht? </vraag>
      <vraag nummer="6">Wat is de huidige stand van zaken met betrekking tot de aankoop/inrichting van alternatieve fourageer- en gedooggebieden voor ganzen? </vraag>
      <vraag nummer="7">Hebt u de mogelijkheden om objectief te meten wat de uitwerking van het ganzenconvenant na e´e´n jachtseizoen is, hoe de bescherming van op niet bejaagbare soorten ganzen gewaarborgd is bij hoog overvliegende vluchten ganzen, en hoe aanschotcijfers zich verhouden tot afschotcijfers? Zo ja, worden deze cijfers dan openbaar gemaakt zodra ze bekend zijn? Zo neen, hoe denkt u dan tot een afgewogen oordeel over het functioneren van het convenant te komen? </vraag>
      <vraag nummer="8">Wat is uw mening over het feit dat niet georganiseerde jagers nauwelijks betrokken kunnen worden bij het ganzenconvenant? Ware het om die reden niet wenselijker tot een duidelijke en dwingende wettelijke regeling te komen in plaats van de ganzenjacht te regelen bij convenant met slechts twee belanghebbenden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="22 980" documentnummer="4">Kamerstuk 22 980, nr. 4</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In zijn reactie op de motie Swildens-Esselink (brief, 26 oktober 1993) heeft de toenmalige staatssecretaris aangegeven dat hij terughoudendheid gewenst acht met betrekking tot de jacht op ganzen. Dit wordt beoogd met het convenant. De jagers hebben zich hiermee verplicht in wildbeheerplannen tot uitdrukking te brengen hoe die terughoudendheid gestalte krijgt. Ik ben daarom van mening dat het convenant recht doet aan de bedoelingen van de Vaste Commissie. Ik wijs er voorts op dat het convenant niet het enige antwoord is geweest op de motie. Er zijn ook beperkingen gesteld aan de jacht op trekvogels in natuurgebieden. Voorts is een handelsverbod ingesteld voor trekwildsoorten. Een bekorting van de periode dat de jacht op ganzen is geopend, is in procedure. </antwoord>
      <antwoord nummer="3 en 4">Het convenant heeft betrekking op de periode 1995–1996. In de loop van 1996 zal een evaluatie plaatsvinden van het convenant. In het antwoord op vraag 7 wordt hierop nader ingegaan. </antwoord>
      <antwoord nummer="5">Over de totstandkoming van het convenant is gesproken met de Vereniging voor Natuurmonumenten en de Vogelbescherming. In vergelijking met de huidige situatie beschouwden zij het convenant als een verbetering. Liever echter zouden deze organisaties een jachtverbod hebben gezien. </antwoord>
      <antwoord nummer="6">Met het oog op de opvang van ganzen wordt voor beheerders van natuurterreinen een instructie opgesteld ten behoeve van de inrichting van fourageerplaats. Voor de opvang van ganzen op landbouwgronden is in vijf provincies een zestal gedoogovereenkomsten gesloten. De resultaten hiervan zullen worden beoordeeld in het kader van de evaluatie van de Nota Ruimte voor Ganzen. Die evaluatie zal in de loop van 1995 worden gestart. Het beleid voorziet niet in de aankoop van nieuw fourageer- en gedooggebieden voor ganzen. </antwoord>
      <antwoord nummer="7">Bij het convenant is aangegeven dat de evaluatie betrekking zal hebben op de volgende punten: – of voor de gebieden waarin ganzen verblijven een beheerplan is opgesteld; – of de inhoud van deze plannen overeenstemt met de richtlijnen genoemd in het convenant; – of de wildbeheereenheden er in geslaagd zijn in voldoende mate uitdrukking te geven aan de gewenste terughoudendheid ten aanzien van de bejaging van ganzen. Een indicatie voor het laatste kan onder meer worden verkregen uit de resultaten van de afschotregistratie, waarvan de resultaten elk jaar worden gepubliceerd. De evaluatie van het convenant vindt plaats in 1996 aan het einde van de tweede jachtperiode. Ik heb geen gegevens over het bij vergissing beschieten van ganzen waarop de jacht niet is geopend. Ook heb ik geen cijfers over het percentage ganzen dat niet dodelijk wordt getroffen. </antwoord>
      <antwoord nummer="8">De uitvoering van het convenant is geen zaak van uitsluitend jagers. Bij de uitwerking worden door de wildbeheereenheden ook grondgebruikers en beheerders van natuurterreinen betrokken. Ook jagers die geen lid zijn van een wildbeheereenheid kunnen hun beheer in overeenstemming brengen met de richtlijnen van het ganzenbeheerplan van de wildbeheereenheid. In welke mate niet-leden zich aan het plan gebonden voelen, zal onderwerp van evaluatie zijn. Indien de evaluatie daarvoor aanleiding geeft zullen, zoals ook aangegeven bij het convenant, in 1996 wettelijke maatregelen worden genomen. In de Memorie van Antwoord op het Voorlopig Verslag van de Kamer over het voorstel Flora- en Faunawet zal ik aangeven in welke richting in dat geval mijn gedachten gaan. </antwoord>
      <noten afkomstig="antwoord"/>
   </antwoorden>
</kvr>
