<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volksgezondheid, Welzijn en Sport over de arbeidsmarkt in de zorg. (Ingezonden 20 april 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11619
</item>
         <item attribuut="Inhoud">Vragen over het tekort aan personeel in de zorg en de gevolgen hiervan voor de loonkosten, (Volkskrant, 19 april 2000, 'Ziekenhuizen kopen vaker je beste mensen weg').</item>
         <item attribuut="Rubriek">Arbeid (Arbeidsmarkt) Gezondheidszorg (Medische beroepen) Gezondheidszorg (Zorginstellingen) Inkomen en rechtspositie (Inkomens)</item>
         <item attribuut="Trefwoorden">Arbeidsmarkt Loonvorming Verpleeghuizen Verpleegkundigen</item>
         <item attribuut="Vindplaats">Kamervragen met antwoord 1999-2000, nr. 1208, Tweede Kamer</item>
         <item attribuut="Vraagnr_bij_indiening">2990010210</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2000-05-03</item>
         <item attribuut="Datum_indiening">2000-04-20</item>
         <item attribuut="Document-id">KVR11619</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2709" allpagenumbers="2709 2710" vetnummer="2990010210" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11619" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1208" onderwerp="" indiendatum="2000-04-20">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-05-3">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Ziekenhuizen kopen vaker je beste mensen weg»? <voetnoot nummer="1"/>
      </vraag>
      <vraag nummer="2">Wat is uw oordeel over het afkondigen van opnamestops door verpleeghuizen in de zomer als gevolg van het tekort aan personeel? </vraag>
      <vraag nummer="3">Wat is uw oordeel over het weglekken van geld naar loonkosten dat bestemd is voor werkdrukverlaging? Kunt u aangeven hoe vaak dit voorkomt? </vraag>
      <vraag nummer="4">Wat is uw oordeel over de opdrijvende werking van de lonen in de zorg als gevolg van het arbeidsmarkttekort in de zorg? Kunt u aangeven of dit een algemeen verschijnsel in de zorg is? </vraag>
      <vraag nummer="5">Wat is uw oordeel over een algehele loonsverhoging voor verplegenden en verzorgenden, gezien bovenstaande ontwikkelingen? </vraag>
      <noten afkomstig="vraag">
         <noot nummer="1" datum="2000-04-19" bron="Volkskrant">Volkskrant, 19 april 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik acht dit zeer onwenselijk en bovendien onnodig. Het is aan de instellingen om hun planning, zowel qua personeel als qua werkzaamheden, tijdig af te stemmen op de vakantieperiode. Eventuele problemen in deze periode zijn bijvoorbeeld op te vangen door een beroep te doen op tijdelijke krachten en vrijwilligers. Het blijkt dan ook dat het bij een heleboel instellingen wel goed gaat. Uiteraard is het mogelijk dat door min of meer onvoorziene omstandigheden problemen kunnen ontstaan en dat de problematiek op de arbeidsmarkt reëel is. Om die problematiek aan te pakken hebben overheid en sociale partners het Convenant Arbeidsmarktbeleid Zorgsector afgesloten. De afspraken uit dit convenant zijn inmiddels vertaald in concrete acties die nu worden uitgevoerd. Bij de begroting en Zorgnota zal ik rapporteren over de resultaten. </antwoord>
      <antwoord nummer="3">Het loongevoelig deel van de instellingsbudgetten wordt jaarlijks bijgesteld met de overheidsbijdrage in de arbeidskostenontwikkeling (ova). Die ova wordt vastgesteld op basis van een referentiebegrip. Het gaat hier om CPB-ramingen van de marktgemiddelde Ioonkostenontwikkeling. De ova is daarmee marktconform. Bovendien is met de in 1999 ingevoerde nieuwe aanpak voor de vaststelling van de ova in de VWS-sectoren de aftrekpost voor de trendmatige productiviteitsontwikkeling geschrapt en dat levert op instellingsniveau extra budgettaire ruimte op. Het is aan werkgevers om zonder het volume aan te tasten in het CAO-overleg uit te komen met de budgetten die zij voor de arbeidskostenontwikkeling ter beschikking hebben. En die budgetten maken het hen in principe ook mogelijk. Van het weglekken van geld dat bestemd is voor werkdrukverlaging naar loonkosten hoeft dan ook geen sprake te zijn. Wanneer sectorale loonkostenontwikkelingen toch onverhoopt in negatieve zin afwijken van het marktgemiddelde waarop de ova is gebaseerd, dan kan dit op grond van het door werkgevers en overheid gesloten convenant over de nieuwe aanpak aan de orde komen in het overleg over de meerjarenafspraken. De analyses van de sectorale loonkostenontwikkeling kunnen dan worden bezien in het licht van de integrale discussie over volume, kostenreductie en werkdrukverlichting. </antwoord>
      <antwoord nummer="4 en 5">In mijn brief aan de Tweede Kamer van 10 november 1999 (MEVA/ABA2016474) heb ik een aantal onderzoeken op het terrein van de salarissen in de zorgsector op een rijtje gezet. De resultaten geven mij geen aanleiding te concluderen dat de salarissen in de zorg- en welzijnssector gemiddeld slechter zijn dan in de markt. Uit onderzoek blijkt ook dat het salaris onder verpleegkundigen en verzorgenden niet als grootste knelpunt wordt gezien in de zorg. Een plezierige werksfeer en intrinsieke aspecten van het werk scoren veel hoger bij de keuze van een beroep. Als oorzaak van vertrek staat salaris laag in de top tien. Verpleegkundigen en verzorgenden blijken vaker te vertrekken uit onvrede met de geboden loopbaanperspectieven, de mogelijkheden om werk en zorg te combineren en de arbeidsomstandigheden. Dit geeft aan dat het beperken van de uitstroom van personeel en het aantrekken van nieuw personeel zeker niet alleen een kwestie van «de geldkraan opendraaien is». Het opdrijven van de lonen in de zorg uiteindelijk uitmondend in een algehele salarisverhoging voor verpleegkundigen en verzorgenden biedt mijns inziens dan ook geen oplossing voor de daadwerkelijke knelpunten. Daarvoor is een pakket van maatregelen nodig, waarvan een goed salaris 1 element is. Dit pakket van maatregelen, onder meer bestaande uit het uitbreiden van kinderopvangmogelijkheden en het aanpakken van de fysieke belasting en de werkdruk is in de jaarplannen en de activiteitenplannen van de sectorfondsen vertaald in concrete acties die nu worden uitgevoerd. </antwoord>
      <noten afkomstig="antwoord"/>
   </antwoorden>
</kvr>
