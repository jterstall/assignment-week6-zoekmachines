<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over noodlijdende dierenasielen. (Ingezonden 29 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29194
</item>
         <item attribuut="Inhoud">Vragen naar aanleiding bericht 'Wurgcontract voor dierenasiel' (De Telegraaf, Amsterdam editie, 26 juni 2007). Een Amsterdams stadsdeel dreigt Dierenopvangcentrum Amsterdam met een ontruimingsprocedure of schadeclaims, mede gelet op de plicht van gemeenten om de eerste 14 dagen zorg te dragen voor aangetroffen zwerfdieren binnen hun gemeente. Door deze situatie zouden circa 380 dieren op straat komen te staan en 300 katten zouden tot het eind van dit jaar in tijdelijke hokken moeten worden opgevangen. Indiener pleit voor meer structurelere middelen voor dierenasielen in gemeenten.</item>
         <item attribuut="Rubriek">Natuur (Dierenbescherming) Staats- en bestuursrecht (Gemeenten)</item>
         <item attribuut="Trefwoorden">Dierenbescherming Gemeenten</item>
         <item attribuut="Vindplaats">Kamervragen met antwoord 2006-2007, nr. 2519, Tweede Kamer</item>
         <item attribuut="Vraagnr_bij_indiening">2060719670</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-08-29</item>
         <item attribuut="Datum_indiening">2007-06-29</item>
         <item attribuut="Document-id">KVR29194</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5325" allpagenumbers="5325 5326" vetnummer="2060719670" code="0607tkkvr2519" lopendefooter="Tweede Kamer, vergaderjaar 2006–2007, Aanhangsel" filenaam="KVR29194" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2519" onderwerp="" indiendatum="2007-06-29">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-08-29">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de financiële problemen van het Dierenopvangcentrum Amsterdam? <voetnoot nummer="1"/>
      </vraag>
      <vraag nummer="2">Kunt u aangeven hoe het mogelijk is dat een stadsdeel een dierenasiel dreigt met een ontruimingsprocedure of schadeclaims, mede gelet op de plicht van gemeenten om de eerste 14 dagen zorg te dragen voor aangetroffen zwerfdieren binnen hun gemeente? </vraag>
      <vraag nummer="3">Acht u het aanvaardbaar dat door deze situatie zo’n 380 dieren op straat dreigen te komen staan en in ieder geval 300 katten tot het einde van het jaar in tijdelijke hokken opgevangen moeten worden, zonder de mogelijkheid om los te lopen? Zo ja, kunt u dit toelichten? Zo neen, welke maatregelen wilt u treffen om dit te helpen voorkomen en wanneer? </vraag>
      <vraag nummer="4">Deelt u de mening dat gemeenten een plicht hebben om het voortbestaan van de opvang van zwerfdieren die binnen hun gemeente worden aangetroffen te garanderen? Zo ja, welke maatregelen bent u voornemens te treffen om te garanderen dat gemeenten deze plicht naleven? Zo neen, waarom niet? </vraag>
      <vraag nummer="5">Acht u het wenselijk dat gemeenten dierenasielen opzadelen met de (financiële) verantwoordelijkheid voor de tekorten die ontstaan door onvoorziene problemen bij de bouw van een nieuw onderkomen die buiten hun schuld zijn ontstaan, mede gelet op het grote aandeel van de gemeente in de totale kosten van het nieuwe onderkomen? Zo ja, waarom? Zo neen, welke maatregelen bent u voornemens te gaan treffen om een dergelijke situatie in de toekomst te voorkomen? </vraag>
      <vraag nummer="6">Acht u het wenselijk dat dierenasielen voor een groot deel van hun inkomsten afhankelijk zijn van legaten, spontane giften en donaties en dat er hierdoor bij veel dierenasielen structurele tekorten ontstaan? Zo ja, kunt u dit toelichten? Zo neen, welke maatregelen wilt u gaan treffen om hier verandering in te brengen en wanneer? </vraag>
      <vraag nummer="7">Acht u het aanvaardbaar dat er bij veel dierenasielen geen structurele middelen beschikbaar zijn voor investeringen in bijvoorbeeld verbeterde huisvesting en het aantrekken van extra personeel? Zo ja, kunt u dit toelichten? Zo neen, bent u bereid maatregelen te treffen om deze investeringen mogelijk te maken? Zo ja, op welke wijze en welke termijn? Zo neen, waarom niet? </vraag>
      <vraag nummer="8">Deelt u de mening dat de overheid een taak heeft in het veilig stellen van het voortbestaan van opvangcentra voor zwerfdieren, waarbij goede huisvesting en voldoende personeel onontbeerlijk zijn? Zo ja, op welke manier wordt deze taak momenteel vormgegeven of zal deze worden vormgegeven? Zo neen, waarom niet? </vraag>
      <vraag nummer="9">Kunt u aangeven hoeveel gemeenten momenteel een structurele bijdrage leveren aan het dierenasiel dat de dieren uit de desbetreffende gemeente opvangt, wat de hoogte is van deze bijdrage en waar deze bijdrage voor bedoeld is? </vraag>
      <vraag nummer="10">Bent u bereid om met de Vereniging van Nederlandse Gemeenten in overleg te treden om te komen tot afspraken over de bijdragen van gemeenten aan de dierenasielen in hun regio? Zo ja, wat zal hierbij de minimale insteek zijn? Bent u voornemens hiervoor in overleg te treden met dierenopvangcentra? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-06-26" bron=", De Telegraaf Amsterdam" titel="Wurgcontract voor dierenasiel">«Wurgcontract voor dierenasiel», De Telegraaf Amsterdam, 26 juni 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op basis van artikel 8, derde lid, boek 5 van het Burgerlijk Wetboek dienen gemeenten gevonden dieren twee weken in bewaring te nemen, tenzij er sprake is van onevenredig hoge kosten of als euthanasie om medische redenen is gewenst. Op welke wijze gemeenten aan deze verplichting uitvoering geven, is een gemeentelijke aangelegenheid. </antwoord>
      <antwoord nummer="3">Het behoort tot de bevoegdheid van gemeentebesturen om beleid voor de opvang van zwerfdieren te voeren. Een dierenasiel is verantwoordelijk voor de zorg van de dieren die het heeft opgenomen. De dieren dienen conform de wettelijke voorschriften, zoals het Honden- en kattenbesluit (HKB), te worden opgevangen. De Algemene Inspectiedienst controleert de dierenasielen op de naleving van de wettelijke voorschriften. Wanneer het asiel niet kan voldoen aan de voorschriften in het HKB, dan zal het asiel noodzakelijke oplossingen moeten zoeken. Ik zie het als mijn taak om te helpen voorkomen dat asieldieren ontstaan. Het is van belang dat mensen een huisdier kiezen dat bij hen past, opdat teleurstellingen uitblijven en dieren slechts bij uitzondering in een asiel terechtkomen. Het Landelijk Informatie Centrum Gezelschapsdieren (LICG) zal potentiële eigenaren gaan helpen om die bewuste keuze te maken. Het LICG wordt door mij financieel ondersteund. De eigenaar van het huisdier blijft evenwel altijd (financieel) verantwoordelijk voor zijn huisdier. </antwoord>
      <antwoord nummer="4">Zie het antwoord op vraag 2. </antwoord>
      <antwoord nummer="5">Zoals eerder aangegeven, betreft het hier een gemeentelijke aangelegenheid. Het onderhavige geschil met het dierenasiel is de verantwoordelijkheid van het deelraadbestuur. </antwoord>
      <antwoord nummer="6, 7 en 8">Dierenasielen zijn private ondernemingen en daardoor verantwoordelijk voor de eigen bedrijfsvoering en het genereren van voldoende middelen door de kosten van de opvang zoveel mogelijk door te berekenen aan klanten en anderszins aan fondsenwerving te doen. In het asiel dient een vakbekwaam beheerder werkzaam te zijn. </antwoord>
      <antwoord nummer="9">Nee. Het ministerie van LNV registreert alleen de gegevens van bedrijfsmatige dierenasielen. Die gegevens betreffen de vestigingsplaats, de rechtspersoon, de bestuursleden, de beheerder. Gegevens betreffende de financiering van het asiel worden niet geregistreerd. </antwoord>
      <antwoord nummer="10">Nee. Gemeentebesturen kunnen zelfstandig binnen de daartoe geldende kaders beslissen of zij subsidie verlenen aan dierenasielen of daar andere afspraken over willen maken. </antwoord>
      <noten afkomstig="antwoord"/>
   </antwoorden>
</kvr>
