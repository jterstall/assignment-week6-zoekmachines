<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens en De Wit (beiden SP) aan de ministers van Verkeer en Waterstaat en van Binnenlandse Zaken en Koninkrijksrelaties en de staatssecretaris van Binnenlandse Zaken en Koninkrijksrelaties over Seceurop, Schiphol en gevaarlijke stoffen/wapens. (Ingezonden 2 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17815
</item>
         <item attribuut="Inhoud">Vragen over berichten dat het niet mogelijk is op Schiphol afdoende te controleren op het vervoer van gevaarlijke stoffen en wapens (Metro, 25 april 2003; Trouw, 1 maart 2003).</item>
         <item attribuut="Rubriek">Criminaliteit en openbare orde (Particuliere bewakings- en beveiligingsdiensten) Criminaliteit en openbare orde (Veiligheid) Milieu (Gevaarlijke stoffen) Verkeer, vervoer en waterstaat (Luchtvaartterreinen) Communicatie, media en informatievoorziening (Telecommunicatie) Handel en economie (Mededinging)</item>
         <item attribuut="Trefwoorden">Gevaarlijke stoffen Openbare orde en veiligheid Particuliere beveiligingsdiensten Schiphol Wapens Mededinging Telecommunicatie</item>
         <item attribuut="Vindplaats">Kamervragen met antwoord 2002-2003, nr. 1311, Tweede Kamer</item>
         <item attribuut="Vraagnr_bij_indiening">2020311150</item>
         <item attribuut="Afkomstig_van">Economische Zaken (EZ) Justitie (JUS)</item>
         <item attribuut="Indiener">
            <persoon partij="VVD">Blok</persoon>
            <persoon partij="SP">Gerkens</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2003-05-21</item>
         <item attribuut="Datum_indiening">2003-05-02</item>
         <item attribuut="Document-id">KVR17815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2735" allpagenumbers="2735 2736" vetnummer="2020311150" code="0203tkkvr1311" lopendefooter="Tweede Kamer, vergaderjaar 2002–2003, Aanhangsel" filenaam="KVR17815" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1311" onderwerp="" indiendatum="2003-05-2">
         <vrager partij="VVD" oorsprong="parlement">Blok</vrager>
         <vrager partij="SP" oorsprong="parlement">Gerkens</vrager>
         <vrager partij="SP" oorsprong="parlement">De Wit</vrager>
         <vraagt-aan>de ministers van Verkeer en Waterstaat en van Binnenlandse Zaken en Koninkrijksrelaties en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-05-21">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over de uitspraken van de medewerkers van Seceurop dat de toegang tot Schiphol voor mensen met gevaarlijke stoffen en wapens mogelijk is? Wilt u bij uw beantwoording ingaan op het feit dat de bagagecontrole niet in staat is grondig te controleren, het feit dat steekproeven van de Marechaussee over de veiligheid regelmatig worden gemist en het feit dat door werkdruk en onervarenheid het systeem gevoelig is voor fouten zoals het per ongeluk doorlaten van wapens in de «clean area»? <voetnoot nummer="1"/>
      </vraag>
      <vraag nummer="2" voetnoot="2">Hoe beoordeelt u dit in het licht van de extra inspanningen om strategische plekken extra te beveiligen in het kader van terrorismebestrijding? <voetnoot nummer="2"/>
      </vraag>
      <vraag nummer="3">Wat is uw oordeel over de maatschappelijke onrust die ontstaat doordat kritische geluiden van medewerkers over de veiligheid van Schiphol worden weggewuifd door de directeur van dit bedrijf en de Marechaussee? </vraag>
      <vraag nummer="4">Deelt u de mening dat een particulier bedrijf dat de veiligheid van Schiphol deels zelf verzorgt, de veiligheid van Schiphol voldoende onafhankelijk kan onderzoeken? Zo ja, waarom? </vraag>
      <vraag nummer="5">Bent u bereid om een onafhankelijk onderzoek te laten verrichten naar de veiligheid van Schiphol en te rapporteren over de werkelijke veiligheid van Schiphol? Zo neen, waarom niet? </vraag>
      <vraag nummer="6">Wat vindt u nu van de kritische opmerkingen die door verschillende partijen in eerdere debatten in de Tweede Kamer zijn geplaatst over de liberalisering van de veiligheidscontrole van Schiphol? Erkent u dat deze waarschuwingen terecht waren en dat er inderdaad gebeurt wat er werd voorspeld, namelijk dat de kwaliteit van de veiligheidscontrole ernstig onder druk komt te staan? </vraag>
      <noten afkomstig="vraag">
         <noot nummer="3"/>
         <noot nummer="1" datum="2003-04-25" bron="Metro">Metro, 25 april 2003</noot>
         <noot nummer="2" datum="2003-03-1" bron="Trouw">Trouw, 1 maart 2003</noot>
         <noot nummer="3" documenttype="Handelingen" documentnummer="67">Handelingen II, nr. 67, pag. 4515–4523, vergaderjaar 2000–2001.</noot>
      </noten>
   </vragen>
   <antwoorden aantal="6">
      <antwoord nummer="1">Op een luchthaven die jaarlijks circa 40 miljoen passagiers verwerkt, valt uiteraard niet uit te sluiten dat een enkel gevaarlijk voorwerp bij de controle over het hoofd wordt gezien. Dit neemt echter niet weg dat de fysieke controles van personen en de bagage die zij bij zich hebben, grondig worden uitgevoerd. Bij het beoordelen van de kwaliteit van de beveiliging wordt van verschillende instrumenten gebruik gemaakt. Hierbij wordt voortdurend, ook door buitenlandse autoriteiten, het beveiligingsniveau onderzocht. Hieruit komt het beeld naarvoren van een verantwoord beveiligingsniveau. Recentelijk zijn naar aanleiding van onder meer de oorlog in Irak en de gebeurtenissen van 11 september 2001, op basis van onder meer dreigingsanalyses van de AIVD, bovenop de bestaande beveiligingsmaatregelen nog extra maatregelen getroffen ten behoeve van de beveiliging van de burgerluchtvaart. Op de werkvloer is geen sprake van onervarenheid. Iedere medewerker heeft een specifiek op de burgerluchtvaart gerichte beveiligingsopleiding bij de school van de Koninklijke Marechaussee met goed gevolg doorlopen en krijgt bij de aanvang van zijn of haar werkzaamheden een mentor toegewezen. Voorts zijn de taken van de beveiligingsmedewerkers zodanig genormeerd dat ook bij een hoge werkdruk, als gevolg van bijvoorbeeld een groot passagiersaanbod, aan de voorwaarden van een goede taakuitvoering wordt voldaan. </antwoord>
      <antwoord nummer="2">Zie antwoord vraag 1. </antwoord>
      <antwoord nummer="3">Maatschappelijke onrust die ontstaat doordat het veiligheidsgevoel van de burger in het algemeen en die ten aanzien van de burgerluchtvaart in het bijzonder worden geschaad, dient voor zover mogelijk direct te worden weggenomen. De suggestie dat kritische geluiden door de leiding van de in de vraag bedoelde organisaties worden weggewuifd is onjuist. Dergelijke signalen worden door deze organisaties – en ook door mij – zeer serieus genomen. Zo is op Schiphol door de Koninklijke Marechaussee speciaal hiervoor een meldpunt ingesteld waar een functionaris onder waarborging van zijn anonimiteit zijn opvatting over de beveiliging kan ventileren en heeft Seceurop in dit kader een aantal acties opgestart waarbij met name het verbeteren van de interne communicatie centraal staat. </antwoord>
      <antwoord nummer="4" voetnoot="1">Deze mening deel ik niet. Dit is de reden dat ik onlangs nog door een onafhankelijk bureau een uitvoerig onderzoek naar de kwaliteit van de beveiliging op Schiphol heb laten uitvoeren. De uitkomsten hiervan zijn aan de Tweede Kamer gerapporteerd <voetnoot nummer="1"/>. Hieruit blijkt dat ik onafhankelijkheid van onderzoek naar de beveiliging van de burgerluchtvaart belangrijk vind. </antwoord>
      <antwoord nummer="5">Er is geen reden om op dit moment een onafhankelijk onderzoek te verrichten naar de veiligheid op Schiphol. Recent nog heeft een aantal externe onafhankelijke onderzoeken plaatsgevonden waaronder het onderzoek dat in het antwoord op vraag 4 staat vermeld. Daarnaast zullen ook in de komende periode externe onderzoeken plaatsvinden door onder meer de Europese Commissie en de Transport Security Administration van de Verenigde Staten. </antwoord>
      <antwoord nummer="6">Van de liberalisering van de veiligheidscontrole op Schiphol is geen sprake. De kwaliteit van de beveiliging is ongewijzigd ten opzichte van die van voor de inwerkingtreding van de gewijzigde Luchtvaartwet vanaf 1 april jl. en staat niet onder druk. Een verschil met betrekking tot de kwaliteit van de beveiliging ten opzichte van de situatie van voor 1 april jl. is dat de Koninklijke Marechaussee op meer onafhankelijke wijze toezicht hierop kan uitoefenen doordat zij niet meer is belast met onderdelen van de uitvoering van de reguliere beveiligingstaken. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 925 en 26 607" documentnummer="48">Kamerstuk 27 925 en 26 607, nr. 48</noot>
      </noten>
   </antwoorden>
</kvr>
