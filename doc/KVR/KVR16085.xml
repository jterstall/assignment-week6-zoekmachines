<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over de diversiteit in opleidingsniveau van vluchtelingen. (Ingezonden 26 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16085
</item>
         <item attribuut="Inhoud">Vragen naar aanleiding van het onderzoek 'Arbeidspotentieel en arbeidsmarktloopbanen van vluchtelingen en asielgerechtigden' van de Organisatie voor Strategisch Arbeidsmarktonderzoek (OSA).</item>
         <item attribuut="Rubriek">Arbeid (Arbeidsmarkt) Welzijn (Vreemdelingen en asielzoekers)</item>
         <item attribuut="Trefwoorden">Arbeidsmarkt Vluchtelingen</item>
         <item attribuut="Vindplaats">Kamervragen met antwoord 2001-2002, nr. 1508, Tweede Kamer</item>
         <item attribuut="Vraagnr_bij_indiening">2010213110</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-08-15</item>
         <item attribuut="Datum_indiening">2002-07-26</item>
         <item attribuut="Document-id">KVR16085</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3201" allpagenumbers="3201 3202" vetnummer="2010213110" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16085" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1508" onderwerp="" indiendatum="2002-07-26">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-08-15">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het onderzoek van het ITW (Instituut voor Toegepaste Wetenschappen) in opdracht van de OSA (Organisatie voor Strategisch Arbeidsmarktonderzoek) over de diversiteit in opleidingsniveau van vluchtelingen? <voetnoot nummer="1"/>
      </vraag>
      <vraag nummer="2" voetnoot="2">Hoe verhouden de resultaten van dit onderzoek zich tot de gegevens uit het plan van aanpak «verbetering arbeidsmarktpositie van hoger opgeleide vluchtelingen» <voetnoot nummer="2"/>, dat in april naar de Tweede Kamer is gestuurd? </vraag>
      <vraag nummer="3">Kunt u de Kamer een overzicht doen toekomen van het soort beroepen en/of sectoren waarin vluchtelingen competenties hebben die uit dit onderzoek naarvoren komen, en dit relateren aan de vraag naar deze arbeid op de Nederlandse arbeidsmarkt? </vraag>
      <vraag nummer="4">Ziet u in dit onderzoek aanleiding om de eerder aangekondigde maatregelen in het plan van aanpak, zoals ontwikkeling van EVC (Elders Verworven Competenties), het stimuleren van maatwerk in taalcursussen en convenanten met de G26 met extra inspanning uit te voeren? </vraag>
      <noten afkomstig="vraag">
         <noot nummer="1" datum="2002-07-25" bron="Arbeidspotentieel en arbeidsmarktloopbanen van vluchtelingen en asielgerechtigden. Een verkennend onderzoek naar ervaringen van nieuwkomers op de Nederlandse arbeidsmarkt. John Warmerdam en Harry van den Tillaart in opdracht van de Organisatie voor Strategisch Arbeidsmarktonderzoek (OSA). Zie ook , Trouw" titel="Vluchteling minder hoog opgeleid">Arbeidspotentieel en arbeidsmarktloopbanen van vluchtelingen en asielgerechtigden. Een verkennend onderzoek naar ervaringen van nieuwkomers op de Nederlandse arbeidsmarkt. John Warmerdam en Harry van den Tillaart in opdracht van de Organisatie voor Strategisch Arbeidsmarktonderzoek (OSA). Zie ook «Vluchteling minder hoog opgeleid», Trouw, 25 juli 2002</noot>
         <noot nummer="2">SZW, ABG/DB/2002/16793, 09-04-02</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De resultaten van het onderzoek naar «Arbeidspotentieel en arbeidsmarktloopbanen van vluchtelingen en asielgerechtigden» komen, voor zover het de groep hoger opgeleide vluchtelingen betreft, sterk overeen met de gegevens uit het plan van aanpak «verbetering arbeidsmarktpositie van hoger opgeleide vluchtelingen». Uit het plan van aanpak blijkt evenals uit bovengenoemd onderzoek dat een kwart van de erkende vluchtelingen hoger opgeleid is. Het onderzoek laat zien dat onder asielzoekers die geen verblijfsstatus hebben het percentage hoger opgeleiden lager ligt, namelijk 16%. Uit de onderzoeksresultaten blijkt dat het plan van aanpak terecht aandacht besteedt aan een adequate registratie van gegevens, inbedding van internationale diplomawaardering in het inburgeringsonderzoek, ontwikkeling van EVC-procedures voor hoger opgeleide vluchtelingen en stimuleren van maatwerk in het aanbod van taalcursussen en duale trajecten. Het onderzoek onderschrijft verder het belang van begeleiding op maat van hoger opgeleide vluchtelingen door reguliere instanties. Het plan van aanpak beoogt onder andere via de ondersteuningsfunctie die de Stichting voor Vluchteling-Studenten UAF vervult, kennis omtrent succesvolle specfieke methodieken te verspreiden onder reguliere instanties zoals CWI en gemeenten. </antwoord>
      <antwoord nummer="3">Het onderzoek bevat een uitgebreid overzicht van 118 beroepen die gereduceerd zijn tot een beperkt aantal categorieën op basis van de beroepenclassificatie van het CBS. De meest voorkomende beroepen bij asielzoekers die in de periode 1995–2000 op 16-jarige leeftijd of ouder naar Nederland zijn gekomen zijn boer, huisvrouw, ondernemer/handelaar, verkoper, docent en winkelier. Op hoger niveau zijn de meest voorkomende beroepen docent, ingenieur en arts. In het eerste kwartaal van 2002 zijn bij het Centrum voor Werk en Inkomen de meeste vacatures geregistreerd in de volgende sectoren: overige zakelijke dienstverlening, detailhandel, bouwnijverheid en -installatie, horeca en landbouw. Drie van deze vijf sectoren vertonen overlap met de meest voorkomende beroepen van asielzoekers in hun land van herkomst. De onderzoekers maken hierbij een tweetal kanttekeningen: het opleidingsniveau van beroepsbeoefenaren uit diverse landen van herkomst kan aanzienlijk verschillen met het niveau van het beroep in Nederland: een boer in Nederland dient bijvoorbeeld andere kwalificaties te hebben dan een asielzoeker die boer was, vaak heeft. De eerder verworven competenties in het land van herkomst en het vervolg van de arbeidsmarktloopbaan in Nederland sluiten mede daardoor niet altijd logisch op elkaar aan. In het onderzoek wordt daarnaast opgemerkt dat de geregistreerde informatie over de competenties van asielzoekers zeer summier en weinig systematisch is – het eerder genoemde plan van aanpak beoogt hier verbetering in aan te brengen in de asielfase maar vooral ook aan het begin van het inburgeringstraject. </antwoord>
      <antwoord nummer="4">Het onderzoek bevestigt het belang van de in het plan van aanpak aangekondigde maatregelen op de genoemde terreinen. Het onderzoek geeft aan dat het vinden van werk dat aansluit op het werk dat de vluchteling in het land van herkomst verrichtte vooral afhankelijk is van investeringen in Nederland in competenties. Daarbij wordt met name gewezen op het belang van taalvaardigheid en een (beroeps)opleiding. De uitvoering van de maatregelen in het plan van aanpak is al ter hand genomen, bij de verdere uitwerking van het beleid zullen de aanbevelingen uit het onderzoek meegenomen worden. Het onderzoek belicht tevens een belangrijk punt dat in het plan van aanpak onderbelicht is. Naast een goede begeleiding en ondersteuning blijken de inspanningen van vluchtelingen zelf van groot belang te zijn voor hun kansen op de arbeidsmarkt: een sterke motivatie, eigen initiatief, doorzettingsvermogen en een actieve opstelling richting instanties blijken belangrijke succesfactoren voor de doorstroom naar posities die aansluiten bij de eigen competenties en ambities. In de uitwerking van het plan van aanpak zal daarom extra aandacht zijn voor manieren waarop deze eigen inspanningen verder bevorderd kunnen worden. </antwoord>
      <noten afkomstig="antwoord"/>
   </antwoorden>
</kvr>
