<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijken en Wolfsen (beiden PvdA) aan de ministers van Volksgezondheid, Welzijn en Sport en van Justitie over de bezuiniging op de kosten van delinquenten in gedragstherapie. (Ingezonden 21 september 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21420
</item>
         <item attribuut="Inhoud">Vragen aan de ministers van VWS en Justitie naar aanleiding van berichten dat er bezuinigd gaat worden op reiskostenvergoeding die gedetineerden krijgen om naar psychotherapie te gaan. Dit heeft gevolgen heeft voor het bezoek aan deze therapie. Het gevaar voor toename van recidive is aanwezig. Er wordt verwezen naar vragen van het lid Van Dijken (PvdA) aan de minister van VWS over het onderzoek naar de bezuiniging in de psychotherapie (Aanhangsel van de Handelingen 2003-2004, nr. 1343).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg)</item>
         <item attribuut="Trefwoorden">Gedetineerden Psychotherapie Reiskostenvergoedingen</item>
         <item attribuut="Vindplaats">Kamervragen met antwoord 2004-2005, nr. 208, Tweede Kamer</item>
         <item attribuut="Vraagnr_bij_indiening">2040500090</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Dijken</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2004-10-21</item>
         <item attribuut="Datum_indiening">2004-09-21</item>
         <item attribuut="Document-id">KVR21420</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="435" allpagenumbers="435 436" vetnummer="2040500090" code="0405tkkvr208" lopendefooter="Tweede Kamer, vergaderjaar 2004–2005, Aanhangsel" filenaam="KVR21420" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="208" onderwerp="" indiendatum="2004-09-21">
         <vrager partij="PvdA" oorsprong="parlement">Van Dijken</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2004-10-21">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de artikelen over de bezuinigingen op de reiskosten van (ex)-delinquenten die gemaakt moeten worden om bij hun therapeut te komen? <voetnoot nummer="1"/>
      </vraag>
      <vraag nummer="2">Deelt u de zorgen van veel behandelaars dat (ex-) delinquenten hun behandeling niet afmaken als gevolg van de bezuiniging op reiskosten en de beperking van het aantal zittingen psychotherapie? </vraag>
      <vraag nummer="3">Is het terecht om de door de Tenderkliniek waargenomen stijging van het aantal delinquenten dat niet komt opdagen, te wijten aan de afschaffing van de reiskostenvergoeding? Zo nee, waarom niet? </vraag>
      <vraag nummer="4">Deelt u de mening dat het van groot belang is dat de (ex-) delinquenten hun therapie volledig afronden? Zou een passende behandeling het recidivegevaar kunnen tegengaan? </vraag>
      <vraag nummer="5">Als het antwoord op vraag 4 positief is, hoe denkt u de (ex-) delinquenten (weer) te kunnen (blijven) motiveren om de meest passende therapie af te ronden? </vraag>
      <vraag nummer="6">Wat is volgens u een gepaste behandeling voor (ex-) delinquenten met gedragsproblemen? Wie bepaalt wat een gepaste behandeling is? Wie is verantwoordelijk voor welke kosten? </vraag>
      <vraag nummer="7">Is het, gezien het veiligheidsplan, niet beter om de resultaten van het onderzoek van de effecten van de pakketbeperking, toegezegd in de VWS-begroting 2004, eerder dan de tweede helft van 2005 naar de Kamer te sturen, mede gelet op de verwachte toename van recidive? </vraag>
      <noten afkomstig="vraag">
         <noot nummer="2"/>
         <noot nummer="1" titel="Deel Kamer wil reisgeld ex-gevangen handhaven">de Volkskrant, 10 en 11 augustus 2004, «Geen reiskostenvergoeding, dan niet meer naar therapie», «Bezuiniging nekt recidive-therapie», «Deel Kamer wil reisgeld ex-gevangen handhaven»</noot>
         <noot nummer="2" documenttype="Kamervragen" documentnummer="1343" documentjaargang="2003-2004">Aanhangsel Handelingen, nr. 1343, vergaderjaar 2003–2004.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen. De gewijzigde regeling zittend ziekenvervoer staat open voor 4 groepen: nierdialysepatiënten, chemokuur- en radiotherapiepatiënten, rolstoelgebruikers en visueel gehandicapten. Er is een hardheidsclausule toegevoegd aan de regeling voor verzekerden die niet tot de vier in de regeling genoemde groepen behoren. De uiteindelijke beslissing om vervoerskosten voor deze overige patiënten te vergoeden ligt bij de verzekeraar. Delinquenten die een gedragsveranderingsbehandeling volgen in een forensische polikliniek behoren niet tot de 4 groepen genoemd in die regeling. Deze patiënten kunnen een beroep doen op de hardheidsclausule. Het is vervolgens aan de verzekeraar om te beslissen of zij in aanmerking komen voor een vergoeding. Inmiddels heb ik besloten extra middelen ( € 13 mln) toe te voegen aan de hardheidsclausule. Iedere patiënt kan een beroep doen op deze hardheidsclausule. De maatregel psychotherapie was gesteld op maximaal 30 behandelingen ongeacht de stoornis. Eerder heb ik u al gemeld dat de maatregel nog wordt aangepast, waarbij voor personen met persoonlijkheidsstoornissen het aantal uit de AWBZ te vergoeden zittingen wordt uitgebreid van 30 naar 50 zittingen. Daarmee kom ik tegemoet aan het advies van deskundigen. Ik informeerde u daarover in mijn brieven 10 maart 2004 (II, 2003–3004, 25 424, nr. 48), 2 april 2004 (II, 2003–2004, 25 424, nr. 51) en 15 juni 2004 (II, 2003–2004, 29 647, A/nr. 1). Deze aanpassing treedt per 15 oktober 2004 in werking. </antwoord>
      <antwoord nummer="3">Er is geen onderzoek verricht naar het verband tussen afschaffing van de reiskostenvergoeding en de stijging van het aantal delinquenten dat niet bij de behandeling komt opdagen. Het is echter mogelijk dat dit ook een oorzaak kan zijn. </antwoord>
      <antwoord nummer="4">Uiteraard is het van belang dat de patiënten passend behandeld worden. Uit een recent verschenen proefschrift van dhr. Canton blijkt dat er een positief verband bestaat tussen behandeling van delinquenten en het recidivepercentage. Uiteindelijk zal het recidiveren niet afhankelijk zijn van het afmaken van de behandeling, maar van de wil om niet in herhaling te vallen. De behandeling ondersteunt en versterkt die wil slechts. Wie die wil heeft zal zich daar niet door de reiskostenvergoeding van af laten houden. </antwoord>
      <antwoord nummer="5">Zie het antwoord op vraag 2. Door de extra financiële ruimte voor toepassing van de hardheidsclausule bij het zittend ziekenvervoer, alsmede door de versoepeling van de pakketmaatregel psychotherapie per 15 oktober 2004 bestaan hiervoor adequate mogelijkheden. </antwoord>
      <antwoord nummer="6">In zijn algemeenheid is niet aan te geven welke behandeling het meest passend is. Dit dient per delinquent aan de hand van een diagnose te worden bepaald. Deze beslissing kan door verschillende functionarissen worden genomen, zoals bijv. door de rechter in het kader van een voorwaardelijke veroordeling, of door het management van een penitentiaire inrichting. De kosten van deze behandeling worden in het algemeen door justitie gedragen, zij het dat de huidige projecten «behandeling in detentie» AWBZ zijn gefinancierd. </antwoord>
      <antwoord nummer="7">Ik zie geen aanleiding om de resultaten van de monitor naar de effecten van de pakketmaatregel psychotherapie eerder dan de tweede helft van 2005 naar de kamer te sturen. In de eerste plaats omdat door de toevoeging van extra middelen aan de hardheidsclausule bij het zittend ziekenvervoer, alsmede door versoepeling van de pakketmaatregel psychotherapie per 15 oktober 2004 de problemen grotendeels lijken opgelost en de gestelde toename van de recidive zich naar verwachting niet zal voordoen. In de tweede plaats omdat de versoepeling van de pakketmaatregel per 15 oktober zal ingaan. De resultaten van de versoepeling zullen daardoor op zijn vroegst in de loop van 2005 zichtbaar worden. </antwoord>
      <noten afkomstig="antwoord"/>
   </antwoorden>
</kvr>
