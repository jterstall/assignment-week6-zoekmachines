<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden (CDA) en Keur (VVD) over overschrijding door Italië van de Europese richtlijnen voor melkquotering. (Ingezonden 26 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5215
</item>
         <item attribuut="Rubriek">Veeteelt (Zuivel)</item>
         <item attribuut="Trefwoorden">Italië Melk</item>
         <item attribuut="Vindplaats">Kamervragen met antwoord 1996-1997, nr. 1455, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="VVD">Keur</persoon>
         </item>
         <item attribuut="Datum_reaktie">1997-06-24</item>
         <item attribuut="Datum_indiening">1997-05-26</item>
         <item attribuut="Document-id">KVR5215</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2973" allpagenumbers="2973 2974" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1455" onderwerp="" indiendatum="1997-05-26">
         <vrager partij="CDA" oorsprong="parlement">Van der Linden</vrager>
         <vrager partij="VVD" oorsprong="parlement">Keur</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent Italië op dit moment een systeem van melkquotering, waarbij op individueel bedrijfsniveau aan boeren een vaste hoeveelheid melkproductie is toegekend? Zo neen, op welke termijn zal dit wel het geval zijn? <voetnoot nummer="1"/>
      </vraag>
      <vraag nummer="2">Is het bericht waar, dat in Italië tot op heden nog geen werkend instrumentarium bestaat dat toeziet op de uitvoering van de melkquotering? </vraag>
      <vraag nummer="3">Welke bemoeienis heeft tot nu toe vanuit de Europese Commissie plaats gevonden om in Italïe tot een betrouwbare registratie van de melkproductie te komen? Op welke hindernissen zijn deze pogingen tot nu toe gestuit? </vraag>
      <vraag nummer="4">Hoe is te verklaren, dat er Italië geen goed inzicht bestaat in de omvang van de rundveestapel? Is er geen I&amp;R-systeem voor runderen? Heeft dat ook niet tot gevolg dat onduidelijk is of dierziektes als bijvoorbeeld BSE kunnen voorkomen, laat staan dat dieren traceerbaar zijn? </vraag>
      <vraag nummer="5">Kunt u er bij de Europese Commissie op aandringen dat zij Italië gaat begeleiden bij het opzetten van het instrumentarium voor melkquotering? </vraag>
      <vraag nummer="6">Is de boete uit 1994 van 4,2 miljard voor overproductie uit voorgaande jaren inmiddels betaald of verrekend? Zo neen, welke knelpunten doen zich voor bij de inning? </vraag>
      <vraag nummer="7">Welke andere lidstaten vertonen onregelmatigheden met de uitvoering van de superheffing? Denkt u, dat eventuele knelpunten in de controle van lidstaten een bedreiging vormen voor de toekomst van de Europese melkquotering? </vraag>
      <noten afkomstig="vraag">
         <noot nummer="1" datum="1997-05-17" bron="Agrarisch Dagblad">Agrarisch Dagblad, 17 mei 1997</noot>
      </noten>
   </vragen>
   <antwoorden aantal="4">
      <antwoord nummer="1, 2, 3 en 5">Het systeem van melkquotering, waarbij een individuele referentiehoeveelheid beschikbaar is op het bedrijf, is ook in Italië bij wet geregeld en van toepassing. Hierbij heeft de Italiaanse regering de coördinatie van het toezicht op het naleven van de superheffingsregels opgedragen aan de AIMA. Het is de taak van de Europese Commissie om te controleren of de Europese regelgeving met betrekking tot de melkquotering in de Lid-Staten volledig en correct wordt toegepast. Daartoe bezoeken ambtenaren van de Brusselse controle-instanties regelmatig de Lid-Staten om na te gaan of de regels correct worden nageleefd. In de praktijk is het zo, dat via de controlesystematiek de Commissie de Lid-Staten in de juiste (toepassings)richting drijft. Ook gezien de intensieve controles die de Commissie heeft uitgevoerd, begeleidt zij op deze wijze al de toepassing van de melkquotering in Italië. Het is daarom ook aan de Europese Commissie om vast te stellen of Italië beschikt over een werkend instrumentarium met betrekking tot de melkquotering. In de rapportage van april 1995, COM (95) 147 def., werd door de Commissie (na intensief uitgevoerde controles, welke werden afgedwongen door de Raad) positief gerapporteerd over de vraag in hoeverre aan de eisen voor een definitieve toekenning aan Italië werd voldaan. Deze eisen waren: A. vaststelling van de uitvoeringsverordeningen; B. berekening van de individuele referentiehoeveelheden en van individuele melkvetreferenties; C. oprichting en outillering van een centraal bureau voor de controle op de registratie van de productie en op de inning van de heffing; D. adequate productieregistratie; E. eventuele inning van de door de producenten verschuldigde heffing. De Commissie eindigt, in genoemd document, haar conclusies met nog een keer de bevestiging dat: «De diensten van de Commissie zullen erop blijven toezien, dat het quotastelsel correct wordt toegepast en dat de verschillende tekortkomingen worden verholpen. Bij onregelmatigheden zal in het kader van de goedkeuring van de rekeningen en/of van de inbreukprocedure het nodige gedaan worden.» </antwoord>
      <antwoord nummer="4">Italië kent het I&amp;R-systeem voor runderen. Vorig jaar is evenwel gebleken, dat Richtlijn 92/102 (inzake de implementatie van het I&amp;R-systeem voor runderen) toen in Italië niet volledig geïmplementeerd was. De situatie is inmiddels aangepast. Onlangs heeft Italië aan de Europese Commissie medegedeeld, dat de bewuste Richtlijn geïmplementeerd is, waarbij het alfanumerieke I&amp;R-systeem gehanteerd wordt. Het bestaan van een I&amp;R-systeem voor runderen biedt overigens geen garantie dat dierziektes, zoals BSE, kunnen worden voorkomen. </antwoord>
      <antwoord nummer="6">Op basis van het compromis in de Ecofin-vergadering van 21 oktober 1994 werd de totaal door Italië verschuldigde superheffing over de vijf quotumjaren 1988/89 t/m 1992/93 berekend op 1 905 miljoen ecu. Dit compromis bevat ook een betalingsregeling, op grond waarvan een belangrijk deel van het bedrag in vier jaarlijkse betalingen mag worden afgedragen of verrekend, aanvangend in oktober 1995 en eindigend in oktober 1998. Het resterende gedeelte dient binnen de normale termijn (te weten circa vier jaar na ontstaan van de schuld) te worden voldaan. Uit de ons ter beschikking staande financiële gegevens van de Europese Commissie blijkt, dat Italië aan haar financiële verplichting voldoet. </antwoord>
      <antwoord nummer="7">Uit het meest recente SYNTHESEVERSLAG (d.d. april 1997) dat ons ter beschikking staat, dat gaat over de resultaten van de controles voor de goedkeuring van de rekeningen betreffende het EOGFL, afdeling Garantie, over het begrotingsjaar 1993, blijkt dat in meerdere Lid-Staten om diverse redenen correcties met betrekking tot de superheffing zijn doorgevoerd. Het gaat dan meestal om verschillen tussen de verschuldigde en de afgedragen heffing in zowel positieve als negatieve zin. Genoemd worden Italië, Spanje, Griekenland, Nederland, Ierland en Frankrijk. Voor Nederland gaat het over een teruggave van per saldo f 12 462,06 over de jaren 1988/89 tot en met 1994/95. Voorts bestaan er nog enkele discussiepunten tussen enerzijds de Commissie en anderzijds Frankrijk, het Verenigd Koninkrijk, Nederland, België, Luxemburg en Ierland. Mede gezien de toegenomen aandacht van de Commissie voor de goede uitvoering in alle Lid-Staten, verwacht ik niet dat de uitvoering een werkelijke bedreiging hoeft te vormen voor de toekomst van de Europese melkquotering. </antwoord>
      <noten afkomstig="antwoord"/>
   </antwoorden>
</kvr>
