<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de staatssecretaris van Onderwijs, Cultuur en Wetenschap, de heer Rutte, over het arrest van het Europese Hof van Justitie in de zaak van de Franse student Dany Bidar. (Ingezonden 17 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22736
</item>
         <item attribuut="Inhoud">Vragen naar de gevolgen van het arrest van het Europees Hof van Justitie in de zaak van in Engeland studerende Franse student Dany Bidar (C-209/03). Het Hof spreekt uit dat 'steun die aan legaal in een lidstaat verblijvende studenten wordt toegekend ter dekking van hun kosten van levensonderhoud, binnen de werkingssfeer van het Verdrag valt'. In deze zaak wordt de Engelse regelgeving, die Engelse ingezetenen bevoordeelt boven personen die in Engeland komen studeren, strijdig verklaard met de EU-wetgeving. Welke gevolgen heeft de uitspraak voor in Nederland wonende buitenlandse studenten, en Nederlandse studenten in het buitenland. De uitspraak zou het meenemen van Nederlandse studiefinanciering bemoeilijken.</item>
         <item attribuut="Rubriek">Hoger onderwijs (Studenten) Hoger onderwijs (Studiefinanciering)</item>
         <item attribuut="Trefwoorden">Buitenlandse studenten Studiefinanciering</item>
         <item attribuut="Vindplaats">Kamervragen met antwoord 2004-2005, nr. 1387, Tweede Kamer</item>
         <item attribuut="Vraagnr_bij_indiening">2040510740</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-04-08</item>
         <item attribuut="Datum_indiening">2005-03-17</item>
         <item attribuut="Document-id">KVR22736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2951" allpagenumbers="2951 2952" vetnummer="2040510740" code="0405tkkvr1387" lopendefooter="Tweede Kamer, vergaderjaar 2004–2005, Aanhangsel" filenaam="KVR22736" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1387" onderwerp="" indiendatum="2005-03-17">
         <vrager partij="PvdA" oorsprong="parlement">Van Dam</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2005-04-8">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Welke consequenties heeft het arrest van het Europese Hof van Justitie in de zaak van de Franse student Dany Bidar voor in Nederland wonende buitenlandse studenten? Krijgen in Nederland wonende buitenlandse studenten op basis van dit arrest alleen toegang tot het collegegeldkrediet of moet aan hen ook een studiebeurs voor levensonderhoud worden verstrekt? </vraag>
      <vraag nummer="2">Welke consequenties heeft dit arrest voor Nederlandse studenten die in het buitenland (gaan) studeren? </vraag>
      <vraag nummer="3">Vindt u dat Nederlandse studenten die in het buitenland studeren, Nederlandse studiefinanciering moeten kunnen ontvangen, of moeten zij gebruik kunnen maken van studiefinanciering in het land waar ze gaan studeren? Welke inspanningen gaat u plegen om uw voorkeur te realiseren? </vraag>
      <vraag nummer="4">In hoeverre bemoeilijkt dit arrest de mogelijkheden om Nederlandse studiefinanciering mee te nemen naar het buitenland? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het Hof heeft in zijn arrest geoordeeld dat studiefinanciering voor levensonderhoud valt onder reikwijdte van het verdrag. Het Hof heeft echter in de uitspraak geoordeeld dat het om te voorkomen dat de lasten voor een lidstaat van de studiefinanciering voor studenten uit andere lidstaten te groot worden aanvaardbaar is als een lidstaat voorwaarden stelt. Op grond van de Wet studiefinanciering 2000 (WSF 2000) wordt op dit moment geen voorwaarde gesteld die vergelijkbaar is met de Engelse voorwaarden omdat er tot nog toe vanuit is gegaan dat studiefinanciering voor levensonderhoud niet onder de reikwijdte van het Verdrag viel. Nu dat wel het geval is gebleken, zie ik aanleiding om vooruit te lopen op de implementatie van de richtlijn betreffende het recht van vrij verkeer en verblijf op het grondgebied van de lidstaten van de Unie en hun familieleden (Richtlijn 2004/38/EG). In deze richtlijn is bepaald dat lidstaten niet verplicht zijn om aan EU-burgers (die niet behoren tot de kring van EU-(ex-)werknemers/zelfstandigen) steun voor levensonderhoud toe te kennen vóór de verwerving van het duurzame verblijfsrecht. Dit duurzame verblijfsrecht verwerven EU-burgers na vijf jaar legaal verblijf op het grondgebied van de ontvangende lidstaat. De richtlijn moet voor 30 april 2006 geïmplementeerd zijn. EU-burgers die minimaal vijf jaar legaal in Nederland verblijven, zullen op grond van bovengenoemde richtlijn aanspraak kunnen maken op volledige studiefinanciering. In aansluiting bij de richtlijn zullen studenten uit andere EU-landen die vijf jaar legaal in Nederland verblijven op korte termijn voor volledige studiefinanciering in aanmerking kunnen komen. Aanvragen voor studiefinanciering die sinds het arrest zijn ingediend zullen met in achtneming van het voorgaande worden afgehandeld. Studenten die nog geen vijf jaar legaal in Nederland verblijven, hier met het oog op het volgen van een studie naar toegekomen zijn en die geen (kind van een) EU-(ex-)werknemer/zelfstandige zijn, blijven de zogeheten Raulin-vergoeding krijgen: de tegemoetkoming die Nederland zijn studenten verstrekt als tegemoetkoming in de kosten van het collegegeld. Op het moment dat het collegegeldkrediet wordt ingevoerd, komen deze studenten hiervoor in aanmerking en komt dit in de plaats van de Raulin-vergoeding. </antwoord>
      <antwoord nummer="2">De consequentie is dat Nederlandse studenten in andere EU-landen eerder in aanmerking komen voor studiefinanciering voor levensonderhoud. Hoeveel eerder is afhankelijk van de voorwaarden die het land waar de student heen gaat stelt. </antwoord>
      <antwoord nummer="3">Het Nederlandse beleid is er, conform de uitgangspunten voor internationale studentenmobiliteit zoals die in het Bologna-proces zijn vastgesteld, op gericht internationale studentenmobiliteit mogelijk te maken. Het heeft de Nederlandse voorkeur daartoe studiefinanciering voor een volledige opleiding in het buitenland meeneembaar te maken. Nederlandse studenten zouden dus bij voorkeur met Nederlandse studiefinanciering in het buitenland moeten kunnen studeren. De meeneembaarheid van studiefinanciering stuit echter op problemen zoals de mogelijke dubbele aanspraak en de mogelijkheid van buitenlandse studenten die met de meeneembare Nederlandse studiefinanciering in het buitenland gaan studeren. Aangezien deze complicaties zich voordoen als gevolg van EU-regelgeving, dient deze problematiek zo mogelijk op Europees niveau te worden opgelost. Het EU-voorzitterschap is benut om deze materie op de EU-agenda te krijgen. Deze agendering heeft er inmiddels toe geleid dat de Europese Commissie een Juridische Expertgroep heeft ingesteld om uit te zoeken op welke wijze in EU-verband de meeneembaarheid van studiefinanciering kan worden gereguleerd. In het verband van de Europese Unie blijf ik mij inzetten om steun voor een dergelijke regeling te mobiliseren. Of dit Europese proces een uitkomst zal hebben die overeenkomstig de Nederlandse beleidsinzet is, is uiteraard niet zeker. </antwoord>
      <antwoord nummer="4">Zoals aangegeven kunnen studenten in een ander EU-land eerder in aanmerking komen voor de studiefinanciering van dat land. Dat beperkt de mogelijkheden voor meeneembare studiefinanciering omdat de mogelijkheid van dubbele aanspraak groter wordt bij een vergroting van de aanspraken op het gastland. Tevens laat het arrest zien dat op basis van het algemene EU-recht de verantwoordelijkheid voor EU-burgers eerder bij het gastland wordt gezocht. </antwoord>
      <noten afkomstig="antwoord"/>
   </antwoorden>
</kvr>
