<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over het paspoortvereiste met betrekking tot Iraanse asielzoekers. (Ingezonden 17 mei 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25888
</item>
         <item attribuut="Inhoud">Vragen naar aanleiding van bericht over de eis van de Iraanse ambassade in Nederland van Iraanse (ex)asielzoekers om een zogeheten tobeh te tekenen, waarin zij spijt betuigen over hun asielverzoek.</item>
         <item attribuut="Rubriek">Internationale betrekkingen (Ambassades) Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Ambassades Iran Mensenrechten Paspoorten Vluchtelingen</item>
         <item attribuut="Vindplaats">Kamervragen met antwoord 2005-2006, nr. 1719, Tweede Kamer</item>
         <item attribuut="Vraagnr_bij_indiening">2050613510</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-06-27</item>
         <item attribuut="Datum_indiening">2006-05-17</item>
         <item attribuut="Document-id">KVR25888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3667" allpagenumbers="3667 3668" vetnummer="2050613510" code="0506tkkvr1719" lopendefooter="Tweede Kamer, vergaderjaar 2005–2006, Aanhangsel" filenaam="KVR25888" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1719" onderwerp="" indiendatum="2006-05-17">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="27 juni 2006), zie ook Aanhangsel Handelingen nr. 1628, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat de Iraanse ambassade in Nederland van Iraanse (ex-)asielzoekers die in aanmerking willen komen voor een Iraans paspoort eist dat zij een zogeheten tobeh tekenen, waarin zij spijt betuigen over hun asielverzoek? Is het waar dat deze spijtbetuiging wordt toegevoegd aan het politieke dossier van de persoon die de tobeh heeft getekend? </vraag>
      <vraag nummer="2">Welke consequenties heeft deze door de Iraanse ambassade gehanteerde eis om een tobeh te tekenen voor Iraanse ex-asielzoekers die in Nederland een reguliere procedure tot het verwerven van een verblijfsvergunning willen starten? Betekent het in de reguliere procedures geldende paspoortvereiste dat deze mensen, om aan het paspoortvereiste te voldoen, in de praktijk aan de autoriteiten van Iran bekend moeten maken dat zij een asielverzoek in Nederland hebben ingediend? </vraag>
      <vraag nummer="3">Kan, gezien de eis om een tobeh te tekenen, worden vastgehouden aan het paspoortvereiste dat Iraanse (ex-)asielzoekers wordt tegengeworpen wanneer zij een reguliere procedure tot het verwerven van een verblijfsvergunning willen starten? Mag van Iraanse (ex-)asielzoekers gevraagd worden dat zij zich bij de Iraanse autoriteiten bekend maken als asielzoeker, met alle gevolgen die dat kan hebben voor henzelf en hun familie en bekenden in Iran, om te kunnen voldoen aan de eisen van een reguliere procedure? </vraag>
      <vraag nummer="4">Bent u bereid om in zaken van Iraanse (ex-)asielzoekers die een reguliere procedure willen starten, af te zien van het paspoortvereiste en in plaats daarvan te vragen dat zij op een andere manier hun identiteit en nationaliteit aantonen, die geen verplichting tot het tekenen van een tobeh met zich meebrengt? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De ervaring van de Nederlandse overheid in contact met de Iraanse autoriteiten bevestigt niet dat er sprake is van een (standaard)eis de tobeh te ondertekenen. Eénmaal – voor zover bij mij bekend – is er in een aanvraag voor regulier verblijf sprake geweest van het vereiste een tobeh te ondertekenen als voorwaarde voor de afgifte van een paspoort door de Iraanse autoriteiten. De vraagstelling inzake het al dan niet toevoegen van deze ondertekende tobeh aan het politieke dossier van betrokkene kan niet worden beantwoord nu er geen inzage in noch kennis bestaat over al dan niet aanwezige documentatie van een persoon, opgesteld door de Iraanse autoriteiten. </antwoord>
      <antwoord nummer="2">Welke consequentie verbonden moet worden aan een dergelijk vereiste van de Iraanse autoriteiten, is niet zonder meer te zeggen. Daar waar zich deze situatie voordoet, zal per geval zorgvuldig worden bezien welke consequentie hieraan verbonden moet worden. In elk geval wordt niet van de vreemdeling verwacht dat hij/zij kenbaar maakt een ex-asielzoeker te zijn. </antwoord>
      <antwoord nummer="3">Zoals ik heb aangegeven in het antwoord op vraag 2, is deze situatie bij mijn weten éénmaal voorgekomen. Per geval dient te worden bezien wat de consequentie moet zijn, indien een vereiste van de ondertekening van een tobeh aan de orde is. Zoals hierboven door mij is opgemerkt, wordt van de betrokken persoon in elk geval niet verwacht dat hij/zij zich kenbaar maakt als ex-asielzoeker. </antwoord>
      <antwoord nummer="4">Per geval zal worden bezien wat de consequentie moet zijn, indien een vereiste van de ondertekening van een tobeh aan de orde is. Eén van de consequenties kan zijn dat van het paspoortvereiste wordt afgezien. In de eerder genoemde zaak – waarin de ondertekening van de tobeh een vereiste bleek voor het verkrijgen van een paspoort terzake een aanvraag voor verblijf in Nederland op reguliere gronden – is ontheffing van het paspoortvereiste verleend. </antwoord>
      <noten afkomstig="antwoord"/>
   </antwoorden>
</kvr>
