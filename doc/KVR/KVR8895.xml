<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Halsema (beiden GroenLinks) aan de staatssecretaris van Sociale Zaken en Werkgelegenheid, mw. Verstand-Bogaert en de minister van Justitie over vrouwelijke rechters. (Ingezonden 21 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8895
</item>
         <item attribuut="Inhoud">Vragen over een ondervertegenwoordiging van vrouwen in de rechtelijke macht, met name in de hogere functies.</item>
         <item attribuut="Rubriek">Rechterlijke organisatie (Rechters) Welzijn (Vrouwen)</item>
         <item attribuut="Trefwoorden">Rechters Vrouwenemancipatie</item>
         <item attribuut="Vindplaats">Kamervragen met antwoord 1998-1999, nr. 950, Tweede Kamer</item>
         <item attribuut="Vraagnr_bij_indiening">2989906090</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-03-12</item>
         <item attribuut="Datum_indiening">1999-01-21</item>
         <item attribuut="Document-id">KVR8895</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1945" allpagenumbers="1945 1946" vetnummer="2989906090" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8895" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="950" onderwerp="" indiendatum="1999-01-21">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Sociale Zaken en Werkgelegenheid, mw. Verstand-Bogaert en de minister van Justitie</vraagt-aan>
      </vraagdata>
      <antwoorddata antwoorddatum="12 maart 1999). Zie ook Aanhangsel Handelingen nr. 773, vergaderjaar 1998–1999.">
         <antwoorder functie="staatssecretaris" ministerie="Sociale Zaken en Werkgelegenheid">Verstand-Bogaert</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het krantenartikel «Vrouw stuit op glazen plafond. Rechterlijke top alleen bereikbaar voor mannen»? <voetnoot nummer="1"/>
      </vraag>
      <vraag nummer="2">Blijft het aandeel vrouwelijke rechters steken op 38% met daarbij een sterke ondervertegenwoordiging in hogere functies? Welke maatregelen denkt u te nemen om dat glazen plafond te doorbreken? </vraag>
      <vraag nummer="3">Wordt deeltijd werken minder vaak geaccepteerd bij de rechterlijke macht, vanwege het tekort aan rechters? Zo ja, hoe verhoudt dit zich tot de verschillende wetsvoorstellen betreffende bevordering van deeltijd werken? </vraag>
      <vraag nummer="4">Deelt u de opvatting die in het artikel wordt verwoord, dat de functie van rechter niet goed is te combineren met zorgtaken? Zo ja, hoe verhoudt dit zich tot het tekort aan rechters? Welke maatregelen denkt u te nemen om het combineren van arbeid en zorg bij de rechterlijke macht te verbeteren? </vraag>
      <vraag nummer="5">Welk voorkeursbeleid voert het ministerie van Justitie op dit moment ten aanzien van de rechterlijke macht? Worden er nu bijvoorbeeld streefcijfers gehanteerd voor aantallen vrouwelijke rechters? Bent u voornemens om op grond van deze onderzoeksresultaten het voorkeursbeleid aan te passen? </vraag>
      <noten afkomstig="vraag">
         <noot nummer="1" datum="1999-01-18" bron="Trouw">Trouw, 18 januari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het percentage vrouwen in de rechterlijke macht bedraagt op dit moment 42%. Daarvan werkt 16% in deeltijd. De beide percentages vertonen een (nog steeds) stijgende tendens. Wat betreft de promotiefuncties in de rechterlijke macht is op dit moment nog sprake van een zekere ondervertegenwoordiging van vrouwen. Bij de gerechtshoven is het bezettingspercentage vrouwen in hogere (leidinggevende) functies van (coördinerend-)vice-president 13%. Bij de arrondissementsrechtbanken ligt dit percentage op 32. Onder de 5 hofpresidenten bevindt zich één vrouw. Het college van rechtbankpresidenten (19) telde tot voor kort twee vrouwen. Een van hen is inmiddels teruggetreden. Het relatief hoge aandeel vrouwen dat bij de rechterlijke macht tegenwoordig instroomt (zie antwoord bij vraag 5) is een ontwikkeling van pas de laatste jaren. Het gevolg hiervan is dat inmiddels wel veel (meer) vrouwen werkzaam zijn bij de rechterlijke macht doch dat veel van deze vrouwen gezien hun ervaring nu nog niet toe zijn aan benoeming in een promotiefunctie (meer dan de helft van het aantal in de rechterlijke macht werkzame vrouwen is jonger dan 45 jaar). Op grond van het vorenstaande, is de verwachting gerechtvaardigd dat de vertegenwoordiging van vrouwen in hogere functies de komende jaren zal toenemen. Een ervaringsgegeven is echter wel dat, naarmate de functie hoger is, het aantal vrouwen dat meesolliciteert kleiner is dan numeriek verwacht zou mogen worden. Een eenduidige oorzaak hiervan is niet te geven. De Staatssecretaris van Sociale Zaken en Werkgelegenheid mr. A.E. Verstand-Bogaert zal in de eerste helft van dit jaar aan het parlement een plan van aanpak zenden, waarmee zij zal ingaan op de problematiek van het glazen plafond in het algemeen. </antwoord>
      <antwoord nummer="3">Nee. Op het punt van deeltijd in de rechterlijke macht bestaan geen formele belemmeringen. </antwoord>
      <antwoord nummer="4">Nee, het gegeven dat relatief veel jonge vrouwen werkzaam zijn bij de rechterlijke macht rechtvaardigt de conclusie dat voor de combinatie van het rechtsambt met zorgtaken in het algemeen geen belemmeringen lijken te bestaan. Hieraan zal het zonder problemen kunnen uitoefenen van de functie van rechter in deeltijd ongetwijfeld bijdragen. Daarnaast bestaan binnen het arbeidsvoorwaardenregime voor leden van de rechterlijke macht, naast de mogelijkheid tot het werken in deeltijd, mogelijkheden in de sfeer van ouderschapsverlof en kinderopvang om arbeid en zorgtaken (beter) te kunnen combineren. Over de problematiek rond de combinatie van arbeid en zorg in het algemeen is in het Regeerakkoord opgenomen dat een Kaderwet Arbeid en Zorg wordt voorbereid. Doel van deze wet is om de combinatie van arbeid en zorg beter mogelijk te maken. De voorstellen die zeer binnenkort in de beleidsnota Arbeid en Zorg in discussie zullen worden gebracht en aan de Tweede Kamer zullen worden aangeboden zullen ook binnen de rechterlijke macht de combinatie van werk/privé kunnen vergemakkelijken. </antwoord>
      <antwoord nummer="5">Bij de werving voor aspirant rechterlijke ambtenaren in opleiding worden vrouwen uitdrukkelijk uitgenodigd te solliciteren. In de afgelopen jaren is het aantal vrouwelijke rechterlijke ambtenaren in opleiding (raio’s) aanmerkelijk gestegen. Het percentage vrouwen dat op dit moment de maximaal 6 jaar durende raio-opleiding volgt bedraagt 78%. Op basis van deze gegevens is er geen reden om streefcijfers te hanteren voor aantallen vrouwelijke rechters, noch om een uitdrukkelijk voorkeursbeleid ten aanzien van vrouwen te voeren. </antwoord>
      <noten afkomstig="antwoord"/>
   </antwoorden>
</kvr>
