<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de uitzetting van een Somalische vrouw en haar kinderen uit het AZC. (Ingezonden 18 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16478
</item>
         <item attribuut="Inhoud">Vragen over de uitzetting van een Somalische vrouw en haar kinderen uit het AZC te Woudrichem omdat ze onvoldoende meegewerkt zou hebben aan de terugkeerprocedure.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2002-2003, nr. 174, Tweede Kamer</item>
         <item attribuut="Vraagnr_bij_indiening">2020301950</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-10-18</item>
         <item attribuut="Datum_indiening">2002-10-18</item>
         <item attribuut="Document-id">KVR16478</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="365" allpagenumbers="365 366" vetnummer="2020301950" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16478" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="174" onderwerp="" indiendatum="2002-10-18">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2002-10-18">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de aanstaande uitzetting uit het AZC te Woudrichem van de Somalische vrouw S. G. <voetnoot nummer="1"/>en haar vier kinderen? </vraag>
      <vraag nummer="2">Is het u bekend dat de vrouw, met hulp van Vluchtelingenwerk, alles in het werk heeft gesteld om de benodigde reisdocumenten te verkrijgen en daarin niet is geslaagd? </vraag>
      <vraag nummer="3">Is het dan terecht dat haar verweten wordt onvoldoende medewerking verleend te hebben aan de terugkeerprocedure? </vraag>
      <vraag nummer="4">Hoe beoordeelt u het beleid dat er aan de ene kant reisdocumenten te verkrijgen zijn maar dat diezelfde reisdocumenten als vals of ongeldig worden beschouwd? </vraag>
      <vraag nummer="5">Bent u bereid de aangekondigde uitzetting op donderdag 17 oktober a.s., op te schorten in afwachting van de tweede asielprocedure? </vraag>
      <noten afkomstig="vraag">
         <noot nummer="1">IND nummer 9912074054</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het betreft hier een ontruiming uit het AZC te Woudrichem en geen uitzetting naar het land van herkomst. </antwoord>
      <antwoord nummer="2">Ten aanzien van de ontruiming van de betreffende vrouw is het oude stappenplan (stappenplan III/stappenplan ’99) van toepassing. Mevrouw heeft, conform de uitvoering van dit stappenplan, zoals gebruikelijk, een termijn van vier weken gekregen voor het verkrijgen van documenten om haar vertrek naar Somalië te regelen. Tijdens het terugkeergesprek bleek dat betrokkene met behulp van Vereniging Vluchtelingenwerk Nederland een brief heeft gestuurd naar Genève. Deze brief heeft niet geleid tot de afgifte van de benodigde documenten. Bovendien is deze brief van 10 oktober 2001 van betrokkene niet verzonden binnen de gestelde termijn van vier weken na uitreiking van de brieven die in het kader van het stappenplan worden verstuurd (23 mei 2001). Overigens is het schrijven van de genoemde brief niet de enige inspanningsverplichting die rust op betrokkene. Van betrokkene mag verwacht worden dat zij alles zou hebben gedaan wat in haar vermogen ligt om terugkeer naar Somalië te effectueren. </antwoord>
      <antwoord nummer="3">Ja, terecht is geconstateerd dat zij onvoldoende medewerking heeft verleend om terug te kunnen keren naar Somalië. Hiertoe verwijs ik naar het antwoord op vraag 2. </antwoord>
      <antwoord nummer="4">Zoals mijn voorganger reeds in zijn antwoord op vragen van het lid Halsema (vergaderjaar 1999–2000 Aanhangsel 748) aangaf gaat het om de noodzaak over een reisdocument te beschikken waarmee de (eenmalige) terugkeer van een vreemdeling naar het land van herkomst kan worden gerealiseerd. Uit informatie van de Internationale Organisatie voor Migratie is bekend dat in 2001 vijf personen, en in 2002 vier personen, met door henzelf verkregen reisdocumenten naar Somalië zijn teruggekeerd. Deze documenten zijn door de Somalische autoriteiten als legitiem geaccepteerd. In deze gevallen was sprake van vrijwillige terugkeer. Het terugkeerbeleid gaat uit van de eigen verantwoordelijkheid van de vreemdeling om terug te keren naar het land van herkomst. Hieronder valt tevens de eigen plicht om zorg te dragen voor de verkrijging van documenten die door de autoriteiten in het land van herkomst, e.g. Somalië, worden erkend. </antwoord>
      <antwoord nummer="5">Nee, op grond van het stappenplan is er geen reden om de ontruiming op te schorten in afwachting van de tweede procedure. De rechter heeft op 4 oktober 2002 een titel tot ontruiming gegeven aan het COA. Verder is bepaald dat het bezwaar dat openstaat in de tweede asielprocedure, niet in Nederland mag worden afgewacht. Het oude stappenplan is opgestart toen bleek dat betrokkene geen recht meer had op opvang. Wanneer op het openstaande bezwaar in het herhaald asielverzoek zou zijn beslist vóórdat de genoemde titel tot ontruiming was verkregen, zou de Vreemdelingenwet 2000 van toepassing zijn geweest. Naar aanleiding daarvan zou betrokkene uit het AZC Woudrichem zijn verwijderd zonder een ontruimingsprocedure te voeren (recht op opvang zou van rechtswege zijn vervallen). </antwoord>
      <noten afkomstig="antwoord"/>
   </antwoorden>
</kvr>
