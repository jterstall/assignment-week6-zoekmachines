<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans, Blom en Eijsink (allen PvdA) aan de minister van Defensie over de afstoting van Orions en de invulling van kustwachttaken voor de Nederlandse Antillen en Aruba. (Ingezonden 25 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22796
</item>
         <item attribuut="Inhoud">Vragenstellers verwijzen naar brieven van de minister van Defensie, 12 november 2004 (Kamerstuk 29800 X, nr. 30) over de verkoop van Orions aan Duitsland en, 17 november 2004 (Kamerstuk 29800 X, nr. 33) over de Luchtverkenningscapaciteit Kustwacht Nederlandse Antillen en Aruba eerste kwartaal 2005.</item>
         <item attribuut="Rubriek">Rijksbegrotingen (Defensie) Staats- en bestuursrecht (Koninkrijk) Veiligheidsbeleid en defensie (Marine) Veiligheidsbeleid en defensie (Militair materieel) Verkeer, vervoer en waterstaat (Luchtvaart)</item>
         <item attribuut="Trefwoorden">Aruba Marine Militaire vliegtuigen Nederlandse Antillen Opsporings- en reddingsdiensten Rijksbegroting Defensie</item>
         <item attribuut="Vindplaats">Kamervragen met antwoord 2004-2005, nr. 1444, Tweede Kamer</item>
         <item attribuut="Vraagnr_bij_indiening">2040511500</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Blom</persoon>
            <persoon partij="PvdA">Eijsink</persoon>
         </item>
         <item attribuut="Datum_reaktie">2005-04-20</item>
         <item attribuut="Datum_indiening">2005-03-25</item>
         <item attribuut="Document-id">KVR22796</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3077" allpagenumbers="3077 3078" vetnummer="2040511500" code="0405tkkvr1444" lopendefooter="Tweede Kamer, vergaderjaar 2004–2005, Aanhangsel" filenaam="KVR22796" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1444" onderwerp="" indiendatum="2005-03-25">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Blom</vrager>
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2005-04-20">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw brief inzake de verkoop van Orions aan Duitsland? <voetnoot nummer="1"/>
      </vraag>
      <vraag nummer="2">Gaat de opleiding van Duits personeel langer duren en moet het Marinevliegkamp Valkenburg mede daardoor langer openblijven? Zo ja, wat zijn hiervan de meerkosten? Door wie worden deze betaald? </vraag>
      <vraag nummer="3" voetnoot="2">Is de definitieve invulling van het civiele alternatief voor kustwachttaken op de Nederlandse Antillen en Aruba nu geregeld? Zo ja, wilt u de Kamer informeren over de inhoud van die regeling, in het licht van de eisen zoals geformuleerd in uw brief van 17 november 2004? <voetnoot nummer="2"/>
      </vraag>
      <vraag nummer="4">Is met de Britse regering afgesproken dat de ter beschikking gestelde Nimrods tijdens de overbruggingsperiode uitsluitend zullen worden ingezet voor Search and Rescue en anti-drugs operaties en niet voor milieu- en visserijcontroles, grensbewaking en andere taken? Zo ja, hoe wordt dan invulling gegeven aan de taken die de Nimrods laten liggen? </vraag>
      <vraag nummer="5">Verloopt de aanpassing van de Fokker-60 vliegtuigen volgens plan of dient rekening te worden gehouden met vertraging? Hoe groot is de mogelijke vertraging? Wat zijn hiervan de meerkosten? Hoe worden de kustwachttaken ingevuld als er vertraging optreedt? </vraag>
      <vraag nummer="6">Wat gebeurt er met de twee Fokker-60’s als vanaf 2007 zal zijn voorzien in een civiele invulling van de Kustwachttaken op de Nederlandse Antillen en Aruba? Voor welke taken zijn deze toestellen dan nog geschikt? </vraag>
      <noten afkomstig="vraag">
         <noot nummer="1" datum="2004-11-12" bron="Kamerstuk 29 800 X, nr. 30">Kamerstuk 29 800 X, nr. 30, 12 november 2004</noot>
         <noot nummer="2" documenttype="Kamerstuk" kamerstuk-id="29 800 X" documentnummer="33">Kamerstuk 29 800 X, nr. 33</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De opleiding van Duits personeel op het Marinevliegkamp Valkenburg gaat langer duren dan in eerste instantie voorzien en zal nu waarschijnlijk voortduren tot in juni 2006. De financiële planning van de afstoting van het vliegkamp, die berust op een aflopende personeelsreeks tot eind 2007, hoeft in verband hiermee echter niet te worden aangepast. Duitsland betaalt 24 miljoen euro voor de opleiding. Die prijs is vooral bepaald door het aantal benodigde vlieguren op gemoderniseerde Orions en het aantal voor de opleiding benodigde personeelsleden van het Marinevliegkamp Valkenburg. De ontmanteling van het vliegkamp verloopt voorspoedig en de aanvullende behoefte aan personeel voor de opleiding is dermate beperkt, dat de financiële planning van de afstoting ongewijzigd blijft en er dus geen sprake is van meerkosten. Ook is de uiteindelijke afstoting van het vliegkamp onveranderd voorzien voor begin 2007, dat wil zeggen bínnen de termijn die in de planreeks is gehanteerd. Oorspronkelijk was voorzien dat de operationele activiteiten van de Groep Maritieme Patrouillevliegtuigen (MARPAT) zouden stoppen vanaf 1 januari 2004. Het moderniseringsprogramma voor de Orions (CUP) zou in 2006 worden voltooid en planmatig was in 2007 een stapsgewijze vermindering van personeel tot nul voorzien, waarna het vliegkamp zou worden afgestoten. Op basis van deze schattingen is de financiële planning gemaakt en is de opbrengst van de bezuinigingsmaatregel bepaald. Naderhand is besloten de activiteiten een jaar later te beëindigen, namelijk op 1 januari 2005. Als gevolg daarvan is ook de vermindering van personeel een jaar vertraagd en is de personele planreeks aangepast. De voorziene afname van het personeelsbestand werd als volgt: van 680 in 2005, 400 in 2006, 160 in 2007 tot 0 in 2008, zonder de afstotingsdatum van het vliegkamp (begin 2007) te wijzigen. In mijn antwoorden op de kamervragen van het lid Herben is abusievelijk de afbouw van het personeelsbestand verward met de afstotingsdatum van het vliegkamp. Ik heb u op 3 december 2003 (Kamerstuk 29 200, nr. 54) geïnformeerd over de financiële gevolgen van het besluit de activiteiten een jaar later te beëindigen (begroot op 58 miljoen euro). De vertraging van het opleidingsprogramma voor Duits personeel wordt binnen deze planreeks opgevangen. </antwoord>
      <antwoord nummer="3">Defensie verricht namens de betrokken ministeries de verwerving van het civiele alternatief voor de kustwachttaken op de Nederlandse Antillen en Aruba. De verwerving wordt gedaan volgens Europese regelgeving en de daarin voorziene stappen. Zodra de verwerving is voltooid zal ik de Kamer informeren. </antwoord>
      <antwoord nummer="4">De Nimrods zijn volgens afspraak ingezet voor alle bij de luchtverkenning behorende taken. Bij alle vluchten van de Nimrods was namens de Kustwacht Nederlandse Antillen en Aruba een buitengewoon agent van politie aan boord om waarnemingen te doen en deze vast te leggen voor verdere juridische afhandeling. </antwoord>
      <antwoord nummer="5">Op 1 april 2005 heeft Defensie – conform de planning – met de Fokker-60 de luchtverkenning overgenomen van de Britten. Op die datum waren beide Fokker-60 toestellen op Curac¸ao aanwezig. </antwoord>
      <antwoord nummer="6">Zoals in de Kamerbrief van 13 oktober 2004 over de verwerving van een derde Hercules C-130 (Kamerstuk 29 800, nr. 11) is gemeld, heeft Defensie besloten de vier F-60’s, inclusief de twee aangepaste toestellen die thans de luchtverkenningstaak uitvoeren ten behoeve van de kustwacht op de Nederlandse Antillen en Aruba, af te stoten en in plaats daarvan twee C-130’s te verwerven. Uit ervaringen met operaties in andere delen van de wereld, zoals het Midden-Oosten, Azië en Afrika, is namelijk gebleken dat vooral behoefte bestaat aan luchttransport dat wat bereik, laadvermogen en vliegveldcondities betreft geschikt is voor de inzet in deze gebieden. De Hercules C-130 voldoet goed aan deze behoefte, de F-60 niet. In de brief van 13 oktober is uiteengezet dat de personeels- en de materieelexploitatie van de luchttransportvloot niet stijgen door de ingebruikname van een derde C-130. Zoals in de brief is gesteld, veronderstelt dit dat tegelijkertijd twee F-60’s worden verkocht. De vervanging van vier F-60’s door twee C-130’s verbetert de transportcapaciteiten en leidt bovendien tot een typereductie, wat doelmatigheidswinst oplevert. Als de F-60’s toch in dienst zouden blijven, zouden de personeels- en materieelexploitatie met miljoenen euro’s oplopen en zou er van een typereductie geen sprake zijn, terwijl uit ervaringen is gebleken dat de F-60 niet goed voldoet aan de behoefte van Defensie aan luchttransport. Een specifiek onderzoek naar de mogelijke taken voor de twee F-60’s, die thans boven de Nederlandse Antillen en Aruba opereren, is tegen deze achtergrond niet zinvol. </antwoord>
      <noten afkomstig="antwoord"/>
   </antwoorden>
</kvr>
