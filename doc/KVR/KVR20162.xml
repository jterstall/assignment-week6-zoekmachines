<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Kalsbeek (beiden PvdA) aan de ministers van Volksgezondheid, Welzijn en Sport en van Justitie over particuliere opvanghuizen voor jeugdigen. (Ingezonden 30 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20162
</item>
         <item attribuut="Inhoud">Vragen over (het ontbreken van) toezicht op de kwaliteit van particuliere opvanghuizen voor jeugdigen zonder AWBZ-erkenning, die soms gefinancierd worden met PGB-gelden en soms door particulieren.</item>
         <item attribuut="Rubriek">Gezondheidszorg (Zorgverzekeringen) Welzijn (Jeugdigen)</item>
         <item attribuut="Trefwoorden">AWBZ Kindertehuizen</item>
         <item attribuut="Vindplaats">Kamervragen met antwoord 2003-2004, nr. 1437, Tweede Kamer</item>
         <item attribuut="Vraagnr_bij_indiening">2030411680</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2004-04-26</item>
         <item attribuut="Datum_indiening">2004-03-30</item>
         <item attribuut="Document-id">KVR20162</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3039" allpagenumbers="3039 3040" vetnummer="2030411680" code="0304tkkvr1437" lopendefooter="Tweede Kamer, vergaderjaar 2003–2004, Aanhangsel" filenaam="KVR20162" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1437" onderwerp="" indiendatum="2004-03-30">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Kalsbeek</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2004-04-26">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat er op verschillende plekken in ons land particuliere opvanghuizen voor jeugdigen zijn zonder AWBZ-erkenning, die soms gefinancierd worden met PGB-gelden en soms door particulieren? </vraag>
      <vraag nummer="2">Op grond van welke regelgeving en door wie wordt toezicht gehouden op de kwaliteit van deze opvanghuizen? Deelt u de mening dat het op dit moment zowel op lokaal als op rijksniveau aan instrumenten ontbreekt om deze «instellingen» te controleren en eventuele misstanden aan te pakken? </vraag>
      <vraag nummer="3">Bent u op de hoogte van het feit dat deze opvanghuizen ontstaan vanwege een tekort aan opvangplaatsen in de reguliere jeugdzorg en deze reguliere instellingen daarom kinderen verwijzen naar particuliere opvang? </vraag>
      <vraag nummer="4">Vindt u dat er altijd eisen gesteld moeten worden aan de kwaliteit van de verleende zorg en de kwaliteit en deskundigheid van de hulpverleners en eigenaren, evenals aan de kwaliteit van het gebouw waarin deze jeugdigen verblijven? Zo ja, welke eisen zijn dat? Zo neen, waarom niet? Deelt u de mening dat ook hier voor de hulpverleners en eigenaren zou moeten gelden dat zij een bewijs van goed gedrag dienen te kunnen overleggen? </vraag>
      <vraag nummer="5">Deelt u de mening dat bij onwenselijke situaties de Inspectie Jeugdhulpverlening en Jeugdbescherming of een andere inspectie op deze opvanghuizen zou moeten kunnen controleren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, ik ben op de hoogte van het feit dat er particuliere opvanghuizen zijn. Verzekerden met een AWBZ-indicatie van het Regionaal Indicatie Orgaan (RIO) kunnen kiezen tussen zorg in natura of een PGB. Inherent aan de keuze voor een PGB is dat men vrij is te bepalen bij wie men de zorg inkoopt. Dit betekent dat een jeugdige (of diens wettelijke vertegenwoordiger) die kiest voor een PGB de door het RIO geïndiceerde zorg kan inkopen bij een particuliere instelling, i.c. een particulier opvanghuis voor jeugdigen. Hierbij teken ik aan dat een PGB alleen mogelijk is voor de functies huishoudelijke verzorging, persoonlijke verzorging, verpleging, ondersteunende begeleiding en activerende begeleiding zowel in uren als in dagdelen. Voor behandeling en langdurig verblijf is geen PGB mogelijk. </antwoord>
      <antwoord nummer="2">De verzekerde verplicht zich bij het aangaan van een PGB tot het inkopen van kwalitatief verantwoorde zorg. Kwalitatief verantwoord is die zorg die voldoet aan de daartoe strekkende normen van diverse zorgverlenende beroepsgroepen voor zover van toepassing. Uitgangspunt van het PGB is dat de cliënt zelf redelijkerwijs in staat is te oordelen over de kwaliteit van zorg (consumentensoevereiniteit). Vervolgens zijn op de desbetreffende beroepsgroepen en/of instellingen die zorg aan budgethouders verlenen onverkort de wet BIG en de Kwaliteitswet zorginstellingen van kracht. Toezicht daarop verloopt via de in die wetten geregelde normen. Voor de voorzieningen voor jeugdhulpverlening geldt dat in de wet op de jeugdhulpverlening kwaliteitseisen aan de voorzieningen worden gesteld. Indien de opvanghuizen geheel of gedeeltelijk gefinancierd worden door de provincie of indien een jeugdige met een indicatiebesluit in een opvanghuis wordt geplaatst, kan de inspectie jeugdzorg toezicht uitoefenen. Zij toetst daarbij aan de regels van de wet op de jeugdhulpverlening. Daarnaast kan de arbeidsinspectie toezicht uitoefenen op onder meer de arbeidsomstandigheden en de naleving van (onderdelen van) de van toepassing zijnde CAO’s en houdt de Inspectie Openbare Orde en Veiligheid toezicht op de wijze waarop gemeenten invulling geven aan hun beleid op het terrein van brandveiligheid. Ik ben van mening dat hiermee voldoende toezicht op de kwaliteit van deze voorzieningen kan worden gehouden. </antwoord>
      <antwoord nummer="3">Ik sluit niet uit dat het ontstaan van particuliere initiatieven om bijvoorbeeld opvanghuizen op te richten wordt ingegeven door wachtlijsten voor de reguliere instellingen voor jeugdhulpverlening en jeugd-ggz. Deze ontwikkeling is echter niet per definitie negatief. Het zijn in feite nieuwe aanbieders op de markt. Dit kan juist een impuls geven aan de marktwerking en daarmee aan de kwaliteit van de sector. </antwoord>
      <antwoord nummer="4">Ook particuliere opvanghuizen dienen aan bepaalde kwaliteitseisen te voldoen. Hier dient ook voldoende zicht op te zijn. Dit is onder meer mogelijk doordat de provincies de inspectie kunnen verzoeken hierop te toetsen. De provincies kunnen ook, indien zij overwegen om een instelling te gaan financieren, dus vooraf, aan de inspectie vragen om een check op de kwaliteit van de instelling te doen. Verder kan, zoals in het antwoord op vraag 2 aangegeven, toezicht worden gehouden op de arbeidsomstandigheden, de naleving van de CAO-afspraken waarin voor de jeugdhulpverlening ook de verklaring van goed gedrag is opgenomen en de brandveiligheid. </antwoord>
      <antwoord nummer="5">Ja, ik deel deze mening en zoals ik hiervoor bij de beantwoording van vraag 2 heb aangegeven bestaan er reeds mogelijkheden voor de inspectie jeugdzorg en andere inspecties om op deze opvanghuizen toezicht uit te oefenen. </antwoord>
      <noten afkomstig="antwoord"/>
   </antwoorden>
</kvr>
