<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hijum en Van Haersma Buma (beiden CDA) aan de minister van Verkeer en Waterstaat over uitspraken van een verkeersofficier inzake de 80-kilometerzones. (Ingezonden 5 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26631
</item>
         <item attribuut="Inhoud">Vragen naar aanleiding van uitspraken van verkeersofficier Spee, onder meer dat automobilisten in een 80-kilometerzone af en toe wat harder mogen rijden om de doorstroming te bevorderen.</item>
         <item attribuut="Rubriek">Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Verkeersveiligheid Wegen</item>
         <item attribuut="Vindplaats">Kamervragen met antwoord 2006-2007, nr. 216, Tweede Kamer</item>
         <item attribuut="Vraagnr_bij_indiening">2060700860</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2006-10-24</item>
         <item attribuut="Datum_indiening">2006-10-05</item>
         <item attribuut="Document-id">KVR26631</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="459" allpagenumbers="459 460" vetnummer="2060700860" code="0607tkkvr216" lopendefooter="Tweede Kamer, vergaderjaar 2006–2007, Aanhangsel" filenaam="KVR26631" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="216" onderwerp="" indiendatum="2006-10-5">
         <vrager partij="CDA" oorsprong="parlement">Van Hijum</vrager>
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-10-24">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hebt u kennisgenomen van de uitspraak van verkeersofficier Spee dat automobilisten in een 80-kilometerzone af en toe wat harder mogen rijden om de doorstroming te bevorderen? <voetnoot nummer="1"/>En van diens uitspraak ten aanzien van het afschaffen van de 80-kilometerzone? <voetnoot nummer="2"/>
      </vraag>
      <vraag nummer="2">Hoe beoordeelt u deze uitspraken? </vraag>
      <vraag nummer="3">Deelt u de mening dat het in voorkomende gevallen beter is om de toegestane snelheid te verhogen dan om op te roepen tot snelheidsoverschrijding? </vraag>
      <vraag nummer="4">Kunt u precies aangeven waarom het twee jaar moet duren, voordat de snelheidslimiet kan worden verhoogd naar 100 km/u.? </vraag>
      <vraag nummer="5">Welke mogelijkheden ziet u om in 80-kilometerzones, die aantoonbaar tot een verslechtering van de verkeersdoorstroming leiden, versneld een hogere maximumsnelheid te laten gelden? </vraag>
      <noten afkomstig="vraag">
         <noot nummer="1" datum="2006-10-3" bron="Uitzending Radio 1">Uitzending Radio 1, 3 oktober 2006</noot>
         <noot nummer="2" datum="2006-10-3" bron="Algemeen Dagblad">Algemeen Dagblad, 3 oktober 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De heer Spee heeft een al jaren bestaande en toegepaste richtlijn uitgelegd. Het gaat hier om de door het College van procureurs-generaal vastgestelde Aanwijzing Snelheidsoverschrijdingen en Snelheidsbegrenzers (Stcrt, 2002, 249, p. 18). Met een enkele wijziging is deze aanwijzing op 8 september 2006 opnieuw gepubliceerd (Stcrt, 2006, 175 p. 10). In beide publicaties zijn de zogenaamde «marge»-tabellen opgenomen. Hieruit kan de weggebruiker afleiden hoe de snelheidsmeters worden ingesteld, welke marges worden gehanteerd en dus wanneer hij een bekeuring krijgt en wanneer niet. In de praktijk betekent dit bijvoorbeeld voor een 80 km/uur-gebied dat de politie bij een snelheidscontrole de snelheidsmeter instelt op 87 km/uur. Pas vanaf die snelheid wordt er bekeurd. Na aftrek van de foutmarge, hetgeen een verplichting is ingevolge jurisprudentie van de Hoge Raad, krijgt een weggebruiker in dat geval een bekeuring voor een snelheidsovertreding gebaseerd op de gecorrigeerde snelheid van 84 km/uur. De weggebruiker kan zich in dit voorbeeld met succes beroepen op deze aanwijzing bij de rechter als hij voor een overschrijding van één, twee of drie «echte» kilometers zou zijn bekeurd. De heer Spee heeft zich, kortom, niet uitgelaten over de limiet van 80 km/uur, maar over de handhaving bij een dergelijke limiet. In mijn visie kan deze uitleg een bijdrage leveren aan het beter functioneren van de 80-km zones nu is gebleken dat weggebruikers soms zo voorzichtig rijden dat er sprake is van een minder effectief gebruik van de capaciteit van de weg. </antwoord>
      <antwoord nummer="3">Zoals in antwoord op vraag 2 is aangegeven, betreffen de uitspraken van de heer Spee niet een oproep tot snelheidsoverschrijding. Een hogere gemiddelde snelheid op de 80-km zones, met inachtneming van de maximumsnelheid, zal naar verwachting leiden tot een betere doorstroming op die zones waar nu sprake is van een minder effectief gebruik van de capaciteit van de weg. In mijn brief aan de Kamer van 3 oktober 2006 (DGP/WV/u.06.02308) heb ik aangegeven dat ik per locatie tot een afgewogen oordeel wil komen voor wat betreft de aanpassing van de maximumsnelheid. Voor de 80-km zone op de A12 Voorburg stad uit blijft mijn inzet gericht op het verhogen van de maximumsnelheid naar 100 km/uur. Dit is, zoals bekend, echter niet op korte termijn te realiseren. </antwoord>
      <antwoord nummer="4">Voor de verhoging van snelheidslimieten is een verkeersbesluit nodig. Hierbij dient te worden voldaan aan het Besluit luchtkwaliteit 2005 en de bepalingen van de Wet geluidhinder. Dat betekent dat aangetoond dient te worden dat de luchtkwaliteit niet verslechtert als gevolg van de verhoging. Bij het wegvak A12 bij Voorburg stad uit is gebleken dat er geluidmaatregelen genomen dienen te worden. Dit komt omdat uit de Wet geluidhinder voortvloeit dat bij een maatregel op of aan de weg niet alleen de geluidstoename van de wijziging moet worden gecompenseerd, maar ook de overschrijding van de in het verleden vastgestelde hoogst toelaatbare geluidbelasting. Voordat het verkeersbesluit kan worden genomen, dient daarom akoestisch onderzoek te worden uitgevoerd en moeten geluidmaatregelen worden vastgesteld. Vervolgens dient de betreffende gemeente, in dit geval de gemeente Leidschendam–Voorburg, een besluit te nemen met betrekking tot de te treffen geluidmaatregelen. Daarna kan het verkeersbesluit worden genomen en uitgevoerd. Het is dus niet nodig met een snelheidsverhoging te wachten tot deze geluidmaatregelen daadwerkelijk zijn gerealiseerd. De procedure kan echter inclusief het geluidonderzoek en met inbegrip van eventuele gerechtelijke procedures geruime tijd (circa 2 jaar) duren. De proceduretijd tot en met het verkeersbesluit is dus mede afhankelijk van de medewerking van de betreffende gemeente alsmede van eventuele beroepsprocedures. </antwoord>
      <antwoord nummer="5">Zoals ik bij vraag 4 heb aangegeven is de doorlooptijd van de procedure voorafgaand aan een verkeersbesluit voor een snelheidsverhoging mede afhankelijk van de complexiteit van de situatie, de instemming van de betreffende gemeente(n) met de geluidmaatregelen en eventuele beroepsprocedures. Voor een goed verloop van de te doorlopen procedure is het wenselijk om tijdig en in goed overleg met de betreffende gemeente(n) het akoestisch onderzoek te doen en de mogelijke geluidmaatregelen te bespreken. </antwoord>
      <noten afkomstig="antwoord"/>
   </antwoorden>
</kvr>
