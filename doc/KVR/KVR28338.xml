<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over mediaconcentraties. (Ingezonden 23 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28338
</item>
         <item attribuut="Inhoud">Vragen over de definitie van gebruikersmarkt van dagbladen die gehanteerd wordt in de algemene maatregel van bestuur op grond van artikel 2, derde lid, van de Tijdelijke Wet Mediaconcentraties.</item>
         <item attribuut="Rubriek">Bedrijfsleven en industrie (Concentraties) Communicatie, media en informatievoorziening (Pers)</item>
         <item attribuut="Trefwoorden">Concentraties Dagbladen</item>
         <item attribuut="Vindplaats">Kamervragen met antwoord 2006-2007, nr. 1745, Tweede Kamer</item>
         <item attribuut="Vraagnr_bij_indiening">2060715660</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-06-04</item>
         <item attribuut="Datum_indiening">2007-05-23</item>
         <item attribuut="Document-id">KVR28338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3693" allpagenumbers="3693 3694" vetnummer="2060715660" code="0607tkkvr1745" lopendefooter="Tweede Kamer, vergaderjaar 2006–2007, Aanhangsel" filenaam="KVR28338" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1745" onderwerp="" indiendatum="2007-05-23">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-06-4">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat in de algemene maatregel van bestuur op grond van artikel 2, derde lid, van de Tijdelijke Wet Mediaconcentraties een definitie voor gebruikersmarkt van dagbladen zal worden gehanteerd die uitgaat van oplagecijfers, inclusief de gratis kranten? <voetnoot nummer="1"/>
      </vraag>
      <vraag nummer="2">Deelt u de veronderstelling dat een meting van gebruikersmarktaandelen aan de hand van oplagecijfers van betaalde en gratis kranten ervan uit gaat dat gratis kranten een even grote bijdrage leveren als betaalde kranten aan de door het kabinet gedefinieerde waarden van het mediabeleid die ten grondslag liggen aan de pluriformiteitstoets, zijnde onafhankelijkheid, verscheidenheid, kwaliteit en toegankelijkheid? </vraag>
      <vraag nummer="3">Hoe past de definitie van gebruikersmarkt van dagbladen in de algemene maatregel van bestuur in het uitgangspunt dat de pluriformiteitstoets zo goed mogelijk moet aansluiten bij het generieke concentratietoezicht van de Nederlandse Mededingingsautoriteit (NMa)? </vraag>
      <vraag nummer="4">Bent u bereid de definitie van gebruikersmarkt voor dagbladen aan te passen en gratis kranten buiten beschouwing te laten? </vraag>
      <vraag nummer="5">Bent u bereid de inwerkingtreding van deze algemene maatregel van bestuur op te schorten tot na de beantwoording van deze vragen? </vraag>
      <noten afkomstig="vraag">
         <noot nummer="1">Position paper Brabers, Douma, van Nispen, Leenen</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is niet aan de overheid om een inhoudelijke voorkeur uit te spreken voor bepaalde dagbladen, radio- of televisiezenders en een oordeel te hebben over de waarde van afzonderlijke media voor de meningsvorming. Dat vind ik principieel niet aan de orde. Dit uitgangspunt is ook in de toelichting bij het wetsvoorstel verwoord. Dat is de reden dat het kabinet gratis dagbladen niet uitsluit van de definitie van de gebruikersmarkt van dagbladen. Bovendien vervullen de gratis kranten voor een groot deel van het publiek dezelfde functie als betaalde kranten en hebben de (inmiddels vier) gratis dagbladen een dusdanige oplage, dat het een miskenning van de realiteit zou zijn om de gratis kranten niet mee te rekenen bij het bepalen van de totale gebruikersmarkt van dagbladen. </antwoord>
      <antwoord nummer="3">De aansluiting is in de eerste plaats gezocht in de procedure van toetsing van een voorgenomen concentratie. Verder is van belang dat de administratieve lasten voor marktpartijen tot een minimum zijn beperkt. Het uitgangspunt van de Tijdelijke wet mediaconcentraties is anders dan de generieke concentratieregeling in de Mededingingswet. De Tijdelijke wet mediaconcentraties ziet op behoud van pluraliteit van aanbieders en stelt daar vooraf duidelijke en objectieve kenbare grenzen aan. Het generieke concentratietoezicht ziet op het mogelijk ontstaan of versterken van een economische machtspositie die tot gevolg heeft dat een daadwerkelijke mededinging op de Nederlandse markt of een deel daarvan op significante wijze wordt belemmerd. Daarbij wordt naar een veelheid van factoren gekeken, waaronder marktaandeel (op de advertentiemarkt). Door beide toetsingen door de NMa te laten geschieden en procedures ineen te vlechten, treedt er geen administratieve lastenverzwaring voor marktpartijen op en kunnen zij in een eenduidig besluitvormingsproces duidelijkheid verkrijgen over het toelaatbaar zijn van de voorgenomen concentratie. </antwoord>
      <antwoord nummer="4">Nee. In de Tijdelijke wet mediaconcentraties is in de definitie van dagblad, vergeleken met de definitie van dagbladmarkt in de Mediawet, niet voor niets de formulering «betaalde» komen te vervallen. </antwoord>
      <antwoord nummer="5">Nee. Zonder de algemene maatregel van bestuur kan de wet niet in werking treden. Het wetsvoorstel is in beide Kamers met algemene stemmen aanvaard en vanwege het belang van de markt is het zaak dat de nieuwe wet tezamen met de algemene maatregel van de bestuur zo snel mogelijk in werking treedt. Daarbij heb ik in overweging genomen dat bepaalde mediabedrijven (bv. Telegraaf en Sky Radio) al geruime tijd van plan zijn te fuseren, maar dat dit door de belemmeringen van de oude crossownership-bepalingen in de Mediawet niet mogelijk is. </antwoord>
      <noten afkomstig="antwoord"/>
   </antwoorden>
</kvr>
