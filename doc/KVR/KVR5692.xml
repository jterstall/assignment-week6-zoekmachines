<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en M. B. Vos (beiden GroenLinks) over de notulen van de Stuurgroep Project Mainport en Milieu Schiphol. (Ingezonden 26 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5692
</item>
         <item attribuut="Inhoud">Kamervragen betreffen redenen voor afwijzing van verzoek tot openbaarmaking van de notulen van de stuurgroep.</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Milieuhygiëne Schiphol</item>
         <item attribuut="Vindplaats">Kamervragen met antwoord 1997-1998, nr. 22, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-09-22</item>
         <item attribuut="Datum_indiening">1997-08-26</item>
         <item attribuut="Document-id">KVR5692</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="43" allpagenumbers="43 44" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5692" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="22" onderwerp="" indiendatum="1997-08-26">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-09-22">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u een verzoek tot openbaarmaking van de notulen van de Stuurgroep Project Mainport en Milieu Schiphol (PMMS) niet ingewilligd? </vraag>
      <vraag nummer="2">Hebt u dit verzoek afgewezen met als hoofdargument dat de notulen «informatie bevatten die als persoonlijke beleidsopvattingen van de leden van de Stuurgroep moeten worden aangemerkt»? Zo ja, kunt u beargumenteren hoe het mogelijk is dat hoge ambtenaren van uw departement in een overleg met vertegenwoordigers van andere departementen, overheden en marktpartijen persoonlijke beleidsopvattingen naar voren brengen? Brengen deze ambtenaren in dergelijk overleg niet per definitie het standpunt en de beleidsopvattingen van het departement dat zij vertegenwoordigen naar voren? Kunt u verder toelichten waarom het voorkomen van persoonlijke beleidsopvattingen van de deelnemers in deze notulen reden is om openbaarmaking te weigeren? </vraag>
      <vraag nummer="3">Kunt u toelichten waarom gedeeltelijke openbaarmaking van de notulen eveneens wordt geweigerd? Moet hieruit worden afgeleid dat in de notulen zo frequent persoonlijke opvattingen van de deelnemers voorkomen dat het schrappen van deze passages onbegonnen werk is? </vraag>
      <vraag nummer="4">Hebt u verder als reden voor het weigeren van openbaarmaking van de PMMS-notulen aangevoerd dat de leden van de Stuurgroep PMMS bezwaar hebben tegen openbaarmaking aangezien in deze notulen tot de desbetreffende leden herleidbare uitspraken voorkomen? Zo ja, waarom beoordeelt u de opvatting van deze leden als een valide argument dat tegen openbaarmaking pleit? Kunt u aangeven waarom u het belang van de betreffende deelnemers zwaarder vindt wegen dan het belang dat verzoeker heeft bij openbaarmaking van de notulen? </vraag>
      <vraag nummer="5">Bent u alsnog bereid om de notulen van de Stuurgroep PMMS openbaar te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">Het is belangrijk dat ambtenaren van hetzelfde ministerie onderling en met hun ministers alsmede met ambtenaren van andere ministeries of andere overheden met elkaar moeten kunnen brainstormen, ter voorbereiding van standpunten, zonder op een later tijdstip geconfronteerd te worden met aanvankelijk ingenomen standpunten. Dit is niet anders bij de bestuurlijke aangelegenheid nauw betrokken vertegenwoordigers van betrokken private organisaties aan het overleg deelnemen. Als hun betrokkenheid het karakter heeft van overleg en niet van advies, heeft het beraad een intern karakter als bedoeld in artikel 11 van de Wet openbaarheid van bestuur (WOB). Aangezien in de fase van intern beraad sprake is van beleidsvorming is er nog geen sprake van inbrengen van standpunten van het bestuursorgaan. Ambtenaren brengen dus binnen het kader van intern beraad niet per definitie het standpunt van hun bestuursorgaan naar voren. Gaarne verwijs ik u ook naar de handelingen van uw Kamer inzake de WOB (TK 1987/88, 19 856, nr. 6, blz. 13 en 14). Notulen over intern beraad kunnen informatie bevatten die als persoonlijke beleidsopvattingen van de deelnemers aan het beraad zijn aan te merken. Het is zeer wel mogelijk dat notulen nagenoeg geen feiten of andere gegevens bevatten die als zelfstandige informatie voor openbaarmaking geschikt zijn en voorzover dergelijke feiten/gegevens in de notulen voorkomen, deze zo nauw verweven zijn met deze persoonlijke beleidsopvattingen dat ze daarvan niet – als openbaar te maken informatie – te scheiden zijn. Artikel 11 WOB geeft aan een bestuursorgaan de bevoegdheid persoonlijke beleidsopvattingen openbaar te maken indien de deelnemers daarmee instemmen. Als blijkt dat van de zijde van de deelnemers bezwaren zijn geuit tegen verstrekking van de informatie in een tot de desbetreffende deelnemers herleidbare vorm, kan door het bestuursorgaan nog worden nagegaan of door middel van verstrekking van een geanonimiseerde versie van de notulen aan het verzoek zou kunnen worden voldaan. Verstrekking is dan evenwel niet mogelijk indien uit alsdan geanonimiseerde teksten alsnog kan worden geconstrueerd wie van de deelnemers welke opvattingen heeft geuit. In een situatie zoals die zich dan hier zou voordoen biedt artikel 11 WOB aan een bestuursorgaan niet de mogelijkheid om desondanks een afweging te maken tussen enerzijds het belang van openbaarmaking en anderzijds de belangen van de persoon om wiens opvattingen het gaat. In het licht van het bovenstaande is het – van een dagblad afkomstige – verzoek tot openbaarmaking van de notulen van de Stuurgroep PMMS op basis van artikel 11 WOB geweigerd. </antwoord>
      <antwoord nummer="5">Neen. </antwoord>
      <noten afkomstig="antwoord"/>
   </antwoorden>
</kvr>
