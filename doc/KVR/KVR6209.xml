<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over illegalen in tbs-klinieken. (Ingezonden 26 november 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6209
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Vreemdelingen en asielzoekers)</item>
         <item attribuut="Trefwoorden">TBS Vreemdelingen</item>
         <item attribuut="Vindplaats">Kamervragen met antwoord 1997-1998, nr. 457, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-11-26</item>
         <item attribuut="Document-id">KVR6209</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="933" allpagenumbers="933 934" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6209" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="457" onderwerp="" indiendatum="1997-11-26">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bevinden zich in tbs-klinieken personen die illegaal in Nederland zijn? Zo ja, om hoeveel personen gaat het en in welke klinieken bevinden zij zich? Neemt het aantal toe? Kan een overzicht worden gegeven van de aantallen illegalen in tbs-klinieken in de afgelopen jaren? <voetnoot nummer="1"/>
      </vraag>
      <vraag nummer="2">Worden deze personen niet uitgezet, omdat ze onder tbs-behandeling zijn? Zo ja, op basis waarvan is uitzetting niet toegestaan? Zo neen, wat is de reden dat deze personen niet naar het land van herkomst worden teruggestuurd? </vraag>
      <vraag nummer="3">Wordt door het College van Procureurs-Generaal overwogen een richtlijn op te stellen, waarin is geregeld, dat illegalen na het plegen van een strafbaar feit het land worden uitgezet? Waarom is dat niet eerder overwogen? </vraag>
      <vraag nummer="4">Probeert een aantal van de personen waar het hier om gaat, een verblijfsvergunning te krijgen? Waarom worden deze personen niet ongewenst verklaard? </vraag>
      <vraag nummer="5">Is het mogelijk, dat illegalen die een tbs-behandeling opgelegd krijgen, deze behandeling in het land van herkomst ondergaan? </vraag>
      <vraag nummer="6">Zal worden besloten deze personen na behandeling uit te zetten of zullen zij, reeds voordat de tbs-behandeling wordt beëindigd, Nederland moeten verlaten? </vraag>
      <noten afkomstig="vraag">
         <noot nummer="1" datum="1997-11-25" bron="De Telegraaf">De Telegraaf, 25 november 1997</noot>
      </noten>
   </vragen>
   <antwoorden aantal="5">
      <antwoord nummer="2">Een Nederlands rechterlijk vonnis dient in Nederland ten uitvoer te worden gelegd. Onder bepaalde voorwaarden kan de tenuitvoerlegging ook plaatsvinden in het land van de nationaliteit van de veroordeelde (zie antwoord op vraag 5). Dit geldt ook voor de beslissingen waarbij door een Nederlandse rechter, in het kader van een strafrechtelijke procedure, een vrijheidsontnemende maatregel wordt opgelegd, die ten uitvoer wordt gelegd in een tbs-kliniek. Zodra de tbs-behandeling is beëindigd, bestaat de mogelijkheid om uitzettingshandelingen te verrichten. </antwoord>
      <antwoord nummer="3">Het artikel van het dagblad «Telegraaf» van 25 november 1997 vermeldt dat het College van procureurs-generaal zich zou beraden op een richtlijn om illegalen na het plegen van een strafbaar feit uit te zetten in plaats van een gevangenisstraf of maatregel op te leggen. Dit is niet juist. Het openbaar ministerie heeft reeds lang een beleidslijn voor de behandeling van strafzaken tegen vreemdelingen die voor tbr (nu: tbs) in aanmerking komen, de Modelbrief van de procureurs-generaal d.d. 01-08-1983 (vindplaats: de bundel Richtlijnen &amp; Circulaires Openbaar Ministerie, paragraaf 5.6, Sdu Juridische &amp; Fiscale uitgeverij). De strekking van deze beleidslijn is, dat het openbaar ministerie bevordert dat in principe waar mogelijk aan vreemdelingen, van wie aannemelijk is dat ze uit Nederland zullen worden verwijderd nadat aan de Nederlandse justitie is voldaan, geen tbs wordt opgelegd door de rechter. Met het College van procureurs-generaal achten ondergetekenden deze beleidslijn op zichzelf nog steeds adequaat. Niettemin is er aanleiding de richtlijn te actualiseren. Naast aanpassingen van redactionele aard zal door het College worden bezien of andere instrumenten, zoals de overdracht van executie van de tbs-maatregel een plaats in de nieuwe richtlijn verdienen. Deze richtlijn zal vervolgens nadrukkelijk onder de aandacht worden gebracht van de hoofdofficieren van justitie. </antwoord>
      <antwoord nummer="4">Op grond van het bepaalde in de Vreemdelingencirculaire 1994, A 4.4.3.2.1 kan eerste toelating worden geweigerd indien een onvoorwaardelijke vrijheidsbenemende maatregel als tbs is opgelegd. De vreemdeling kan dan ook op die grond worden verwijderd. De ongewenstverklaring op grond van artikel 21 van de Vreemdelingenwet is een bijkomende maatregel, die ertoe leidt dat de vreemdeling geen verblijfstitel kan verkrijgen zolang de ongewenstverklaring in stand blijft. Bovendien is het verblijf in Nederland gedurende de ongewenstverklaring een strafbaar feit. Ongewenstverklaring is op grond van artikel 21, eerste lid, onder c mogelijk indien de vreemdeling naast een tbs tevens is veroordeeld tot een onvoorwaardelijke gevangenisstraf van zes maanden of meer. </antwoord>
      <antwoord nummer="5">Het Verdrag inzake overbrenging van gevonniste personen, Straatsburg 21 maart 1983 (Trb. 1983, 74), voorziet erin dat ook personen die een door een strafrechter opgelegde maatregel ondergaan, kunnen worden overgebracht naar de lidstaat waar de veroordeelde onderdaan van is om daar verder een eventueel aan de wet van die staat aangepaste maatregel verder te ondergaan. Voorwaarde daarbij is wel dat de veroordeelde zelf, of indien de veroordeelde wegens zijn geestelijke toestand niet in staat kan worden geacht tot een redelijke waardering van zijn belangen terzake, zijn wettelijke vertegenwoordiger, instemt met zijn overbrenging. In de praktijk wordt van deze mogelijkheid nauwelijks gebruik gemaakt. Belangrijk knelpunt ten aanzien van deze groep is de verschillen tussen de lidstaten in de wetgeving inzake oplegging en tenuitvoerlegging van equivalenten van de Nederlandse tbs-maatregel. Deze verschillen bemoeilijken een overbrenging zeer of maken deze zelfs onmogelijk. Uiteraard geldt dit Verdrag alleen tussen lidstaten. Het is dus niet van toepassing op die gevallen waarin de tot tbs veroordeelde persoon afkomstig is uit een niet verdragsstaat. Nederland stelt niet de verdragseis ten aanzien van de overbrenging van in Nederland veroordeelde personen naar het buitenland. In beginsel kunnen veroordeelden dus ook naar een staat worden overgebracht die geen partij is bij een daartoe strekkend verdrag. Echter deze staat moet dan op basis van nationale wetgeving in staat zijn een buitenlands vonnis ten uitvoer te leggen. In de enkele gevallen waarin dit aan dat buitenland is verzocht, is overdracht niet haalbaar gebleken. Het betrof dan ook nog gevallen waarin enkel een gevangenisstraf was opgelegd, zodat het hier gesignaleerde knelpunt over het verschil in regelgeving inzake de oplegging en tenuitvoerlegging van een maatregel niet eens aan de orde was. </antwoord>
      <antwoord nummer="6">Zoals reeds is aangegeven in het antwoord op vraag 2, zal eerst tot uitzetting en indien mogelijk tot ongewenstverklaring worden overgegaan nadat de tbs-behandeling is beëindigd. In de praktijk wordt ernaar gestreefd om de vreemdelingrechtelijke beslissingen in de tijd gelijk te laten lopen met de invrijheidstelling van de vreemdeling. </antwoord>
      <noten afkomstig="antwoord"/>
   </antwoorden>
</kvr>
