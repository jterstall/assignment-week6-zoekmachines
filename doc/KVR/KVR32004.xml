<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Vendrik en Azough (beiden GroenLinks) aan de
ministers van Financiën en van Justitie over de consequenties van het arrest
van de Hoge Raad voor de Duisenbergregeling. (Ingezonden 1 april 2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32004</item>
         <item attribuut="Inhoud">Vragen naar aanleiding van een arrest van de Hoge Raad van 28 maart
2008 (LJN BC2837 C07/155HR) over de consequenties van dit arrest voor de
Duisenbergregeling. De indieners vragen aan de ministers of zij bereid zijn,
om verder procederen te voorkomen, uit de tot nu toe beschikbare rechterlijke
uitspraken een algemeen rechtskader af te leiden en effectenlease-aanbieders
op te dragen de afnemers van hun gewraakte producten schadeloos te
stellen.</item>
         <item attribuut="Rubriek">Consument (Productinformatie)
Geld- en kapitaalmarkt (Beleggingen)</item>
         <item attribuut="Trefwoorden">Aandelen
Effectenhandel
Productinformatie</item>
         <item attribuut="Vindplaats">Kamervragen met antwoord 2007-2008, nr. 2376, Tweede Kamer</item>
         <item attribuut="Vraagnr_bij_indiening">2070816260</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Azough</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-04-01</item>
         <item attribuut="Document-id">KVR32004</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4869" allpagenumbers="4869 4870" vetnummer="2070816260" code="0708tkkvr2376" lopendefooter="Tweede Kamer, vergaderjaar 2007–2008, Aanhangsel" filenaam="KVR32004" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2376" onderwerp="" indiendatum="2008-04-1">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Azough</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="19 mei 2008, zie ook Aanhangsel Handelingen nr. 2150, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het arrest van de Hoge Raad <voetnoot nummer="1"/>, waarin is bepaald dat effectenlease-overeenkomsten beschouwd moeten worden als overeenkomsten van koop op afbetaling en dat in de gevallen waarin één van de huwelijkspartners een dergelijke overeenkomst is aangegaan voor een rechtsgeldige totstandkoming krachtens artikel 1:88 Burgerlijk Wetboek toestemming nodig is van de andere echtgenoot en dat bij het ontbreken van deze toestemming de overeenkomst vernietigbaar is? </vraag>
      <vraag nummer="2">Deelt u de mening dat dergelijke principiële rechterlijke oordelen integraal en dus óók voor degenen die om moverende redenen zijn ingegaan op het aanbod van de zgn. Duisenbergregeling moeten gelden? Zo neen, waarom niet? </vraag>
      <vraag nummer="3">Hoeveel rechtszaken zijn er op dit moment nog aanhangig waarin er sprake is van dergelijke effectenlease-overeenkomsten? </vraag>
      <vraag nummer="4">Hoeveel rechterlijke capaciteit is er tot nu toe gemoeid geweest met de afdoening van deze rechtsgeschillen en hoeveel capaciteit zal de afdoening van deze geschillen bij benadering nog vergen? </vraag>
      <vraag nummer="5">Bent u bereid, om verder procederen te voorkomen, uit de tot nu toe beschikbare rechterlijke uitspraken een algemeen rechtskader af te leiden en effectenlease-aanbieders op te dragen de afnemers van hun gewraakte producten schadeloos te stellen? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-28" bron="Hoge Raad">Hoge Raad, 28 maart 2008</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Die mening deel ik niet. De Duisenbergregeling betreft een regeling die indertijd is getroffen om zoveel mogelijk benadeelden de mogelijkheid te bieden een punt te zetten achter een al langslepend juridisch conflict. Deze regeling is tot stand gekomen in overleg tussen verschillende organisaties die de belangen van de benadeelden behartigen en de Dexia bank. Dit is geschied in een situatie waarbij een aantal rechtsvragen nog niet in hoogste instantie beantwoord waren, waaronder de vraag of voor bepaalde overeenkomsten – die aan de orde zijn in het arrest van de Hoge Raad – de toestemming van de echtgenoot vereist was (de zgn. eega-kwestie). De regeling was dan ook het resultaat van onderhandelingen waarbij door alle partijen – met het oog op deze onzekerheden – over en weer concessies zijn gedaan. Benadeelden hebben vervolgens de keuze gehad om al dan niet van deze regeling gebruik te maken. De keuze waar zij toen voor stonden was of zij zich zonder de moeite en kosten van een jarenlange juridische procedure te hoeven getroosten, aanspraak wilden maken op hetgeen de regeling hun te bieden had. Danwel om individueel, en mogelijk nog vele jaren, verder te procederen met de onzekerheid dat in die procedure mogelijk meer of juist minder wordt toegewezen, of de zaak geheel wordt verloren. De regeling beoogde het geschil tussen partijen definitief te beëindigen. Daarbij past niet dat indien er na een individuele procedure blijkt dat voor een bepaalde categorie benadeelden de regeling minder gunstig is, de benadeelden die wél van die regeling gebruik hebben gemaakt alsnog aanspraak kunnen maken op het meerdere. Dat verdraagt zich niet met het karakter en doel van een schikking, namelijk het beëindigen van een geschil (vgl. art. 7:900 BW). Het zou bovendien tot gevolg moeten hebben dat bij een juist minder gunstige uitspraak, degene die van de regeling gebruik hebben gemaakt een deel van wat zij verkregen hebben weer moeten restitueren. Dit alles zou voor de bij een massaschade betrokken partijen het tot stand brengen van dergelijke collectieve regelingen sterk ontmoedigen, terwijl een collectieve regeling omwille van een efficiënte afwikkeling van massaschades juist aanmoediging verdient. </antwoord>
      <antwoord nummer="3">Er zijn op dit moment circa 4.500 procedures aanhangig waarbij Dexia betrokken is. Hiervan zijn 264 zaken bij een hof aanhangig, waaronder veel eega-zaken waarin op de uitspraak van de Hoge Raad is gewacht. Sinds eind vorig jaar, toen het aantal aandelenlease procedures 7.000 bedroeg, daalt het totale aantal zaken scherp. De verwachting is dat dit aantal door de uitspraak van de Hoge Raad en de aanpak van Dexia naar aanleiding van deze uitspraak (zie onder 5), verder kan dalen. In zo’n 900 procedures speelt (ook) de eega-kwestie en de verwachting is dat een groot deel daarvan nu buiten rechte kan worden afgedaan. Opgemerkt zij nog dat meer dan 1.000 van de 4.238 thans lopende Dexia procedures nog steeds door het instellen van het verzoek tot verbindendverklaring van de Duisenbergregeling zijn geschorst (art. 1015 Rv.). Niet duidelijk is waarom de hierbij betrokken wederpartijen van Dexia deze zaken nog niet hebben hervat. </antwoord>
      <antwoord nummer="4">De capaciteit die gemoeid is met de afdoening van aandelenlease-procedures bedraagt momenteel circa 9 fte rechters en 17 fte (juridisch) ondersteunend personeel. Moeilijk is te voorspellen hoeveel capaciteit de afdoening van deze geschillen nog zal vergen. 24.000 personen hebben geen gebruik gemaakt van de Duisenbergregeling. Met een aantal daarvan is inmiddels een schikking bereikt of is het tot een uitspraak van de rechter gekomen. Hierboven is aangegeven hoeveel personen daarvan nú in procedure zijn. Voorts kan na de uitspraak van de Hoge Raad met een deel van deze personen de zaak ook verder buiten rechte worden afgewikkeld. Desalniettemin kan er in potentie nog een groot aantal procedures aanhangig worden gemaakt, maar niet te voorspellen is in welke omvang dit zal geschieden. Dit is bijvoorbeeld afhankelijk van het aantal schikkingen dat nog getroffen zal worden. </antwoord>
      <antwoord nummer="5">De overheid heeft in het verleden een stimulerende rol gespeeld bij de totstandkoming van de Duisenbergregeling. Deze regeling is mede gebaseerd op de richtsnoeren die af te leiden waren uit de destijds reeds bestaande jurisprudentie. De regeling is vervolgens met gebruikmaking van de Wet Collectieve Afhandeling Massaschade algemeen verbindend verklaard waardoor er een collectieve oplossing voor een groot aantal consumenten is bereikt. Het ontbreekt de overheid verder aan mogelijkheden om aanbieders van effectenlease-producten op te dragen de afnemers collectief schadeloos te stellen. De Minister van Justitie en de Minister van Financiën kunnen niet treden in de beslechting van individuele geschillen noch opkomen voor de belangen van een individuele consument. Overigens heeft Dexia kort na het arrest van de Hoge Raad per brief contact opgenomen met de benadeelden die in een vergelijkbare positie verkeren als het echtpaar dat in het geding bij de Hoge Raad betrokken was. Daarin wordt aangekondigd dat deze groep benadeelden in mei 2008 een individueel voorstel tot afwikkeling wordt gedaan. Dit voorstel komt neer op terugbetaling van hetgeen in het verleden door deze personen aan Dexia is betaald, onder aftrek van hetgeen Dexia al reeds aan deze personen heeft betaald, zoals bijvoorbeeld dividend. Met deze aanpak van Dexia kunnen naar onze verwachting vele procedures vermeden worden en ook vele lopende procedures worden beëindigd. De thans lopende procedures waarbij deze eega-kwestie aan de orde is, worden voor een periode van acht weken aangehouden, om zo voldoende tijd te hebben om de zaak aldus buiten rechte af te doen. </antwoord>
      <noten afkomstig="antwoord"/>
   </antwoorden>
</kvr>
