<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) aan de staatssecretaris van Volkshuisvesting, Ruimtelijke Ordening en Milieubeheer over huurverhogingen. (Ingezonden 5 juli 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9816
</item>
         <item attribuut="Inhoud">Vragen naar aanleiding van een actie van het Platform Tegen Hoge Huren op 1 juli 1999 te Diemen, waarbij uit protest tegen de huurverhogingen een woning werd gekraakt door betrokken huurders, met steun van de Stichting voor Samenlevingsopbouw (SVSO) en de Nederlandse Woonbond. Deze vragen dienen ter aanvulling op eerdere vragen van het lid Poppe, ingezonden 2 juli 1999.</item>
         <item attribuut="Rubriek">Volkshuisvesting (Huurwoningen) Volkshuisvesting (Woninghuren)</item>
         <item attribuut="Trefwoorden">Woninghuren</item>
         <item attribuut="Vindplaats">Kamervragen met antwoord 1998-1999, nr. 1772, Tweede Kamer</item>
         <item attribuut="Vraagnr_bij_indiening">2989915600</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1999-07-16</item>
         <item attribuut="Datum_indiening">1999-07-05</item>
         <item attribuut="Document-id">KVR9816</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3557" allpagenumbers="3557 3558" vetnummer="2989915600" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9816" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1772" onderwerp="" indiendatum="1999-07-5">
         <vrager partij="PvdA" oorsprong="parlement">Duivesteijn</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-07-16">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van de actie van het Platform Tegen Hoge Huren op 1 juli jl. te Diemen, waarbij een woning werd gekraakt door betrokken huurders, met steun van de Stichting voor Samenlevingsopbouw (SVSO) en de Nederlandse Woonbond uit protest tegen de huurverhogingen? </vraag>
      <vraag nummer="2">Is er hier sprake van het maximaal profiteren van de mogelijkheden die het huurbeleid van de rijksoverheid biedt? Zo ja, hoe beoordeelt u dit? Wordt hiermee niet geweld gedaan aan het beginsel dat de toepassing van de maximale huurverhoging in feite beoogt mogelijkheden te creëren voor een gedifferentieerd huurbeleid van verhuurders? </vraag>
      <vraag nummer="3">Hebt u zicht op de mate waarin het huursubsidiegebruik in de desbetreffende woningcomplexen onevenredig is gestegen door de toepassing van de maximale huurstijgingen? </vraag>
      <vraag nummer="4">Is het juist te veronderstellen dat er aldus sprake is van een afwenteling van de kosten op de staat door een onevenredig huurbeleid van de betrokken particuliere verhuurders, Philips Pensioen Fonds, Vesteda ABP, Allianz (Duitsland), ABC-Vastgoed, Poelwijck Sweers, Grouwels Vastgoed B.V., Jacobus Recourt, Flatsbeheer Onroerendgoed groep, Pensioenfonds CSM Suiker B.V., Zoetediemen en Hooge Huys Levensverzekeringen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen terzake van het lid Poppe, ingezonden 2 juli 1999. </toelichting>
   <antwoorden aantal="3">
      <antwoord nummer="1">Ja. Ik ben hiervan nog dezelfde dag op de hoogte gesteld door de Nederlandse Woonbond, die mij daarbij de door U te stellen vragen reeds aankondigde. </antwoord>
      <antwoord nummer="2">Ik constateer inderdaad dat een aantal verhuurders volop gebruik maakt van de mogelijkheden die de wetgeving biedt. Overigens is het niet zo dat alle particuliere verhuurders die in Diemen (met name in Diemen-Zuid) woningen verhuren, dit jaar (en vorig jaar) de maximale huurstijging van 6,5% doorvoeren. De maximale huurstijging heeft als achtergrond dat enerzijds huurders worden gevrijwaard van exorbitante huurstijgingen, en anderzijds verhuurders de mogelijkheid hebben om de huurprijs van woningen die nu nog relatief goedkoop zijn in relatie tot het maximaal redelijke huurniveau en hun positie op de woningmarkt in stappen op te trekken. Op deze wijze is een gedifferentieerd huurbeleid mogelijk. Naar mij bekend liggen de huurprijzen van de betreffende woningen in Diemen inmiddels tussen de 92 en 100% van de maximale huurprijs. De over het geheel genomen hoge huurstijgingen in relatie tot de reeds hoge huurprijsniveaus in Diemen zijn weliswaar fors, maar zijn op grond van de wet toegestaan. Ik kan en wil derhalve niet op de stoel van de verhuurders gaan zitten. Met het oog evenwel op de problemen die bewoners van het door de betreffende verhuurders gevoerde huurbeleid ondervinden, heb ik vorig jaar, evenals mijn ambtsvoorganger, samen met de verantwoordelijke wethouder van Diemen, hiervoor bij de betreffende particuliere verhuurders nadrukkelijk aandacht gevraagd. Teneinde zicht te hebben op de specifieke gevallen waarin dergelijke problemen zich kunnen voordoen, heb ik in bespreking met Uw Kamer op 11 november 1998 aangekondigd dat ik een scan zou laten uitvoeren van situaties waarin de huren nog met 6,5% worden verhoogd. Ik heb daartoe de medewerking gevraagd van de koepels van verhuurders. Ook vindt op dit moment monitoring plaats van de effecten van het convenant over de maximale huursubsidiegrens dat ik op 7 oktober 1998 met deze koepels heb gesloten. Ik zal U over de uitkomsten van beide analyses in de komende maanden berichten. </antwoord>
      <antwoord nummer="3 en 4">Om te voorkomen dat het Rijk wat betreft de uitgaven voor huursubsidie geheel afhankelijk zou zijn van (o.a.) het huurbeleid van verhuurders, is het stelsel van prestatienormering ingevoerd. Indien verhuurders met ten minste 25 wooneenheden die aan huursubsidie ontvangende huishoudens worden verhuurd, relatief hoge huurstijgingen realiseren, zullen zij, aangezien de huurstijging een sterke invloed heeft op de uitgaven aan huursubsidie, in de regel een overschrijding van de uitgavennorm huursubsidie ervaren. Op grond van de Huursubsidiewet is in dat geval een bijdrage verschuldigd. Jaarlijks wordt bij de bepaling van de uitgavennorm over een nieuw tijdvak rekening gehouden met de verwachte gemiddelde huurstijging over dat tijdvak. Deze is in de laatste jaren telkenmale gedaald en zal naar verwachting ook de komende jaren nog verder dalen. Verhuurders die hoge huurstijgingen blijven realiseren zullen dus sneller aanlopen tegen een verplichting tot terugbetaling jegens het Rijk. De beschikbare gegevens, die overigens nog een tussenstand vormen omdat nog niet alle gegevens zijn verwerkt, laten zien dat over het geheel genomen in de betreffende complexen er sprake is van een hogere stijging van de uitgaven aan huursubsidie dan de voor het afgelopen tijdvak van toepassing zijnde uitgavennorm. </antwoord>
      <noten afkomstig="antwoord"/>
   </antwoorden>
</kvr>
