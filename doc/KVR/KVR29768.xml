<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gennip en Vietsch (beiden CDA) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over recyclebare materialen. (Ingezonden 11 september 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29768
</item>
         <item attribuut="Inhoud">Vragen in vervolg op eerdere vragen over de export van recyclebare materialen, waarbij op het begeleidende formulier volgens de Europese Verordening Overbrenging Afvalstoffen commercieel gevoelige informatie moet worden ingevuld (Aanhangsel van de Handelingen II, 2006-2007, 2158).</item>
         <item attribuut="Rubriek">Handel en economie (Export) Milieu (Afvalverwerking) Milieu (Recycling)</item>
         <item attribuut="Trefwoorden">Afvalverwerking Export Recycling</item>
         <item attribuut="Vindplaats">Kamervragen met antwoord 2007-2008, nr. 321, Tweede Kamer</item>
         <item attribuut="Vraagnr_bij_indiening">2060724930</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Gennip Vietsch</persoon>
         </item>
         <item attribuut="Datum_reaktie">2007-10-19</item>
         <item attribuut="Datum_indiening">2007-09-11</item>
         <item attribuut="Document-id">KVR29768</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="685" allpagenumbers="685 686" vetnummer="2060724930" code="0708tkkvr321" lopendefooter="Tweede Kamer, vergaderjaar 2007–2008, Aanhangsel" filenaam="KVR29768" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="321" onderwerp="" indiendatum="2007-09-11">
         <vrager partij="CDA" oorsprong="parlement">Van Gennip Vietsch</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-10-19">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat er bij ondernemers, douane, onduidelijkheid bestaat over de wijze waarop het begeleidende formulier (bijlage VII van de Europese Verordening Overbrenging Afvalstoffen) moet worden ingevuld en over de vraag wie er verantwoordelijk voor is dat dit formulier gedurende het gehele transport bij de containers is? </vraag>
      <vraag nummer="2" voetnoot="1">Is het u bekend dat ondernemers aangeven dat zij zich door het invullen van het formulier gedwongen voelen commercieel gevoelige informatie prijs te geven, wat hun concurrentiepositie kan benadelen? Hoe verhoudt zich dat tot uw antwoord van 11 juli jl.? <voetnoot nummer="1"/>
      </vraag>
      <vraag nummer="3">Bent u bereid om lopende de overgangsperiode in contact te treden met de sector, om de bovenstaande en andere problemen te bespreken en gezamenlijk te zoeken naar praktische oplossingen? </vraag>
      <vraag nummer="4">Hebt u inzicht in het aantal niet-OESO landen dat inmiddels gereageerd heeft op het verzoek van de Europese Commissie, om aan te geven hoe de import van afvalstoffen op de groene lijst gereguleerd moet worden? Welke mogelijkheden ziet u om, al dan niet in Europees verband, te bevorderen dat de respons vanuit deze landen groter wordt? </vraag>
      <vraag nummer="5">Is de overgangsperiode die u hebt ingesteld tot 1 november a.s. Europeesrechtelijk houdbaar? </vraag>
      <vraag nummer="6">Is het u bekend hoe andere landen met de uitvoering van de nieuwe EVOA omgaan en in hoeverre dit de concurrentiepositie van de Rotterdamse haven beïnvloedt? </vraag>
      <vraag nummer="7">Biedt de nieuwe EVOA de mogelijkheid van vrijstelling van de kennisgevingplicht, wanneer een niet-OESO land in zijn acceptatieregime heeft aangegeven dat een kennisgeving niet verplicht is en het duidelijk is dat het over te brengen afval in dat land nuttig zal worden toegepast? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2158" documentjaargang="2006-2007">Aanhangsel Handelingen, nr. 2158, vergaderjaar 2006–2007.</noot>
      </noten>
   </vragen>
   <antwoorden aantal="7">
      <antwoord nummer="1">Het is mij bekend dat er in enkele gevallen vragen rijzen bij het invullen van het formulier van bijlage VII van de op 12 juli van dit jaar in werking getreden verordening (EG) nr. 1013/2006 van het Europees Parlement en de Raad van de Europese Unie van 14 juni 2006 betreffende de overbrenging van afvalstoffen (hierna: EVOA). Om aan deze problemen tegemoet te komen is een toelichting opgesteld die op de internetsite van SenterNovem is geplaatst. Verantwoordelijk voor de aanwezigheid van het betreffende formulier tijdens het transport is krachtens artikel 18, eerste lid, van de EVOA de onder de rechtsmacht van het land van verzending vallende opdrachtgever voor de overbrenging. </antwoord>
      <antwoord nummer="2">Ja, dat is bekend. Het betreft echter een rechtstreeks uit de EVOA voortvloeiende verplichting. Afwijken van de EVOA op dit punt is niet toegestaan. Aangezien de betreffende verplichting voor alle lidstaten geldt wordt het gehele bedrijfsleven uit de Europese Unie op dezelfde wijze geraakt. Er is derhalve geen sprake van verslechtering van de positie van het Nederlandse bedrijfsleven ten opzichte van bedrijven in de overige lidstaten. </antwoord>
      <antwoord nummer="3">Zoals onder 1 aangegeven, is voor de onduidelijkheden met betrekking tot het invullen van het formulier van bijlage VII een toelichting gepubliceerd. Inhoudelijke aanpassing is echter onmogelijk aangezien het een rechtstreeks uit de EVOA voortvloeiende verplichting betreft. De overige punten zijn inhoudelijk helder, doch niet door eenieder even gewenst. Het betreft echter eveneens rechtstreeks uit de EVOA voortvloeiende verplichtingen zodat een andere invulling uitgesloten is. Overleg op deze punten kan derhalve niet leiden tot wijzigingen. </antwoord>
      <antwoord nummer="4">Ja, dat inzicht is er. De niet-OESO landen waar Nederlandse bedrijven afvalstoffen naar uitvoeren hebben vrijwel allemaal gereageerd. Er is voor Nederland geen reden andere niet-OESO landen te benaderen. Op korte termijn zal door de Europese Commissie een nieuwe Landenverordening worden afgekondigd, waarin de betreffende landen zijn opgenomen. De verwachting is dat dit voor 1 november 2007 gebeurt. Daarom loopt de overgangsperiode tot 1 november 2007. </antwoord>
      <antwoord nummer="5">Nee. De werkwijze die wordt toegestaan tot uiterlijke 1 november is in strijd met de EVOA. Formeel geldt op grond van artikel 37, eerste lid, van de EVOA dat voor ieder niet-OESO land dat niet heeft gereageerd een voorafgaande kennisgeving met schriftelijke toestemming van de betrokken lidstaten verplicht is. Gezien het feit dat hierdoor alle Europese bedrijven die afvalstoffen naar niet-OESO landen exporteren onevenredig zwaar worden geraakt, de niet-OESO landen naar verwachting veelal voortzetting van de oude situatie wensen, het om overbrenging van afvalstoffen gaat waar geen milieurisico’s aan zijn verbonden en ook de overige lidstaten dezelfde problemen ervaren en met een overgangstermijn werken, is een overgangsperiode in het leven geroepen. Nu alle lidstaten met een overgangsperiode werken valt niet te verwachten dat dit Europeesrechtelijk tot problemen zal leiden. </antwoord>
      <antwoord nummer="6">Het is, gezien de korte tijd dat de EVOA in werking is, nog niet duidelijk hoe overige lidstaten met de EVOA omgaan. Alle lidstaten zijn verplicht de EVOA uit te voeren en nu de EVOA voornamelijk rechtstreeks werkende verplichtingen bevat is afwijken door de lidstaten niet toegestaan. Met de nieuwe EVOA is beoogd de uitvoering en handhaving van de verordening te verbeteren ten opzichte van de oude EVOA. Niet alleen de VROM Inspectie, maar ook de douane en de politie, handhaven in Nederland de EVOA. Teneinde de handhaving van de EVOA in Europa te harmoniseren is het IMPEL-TFS netwerk opgericht, bestaande uit handhavende instanties van lidstaten en enkele andere Europese landen. In dit kader worden initiatieven ontplooid om de handhaving in alle lidstaten op hetzelfde peil te krijgen. Op deze wijze wordt invulling gegeven aan artikel 50 van de EVOA inzake handhaving en samenwerking tussen de lidstaten. De VROM Inspectie zal hierin een actieve rol vervullen. Met de tijdelijke afwijking voor groene-lijst afvalstoffen naar niet-OESO landen in de overgangsperiode wordt voorkomen dat Nederland strenger zou zijn dan de overige lidstaten en daarmee de concurrentiepositie van de Rotterdamse haven onevenredig zou benadelen. Op het moment dat de Europese Commissie de nieuwe landenverordening publiceert, zal Nederland, evenals de overige lidstaten, overgaan tot uitvoering van die landenverordening waarmee dan volledig uitvoering wordt gegeven aan de EVOA. </antwoord>
      <antwoord nummer="7">Op grond van artikel 37, eerste lid, van de EVOA hoeft geen kennisgeving te worden gedaan voor overbrenging van een bepaalde groene-lijst afvalstof naar niet-OESO landen indien de bevoegde autoriteit van het betreffende land heeft aangegeven dat een kennisgeving voor een dergelijke afvalstof niet is vereist. Uiteraard dient het transport wel vergezeld te gaan van het begeleidend document van bijlage VII. </antwoord>
      <noten afkomstig="antwoord"/>
   </antwoorden>
</kvr>
