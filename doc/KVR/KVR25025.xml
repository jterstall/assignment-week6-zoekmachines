<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de ministers van Economische Zaken en van Financiën over de Consumer Price Index (CPI). (Ingezonden 7 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25025
</item>
         <item attribuut="Inhoud">Crédit Agricole stelt dat de inflatiecijfers in de Verenigde Staten worden gemanipuleerd om zo de gepresenteerde inflatie lager voor te stellen dan de werkelijke inflatie. Worden de methodes die in de VS gebruikt worden ook in Nederland en andere Europese landen toegepast.</item>
         <item attribuut="Rubriek">Geld- en kapitaalmarkt (Inflatie)</item>
         <item attribuut="Trefwoorden">Inflatie Verenigde Staten</item>
         <item attribuut="Vindplaats">Kamervragen met antwoord 2005-2006, nr. 972, Tweede Kamer</item>
         <item attribuut="Vraagnr_bij_indiening">2050607580</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-02-28</item>
         <item attribuut="Datum_indiening">2006-02-07</item>
         <item attribuut="Document-id">KVR25025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2061" allpagenumbers="2061 2062" vetnummer="2050607580" code="0506tkkvr972" lopendefooter="Tweede Kamer, vergaderjaar 2005–2006, Aanhangsel" filenaam="KVR25025" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="972" onderwerp="" indiendatum="2006-02-7">
         <vrager partij="SP" oorsprong="parlement">Irrgang</vrager>
         <vraagt-aan>de ministers van Economische Zaken en van Financiën</vraagt-aan>
      </vraagdata>
      <antwoorddata antwoorddatum="2006-02-28">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Wat is uw reactie op de bewering van Crédit Agricole dat de inflatiecijfers in de Verenigde Staten worden gemanipuleerd, teneinde de gepresenteerde inflatie lager voor te stellen dan de werkelijke inflatie? 1 en 2 </vraag>
      <vraag nummer="2">Deelt u de mening dat het manipuleren van inflatiecijfers een ongeoorloofde manier is om de negatieve effecten van inflatie te beperken? Zo neen, waarom niet? </vraag>
      <vraag nummer="3">Worden de methodes waarmee volgens Crédit Agricole de Consumer Price Index (CPI) in de Verenigde Staten wordt gemanipuleerd ook toegepast in Nederland of in andere Europese landen? Zo ja, in welke landen en waarom worden deze methodes daar toegepast? </vraag>
      <vraag nummer="4">Kunt u garanderen dat de CPI in Nederland de werkelijke inflatie weergeeft? Zo neen, waarom niet? </vraag>
      <vraag nummer="5">Is het denkbaar dat de genoemde effecten een rol hebben gespeeld bij de introductie van de euro, toen de consumenten een veel grotere inflatie waarnamen dan de officiële cijfers suggereerden? </vraag>
      <noten afkomstig="vraag">
         <noot nummer="1" datum="2006-02-3" bron="RTLZ">RTLZ, 3 februari 2006</noot>
         <noot nummer="2" datum="2006-01-31" bron="Crédit Agricole Cheuvreux International Ltd. Metals and Mining Sector report">Crédit Agricole Cheuvreux International Ltd. Metals and Mining Sector report, 31 januari 2006</noot>
      </noten>
   </vragen>
   <antwoorden aantal="5">
      <antwoord nummer="1">Met de CPI wordt de prijsontwikkeling van een vast pakket goederen en diensten gemeten. Omdat consumptiepatronen over de tijd wijzigen wordt dit pakket periodiek aangepast. De CPI methodiek is openbaar en goed gedocumenteerd, zie de Internet sites van het CBS en het Bureau of Labor Statistics (BLS), dat in de VS de CPI vaststelt. De discussie over verbetering van de methodiek wordt eveneens in alle openheid gevoerd. Internationaal heeft deze discussie een impuls gekregen door het rapport uit 1996 van de Amerikaanse (bipartisan) Boskin-commissie. Deze commissie heeft de methoden en werkwijze van de berekening van de CPI onderzocht en geconcludeerd dat inflatie in de Verenigde Staten flink overschat werd. Vervolgens heeft de commissie aanbevelingen gedaan om die overschatting te verminderen. Het BLS heeft de aanbevelingen van het Boskin-rapport overgenomen. Vorig jaar heeft de OESO een internationale werkconferentie georganiseerd om de voortgang op het terrein van de meting van de CPI in kaart te brengen. De kwalificatie «manipulatie» is in dit verband niet opgekomen en vind ik zeer ongepast. </antwoord>
      <antwoord nummer="2">Ja. </antwoord>
      <antwoord nummer="3">De Amerikaanse econoom John Williams, waarop de Crédit Agricole Cheuvreux zich baseert, noemt vier punten van kritiek op de Amerikaanse berekening van de CPI: • Substitutie door goedkopere alternatieven • Het werken met geometrische gemiddelden • Hedonische regressie • Interventie analyse Over de toepasselijkheid van deze kritiek in de Nederlandse context kan het volgende gezegd worden. • Omdat in Nederland wordt uitgegaan van een vast basispakket van goederen en diensten heeft de substitutie van goedkopere alternatieven geen directe invloed op de uitkomst van de CPI. Wel wordt het basispakket iedere 5 jaar aangepast aan de veranderende consumptiegebruiken van Nederlandse huishoudens. • Bij het berekenen van de CPI wordt de prijsontwikkeling van de producten uit het pakket tot een totaalcijfer gewogen. Hiertoe wordt eerst de ontwikkeling van de gemiddelde prijs van elk product gemeten, hierbij wordt in Nederland, in tegenstelling tot de VS, gebruik gemaakt van rekenkundige gemiddelden i.p.v. geometrische gemiddelden. Het gebruik van geometrische gemiddelden kan leiden tot een iets lagere CPI. In de Europees geharmoniseerde HICP is het gebruiken van geometrische gemiddelden wel toegestaan. • Het is internationaal algemeen aanvaard dat prijsveranderingen dienen te worden gecorrigeerd voor kwaliteitsveranderingen. Producten veranderen voortdurend en er komen nieuwe producten op de markt, die oude artikelen opvolgen. Als de nieuwe artikelen een andere kwaliteit hebben dan de voorgangers, dan zou een directe vergelijking van de prijzen tot een onjuist resultaat leiden. Correctie van het prijsverschil voor het kwaliteitsverschil vindt dan plaats. Daarvoor zijn verschillende methoden beschikbaar en worden nieuwe methoden ontwikkeld, waarvan verschillende door het CBS worden gebruikt. Hedonische regressie is één van de mogelijke methoden om de waarde van kwaliteitsverschillen te meten. Hedonische regressie als correctie voor kwaliteitsveranderingen wordt in Nederland niet toegepast. Er zijn wel enkele lidstaten die hedonische regressie toepassen (bijvoorbeeld Duitsland, Verenigd Koninkrijk, Zweden en Finland). • Het BLS van de Amerikaanse overheid publiceert naast het algemene inflatiecijfer, ook seizoensgecorrigeerde cijfers over de prijsontwikkeling. Hierbij worden grote prijsstijgingen door statistische technieken gereduceerd. Dit wordt interventie-analyse genoemd. Het CBS publiceert geen seizoensgecorrigeerde reeks en past de techniek van de interventie analyse ook niet toe. Wel publiceert het CBS net als vrijwel alle andere landen de onderliggende inflatie, waarin het inflatiecijfer is gecorrigeerd voor de prijzen van energie en onbewerkte voedingsmiddelen. </antwoord>
      <antwoord nummer="4">Ja. Het CBS sluit zich aan bij de internationale standaarden en methodieken, en participeert actief in discussies over en onderzoek naar verbetering van de meting van de inflatie. De gebruikte methoden zijn openbaar, en te vinden op de website van het CBS. Over belangrijke verbeteringen wordt steeds vooraf overlegd met de Adviesraad voor de Prijzenstatistiek waarin deskundigen vanuit universiteiten maar ook departementen, het Centraal Planbureau en De Nederlandsche Bank zitting hebben onder onafhankelijk voorzitterschap. Daarnaast vindt in EU-verband een voortdurende toetsing en ontwikkeling van methoden en resultaten plaats. De Directeur-Generaal van het CBS is wettelijk onafhankelijk als het om de toepassing van methodologie en de publicatie van resultaten gaat, zodat politieke manipulatie van resultaten uitgesloten is. </antwoord>
      <antwoord nummer="5">Nee. </antwoord>
      <noten afkomstig="antwoord"/>
   </antwoorden>
</kvr>
