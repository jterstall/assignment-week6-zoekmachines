<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rehwinkel en Van Dok-van Weele (beiden PvdA) aan de ministers van Justitie en van Volkshuisvesting, Ruimtelijke Ordening en Milieubeheer over het Bouwbesluit. (Ingezonden 10 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8501
</item>
         <item attribuut="Inhoud">Betreft een proefschrift van M. Elferink over o.a. schadevergoeding door de overheid bij het aanpassen of afbreken van woningen/gebouwen, omdat niet is voldaan aan de bouwvoorschriften.</item>
         <item attribuut="Rubriek">Bouw (Bouwvoorschriften)</item>
         <item attribuut="Trefwoorden">Bouwvoorschriften Schadevergoeding</item>
         <item attribuut="Vindplaats">Kamervragen met antwoord 1998-1999, nr. 601, Tweede Kamer</item>
         <item attribuut="Vraagnr_bij_indiening">2989904310</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Rehwinkel</persoon>
            <persoon partij="PvdA">Van Dok-van Weele</persoon>
         </item>
         <item attribuut="Datum_reaktie">1999-01-15</item>
         <item attribuut="Datum_indiening">1998-12-10</item>
         <item attribuut="Document-id">KVR8501</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1225" allpagenumbers="1225 1226" vetnummer="2989904310" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8501" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="601" onderwerp="" indiendatum="1998-12-10">
         <vrager partij="PvdA" oorsprong="parlement">Rehwinkel</vrager>
         <vrager partij="PvdA" oorsprong="parlement">Van Dok-van Weele</vrager>
         <vraagt-aan>de ministers van Justitie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="15 januari 1999), zie ook Aanhangsel Handelingen nr. 581, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het proefschrift van M. Elferink waarin zij stelt dat bij het aanpassen of afbreken van woningen dan wel andere gebouwen, omdat niet is voldaan aan de bouwvoorschriften, schadevergoeding kan worden geëist van de overheid? <voetnoot nummer="1"/>
      </vraag>
      <vraag nummer="2">Is het Bouwbesluit bij invoering in 1992 niet volgens de wettelijke regels in het Staatsblad gepubliceerd? Zo ja, bent u met Elferink eens dat dit wel had moeten gebeuren? Deelt u haar conclusie dat het Bouwbesluit officieel nooit in werking is getreden? </vraag>
      <vraag nummer="3">Acht u het mogelijk dat de schade van mensen die op basis van het Bouwbesluit hun huis hebben aangepast of afgebroken, wordt vergoed? Zo ja, kunt u een schatting geven van de kosten die dat met zich mee zal brengen? </vraag>
      <noten afkomstig="vraag">
         <noot nummer="1" datum="1998-12-9" bron="De Telegraaf">De Telegraaf, 9 december 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Nee, het Bouwbesluit is indertijd op de door de Bekendmakingswet voorgeschreven wijze in het Staatsblad gepubliceerd (Stb. 1991, 680, uitgegeven op 31 december 1991). Dit geldt ook voor de besluiten die nadien wijzigingen hebben aangebracht in het Bouwbesluit. Dr. Elferink concludeert in haar proefschrift dat (de delen van) NEN-normen waarnaar in het Bouwbesluit en in daarop gebaseerde, in de Staatscourant bekendgemaakte, ministeriële regelingen is verwezen, niet in werking zijn getreden. Zij baseert deze conclusie op haar stelling dat dergelijke privaatrechtelijke normen waarnaar in wetgeving wordt verwezen daarmee algemeen verbindende voorschriften zijn geworden, en om op grondwettelijke wijze in werking te kunnen treden dus moeten voldoen aan de in de Bekendmakingswet neergelegde regels over de bekendmaking van vanwege het Rijk vastgestelde algemeen verbindende voorschriften. Wat het Bouwbesluit en de daarop gebaseerde ministeriële regelingen betreft, betekent dit in haar zienswijze dat de (delen van) NEN-normen waarnaar in het Bouwbesluit en die ministeriële regelingen is verwezen, in de Staatscourant hadden moeten worden gepubliceerd om rechtskracht te kunnen krijgen. Gelet op de wettekst en de wetsgeschiedenis van de Bekendmakingswet (kamerstukken II 1986/86/ 19 853, nr. 3, p. 5) is vermeld dat een normalisatienorm waarnaar in een algemeen verbindend voorschrift wordt verwezen daarmee nog geen «vanwege het Rijk vastgesteld algemeen verbindend voorschrift» wordt. De Bekendmakingswet is op deze normen dus niet van toepassing en er bestaat ook anderszins geen juridische verplichting om deze normen integraal in de Staatscourant te publiceren. Wel is in de memorie van toelichting aangetekend dat een norm via een dergelijke verwijzing «op enigerlei wijze deel gaat uitmaken van het recht dat voor belanghebbenden kenbaar moet kunnen zijn». In de memorie van toelichting bij de Woningwet (kamerstukken II 1986/87, 20 066, nr. 3, p. 38) is een betoog van dezelfde strekking opgenomen waar het specifiek ging over het rechtskarakter van de NEN-normen waarnaar in het Bouwbesluit wordt verwezen. Daar is opgemerkt dat een dergelijke verwijzing tot gevolg heeft «dat een langs privaatrechtelijke weg tot stand gekomen document een publiekrechtelijk, algemeen geldend, karakter krijgt». Omdat dergelijke normen door verwijzing dus een publiekrechtelijke karakter krijgen, is het volgens de memorie van toelichting bij de Bekendmakingswet vereist dat bij de verwijzing vermeld wordt wat de vindplaats van de norm is. Niet vereist is echter dat de bekendmaking steeds op dezelfde wijze geschiedt als de regeling zelf waarin de verwijzing naar de norm is opgenomen. Een en ander is uitgewerkt in aanwijzing 190 van de Aanwijzingen voor de regelgeving. Daarin is vastgelegd dat indien in een regeling normen die niet van publiekrechtelijke aard zijn van toepassing worden verklaard, bekendmaking van de normen in de Staatscourant wordt voorgeschreven, tenzij de kenbaarheid van deze normen voor alle betrokkenen voldoende verzekerd is. In de toelichting bij deze aanwijzing is aangegeven dat bij NEN-normen de kenbaarheid in het algemeen voldoende verzekerd is. Deze normen liggen steeds ter inzage en zijn verkrijgbaar bij het Nederlands Normalisatie Instituut (NNI) te Delft. Op de kenbaarheid van NEN-normen is voorts ingegaan in de op 30 mei 1997 door de toenmalige Ministers van Economische Zaken en van Justitie aan de Tweede Kamer toegezonden brief over de follow up van het MDW-rapport Normalisatie en certificatie (kamerstukken II 1996/97, 24 036, nr. 47, p. 4). In deze brief is de suggestie uit het MDW-rapport om bij verwijzing naar normen die normen integraal in de Staatscourant op te nemen, van de hand gewezen. De toenmalige ministers gaven aan dat zij ten algemene de mening van het NNI deelden dat de bestaande afspraak met de overheid om alleen de «normreferenties» in de Staatscourant te publiceren, voldoende invulling geeft aan het algemeen bekendmaken van de relevante normen. Wel voegden zij daaraan toe dat in gevallen waarin normen ondanks hun private status een feitelijk verplichtend karakter zijn gaan dragen, er op zou moeten kunnen worden vertrouwd dat alle betrokken marktpartijen toegang hebben tot de inhoud van deze «verplichte» normen. In de brief is gesteld dat «in de regel (....) publicatie van wetgeving inclusief de relevante normreferenties in de Staatscourant afdoende (zal) zijn. Voor de inhoud van de normen kunnen betrokkenen zich vervolgens wenden tot het NNI». Deze zienswijze ontmoette in het op 28 oktober 1997 over de brief gehouden algemeen overleg tussen de vaste commissie voor Economische Zaken en de toenmalige Minister van Economische Zaken geen bezwaren (kamerstukken II 1997/98, 24 036, nr. 71). Wij sluiten ons bij deze zienswijze aan, waarbij wij aantekenen dat de vergoeding die het NNI vraagt voor het ter beschikking stellen van de normen uiteraard niet prohibitief mag zijn. </antwoord>
      <antwoord nummer="3">Zoals blijkt uit het antwoord op vraag 2 is er geen sprake van enig schadeveroorzakend handelen of nalaten, zodat deze vraag ontkennend moet worden beantwoord. Ons is ook geen jurisprudentie bekend die in een andere richting wijst. </antwoord>
      <noten afkomstig="antwoord"/>
   </antwoorden>
</kvr>
