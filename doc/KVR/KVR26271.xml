<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over onverzekerde zelfstandige ondernemers. (Ingezonden 12 oktober 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26271
</item>
         <item attribuut="Inhoud">Veel zelfstandigen zijn niet verzekerd tegen het WAZ-risico door de hoge kosten van de verzekering. Welke maatregelen kunnen genomen worden om zelfstandigen met een bescheiden inkomen tegemoet te komen. Daarnaast ook vragen over een uitkering voor zwangere starters.</item>
         <item attribuut="Rubriek">Bedrijfsleven en industrie (Midden- en kleinbedrijf) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsverzekeringen Zelfstandigen Zwangerschap</item>
         <item attribuut="Vindplaats">Kamervragen met antwoord 2005-2006, nr. 2052, Tweede Kamer</item>
         <item attribuut="Vraagnr_bij_indiening">2050601330</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-09-07</item>
         <item attribuut="Datum_indiening">2005-10-12</item>
         <item attribuut="Document-id">KVR26271</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4359" allpagenumbers="4359 4360" vetnummer="2050601330" code="0506tkkvr2052" lopendefooter="Tweede Kamer, vergaderjaar 2005–2006, Aanhangsel" filenaam="KVR26271" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2052" onderwerp="" indiendatum="2005-10-12">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="7 september 2006), zie ook Aanhangsel Handelingen nr. 312, vergaderjaar 2005–2006">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht dat de private Wet arbeidsongeschiktheidsverzekering voor zelfstandigen (WAZ) aan veel zelfstandigen niet is besteed? <voetnoot nummer="1"/>
      </vraag>
      <vraag nummer="2">Wat is uw reactie op het bericht dat een half miljoen ondernemers niet meer verzekerd is tegen het WAZ-risico? </vraag>
      <vraag nummer="3">Deelt u de mening dat er ondernemers zijn die zich niet verzekeren tegen het WAZ-risico, omdat zij «aanhikken tegen de marktconforme inleg»? Zo ja, om hoeveel ondernemers gaat het? Zo neen, wat is volgens u de reden waarom ondernemers zich niet verzekeren? </vraag>
      <vraag nummer="4">Deelt u de mening dat het onwenselijk zou zijn als zelfstandigen vanwege een bescheiden inkomen zich niet kunnen verzekeren voor het WAZ-risico? Zo ja, welke maatregelen gaat u treffen om de zelfstandigen met een bescheiden inkomen tegemoet te komen? Zo neen, waarom niet? </vraag>
      <vraag nummer="5">Kent u het bericht dat het midden- en kleinbedrijf een uitkering wil voor zwangere starters? </vraag>
      <vraag nummer="6">Deelt u de mening dat vrouwelijke zelfstandige ondernemers een basisuitkering moeten krijgen tijdens zwangerschapsverlof? Zo neen, waarom niet? </vraag>
      <vraag nummer="7">Deelt u de mening van de secretaris Fiscale Zaken van MKB-Nederland dat voor de circa 5000 uitkeringen op jaarbasis voor zwangere vrouwelijke zelfstandige ondernemers «de overheid er moet zijn»? Zo ja, welke maatregelen gaat u treffen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-10-10" bron="Het Financieel Dagblad">Het Financieel Dagblad, 10 oktober 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit het bericht is af te leiden dat de huidige verzekeringsgraad van zelfstandigen ongeveer 37% zou bedragen. Op basis van gegevens van het Verbond van Verzekeraars van medio 2005 ligt deze verzekeringsgraad thans rond 45%. Overigens is het mogelijk dat zelfstandigen op een andere wijze dan private verzekering, een voorziening hebben getroffen voor het geval zij wegens arbeidsongeschiktheid minder inkomen genereren. Mede door de voorlichting die is gegeven over de afschaffing van de WAZ, zowel door mijn ministerie als door ondernemersorganisaties en hun adviseurs, gaat de regering er vanuit dat het afzien van een private verzekering een bewuste keuze van zelfstandigen is. Ten slotte merk ik op dat in het bedoelde krantenartikel MKB-Nederland aangeeft het feit dat ongeveer een half miljoen ondernemers niet meer verzekerd zijn volgens het oude WAZ-regime, niet als problematisch te beschouwen. De afschaffing van de WAZ biedt zelfstandigen de mogelijkheid om eigen keuzen te maken, in plaats van de verplichte standaardverzekering die de WAZ inhield. Ik constateer dat de afschaffing van de WAZ zo op een groot draagvlak onder de doelgroep kan rekenen. </antwoord>
      <antwoord nummer="3">De afschaffing van de verplichte publieke WAZ-verzekering, biedt zelfstandigen de mogelijkheid om zelf te kiezen of en hoe zij willen voorzien in inkomen bij arbeidsongeschiktheid. In geval van verzekering geldt daarbij, dat hoe uitgebreider de dekking is, des te hoger is de premie. Ondernemers die hun premielasten willen beperken, kunnen kiezen voor een beperktere dekking. Het wegvallen van de WAZ op zich kan een belangrijke reden zijn om een private arbeidsongeschiktheidsverzekering te sluiten. Indien, zonder private verzekering en zonder andere bestaansmiddelen, betrokkene in geval van arbeidsongeschiktheid is aangewezen op een uitkering op grond van de Wet werk en bijstand (WWB), wordt bij de bepaling van het recht op en de hoogte van de WWB-uitkering getoetst op vermogen en partnerinkomen. Het voorkomen van deze toetsen kan een belangrijke reden zijn voor zelfstandigen om een private verzekering af te sluiten. Desalniettemin zijn er ook redenen voorstelbaar, waarom zelfstandigen geen private verzekering sluiten. Ten eerste biedt dit de mogelijkheid om de uitgespaarde premiegelden anders te besteden. Ten tweede kan het zijn dat betrokkenen op een andere wijze voorzien in inkomen bij arbeidsongeschiktheid. Ten derde geldt specifiek voor startende zelfstandigen die voorheen als werknemer actief waren, dat zij gebruik kunnen maken van de vrijwillige ZW- en WAO-verzekering. </antwoord>
      <antwoord nummer="4">Volgens de regering is het thans niet zo dat zelfstandigen met een laag inkomen zich niet kunnen verzekeren. Wel kan het zijn dat zelfstandigen aan een private verzekering minder behoefte hebben naarmate hun inkomen lager is. Ook materieel lijkt de verzekeringsmogelijkheid aanwezig. Het is logisch dat zelfstandigen met een bescheiden inkomen een laag verzekerd bedrag kiezen. De premie zal daarop afgestemd zijn. Door de franchise voor de WAZ-premie, betaalden zelfstandigen met een bescheiden inkomen geen WAZ-premie. In feite waren zij «gratis» WAZ-verzekerd. In geval van private verzekering, waarin geen sprake is van een wettelijke franchise, zijn zij thans – ondanks de fiscale aftrekbaarheid van de premie – duurder uit dan ten tijde van de WAZ. De regering ziet het feit dat aan de gratis verzekering een einde is gekomen, op zich als een effect dat past binnen het toekennen van eigen verantwoordelijkheden en prikkels aan deze categorie zelfstandigen. </antwoord>
      <antwoord nummer="5">Ja. </antwoord>
      <antwoord nummer="6 en 7">In de memorie van toelichting op de Wet arbeid en zorg (Kamerstukken II, vergaderjaar 1999–2000, 27 207, nr. 3, p. 19 en 20) is aangegeven dat het recht op een zwangerschaps- en bevallingsuitkering in de Wet arbeid en zorg is opgenomen – en niet in de WAZ – vanwege het uitgangspunt dat de financiering van de bevallingsregeling bij de doelgroep zelf moet liggen. Bij de voorbereiding van het voorstel van Wet einde toegang verzekering WAZ, is vervolgens – gegeven de in het regeerakkoord opgenomen afschaffing van de WAZ – door mijn ministerie geanalyseerd, of internationaalrechtelijke verplichtingen dwingen tot handhaving van de publiek geregelde zwangerschapsuitkering voor zelfstandigen. Dat bleek niet het geval. Daarbij is onderkend dat een uitkering tijdens verlof wegens zwangerschap meeverzekerd kan worden op een private arbeidsongeschiktheidspolis. Bekend is dat verzekeraars doorgaans een wachttijd hanteren voor een arbeidsongeschiktheidsverzekering. Tegen het uitsluiten van een verzekeringsdekking wegens zwangerschap tijdens de wachttijd, zijn gerechtelijke uitspraken bekend in kort geding. Zo heeft de rechtbank te Utrecht in een vonnis van april 2004 overwogen dat de betreffende verzekeraar met het hanteren van uitsluitingen in strijd handelt met de Algemene wet gelijke behandeling. Het hanteren van een wachttijd uitsluitend voor zwangerschaps- en bevallingsuitkeringen levert in de ogen van de rechtbank een ongeoorloofd onderscheid naar geslacht op. Tegen deze uitspraak is door de verzekeraar hoger beroep ingesteld bij het Gerechtshof. Naar verwachting zal dit hoger beroep in het voorjaar van 2006 bij het Gerechtshof dienen. Ik heb het Verbond van Verzekeraars opgeroepen tot voortvarende medewerking aan het thans lopende hoger beroep. Op 15 november jl. heeft de rechtbank te Utrecht wederom een uitspraak in kort geding gedaan, waarbij ten aanzien van de betreffende uitsluitingen dezelfde overweging is gehanteerd. De uitspraak van de rechtbank komt overeen met de hierboven vermelde eerdere uitspraak. </antwoord>
      <noten afkomstig="antwoord"/>
   </antwoorden>
</kvr>
