<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Binnenlandse Zaken en Koninkrijksrelaties en van Verkeer en Waterstaat en aan de staatssecretaris van Verkeer en Waterstaat over de mogelijke samenwerking tussen de NS en de KLPD inzake bestrijding van criminaliteit in treinen. (Ingezonden 19 november 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19242
</item>
         <item attribuut="Inhoud">De samenwerking tussen de KLPD en NS lijkt niet optimaal als het gaat om de bestrijding van criminaliteit in de treinen (Telegraaf, 15 november 2003).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Verkeer, vervoer en waterstaat (Spoorwegen)</item>
         <item attribuut="Trefwoorden">Criminaliteitsbestrijding Politie Spoorwegen</item>
         <item attribuut="Vindplaats">Kamervragen met antwoord 2003-2004, nr. 616, Tweede Kamer</item>
         <item attribuut="Vraagnr_bij_indiening">2030403320</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-01-15</item>
         <item attribuut="Datum_indiening">2003-11-19</item>
         <item attribuut="Document-id">KVR19242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1311" allpagenumbers="1311 1312" vetnummer="2030403320" code="0304tkkvr616" lopendefooter="Tweede Kamer, vergaderjaar 2003–2004, Aanhangsel" filenaam="KVR19242" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="616" onderwerp="" indiendatum="2003-11-19">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Binnenlandse Zaken en Koninkrijksrelaties en van Verkeer en Waterstaat en aan de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-01-15">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de de minister en staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw mening over de samenwerking tussen de NS en de KLPD met betrekking tot het bestrijden van criminaliteit in treinen? <voetnoot nummer="1"/>Wat zijn op dit moment de afspraken tussen de NS en de KLPD? </vraag>
      <vraag nummer="2">Deelt u de mening van het hoofd van de Spoorwegpolitie Amsterdam dat bij sommige NS’ers de neiging bestaat om het toezicht in de treinen volledig bij de politie neer te leggen? Zo ja, wat is hier volgens u de oorzaak van en wat voor maatregelen gaat u hiertegen nemen? Zo neen, hoe verklaart u dat dit beeld ontstaan is bij de Spoorwegpolitie Amsterdam? </vraag>
      <vraag nummer="3">Deelt u de mening van hoofdagent Ferrari dat je niet voor iedereen die toevallig geen kaartje heeft, de politie kan roepen? Zo ja, waarom accepteert u het dat dit misdrijf onbestraft kan blijven? Zo neen, wat voor maatregelen gaat u voorafgaand aan de invoering van de chipkaart nemen om te voorkomen dat zwartrijden nu soms getolereerd wordt? </vraag>
      <vraag nummer="4">Vindt u ook dat het van groot belang is dat de politie bij de stations op tijd ter plaatse kan zijn om zwartrijden en andere treincriminaliteit aan te pakken, en dat de KLPD hier nu nogal eens tekort in schiet? Zo ja, wat voor maatregelen gaat u nemen om dit te verbeteren? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-11-15" bron="De Telegraaf">De Telegraaf, 15 november 2003</noot>
      </noten>
   </vragen>
   <antwoorden aantal="4">
      <antwoord nummer="1">In het kader van de bestrijding van criminaliteit in treinen – en op (gedeelten van) spoorwegstations – is er sprake van een reeds jaren bestaande nauwe en vruchtbare samenwerking tussen de dienst Spoorwegpolitie van het KLPD en de vervoersmaatschappijen in het algemeen en de NS, als grootste daarvan, in het bijzonder. De verschillende partijen voeren periodiek overleg over de veiligheid, zowel op het uitvoerende als op het strategische niveau. Waar nodig, na analyse van de geconstateerde problematiek, wordt op convenantsbasis – met erkenning van het primaat van de vervoerders voor de handhaving van orde, rust en veiligheid in treinen en op de stations – multidisciplinair opgetreden tegen o.a. vermogens- en agressiedelicten. Voorbeelden daarvan zijn de lijn Hoorn–Enkhuizen, de Zoetermeerstadslijn, de lijn Rotterdam–Hoek van Holland en de Flevolijn. Met betrekking tot enkele grote stationslocaties en hun directe omgevingen bestaan eveneens convenanten met hetzelfde doel, o.a. in Amsterdam, Rotterdam, Heerlen. Voorts wordt gewerkt aan een verdere structurering van de werkafspraken tussen de ketenpartijen middels de ontwikkeling van een Nationaal veiligheidsarrangement voor het openbaar vervoer, alsook het opstellen van lokale veiligheidsarrangementen. </antwoord>
      <antwoord nummer="2">In het beleid dat de vervoersmaatschappijen in eerste aanleg zèlf verantwoordelijk zijn voor het toezicht in de treinen en op de stations is geen wijziging opgetreden. Met het oog daarop heeft een gedeelte van het (trein)personeel van de NS de status van buitengewoon opsporingsambtenaar verworven. De afspraak is dat pas als het treinpersoneel zèlf niet meer in staat blijkt – fysiek of op basis van (gebrek aan) bevoegdheden – om aan gerezen problemen in treinen en op stations het hoofd te bieden, de (spoorweg)politie ondersteunend zal gaan acteren. De (spoorweg)politie neemt daarbij niet het toezicht over. Indien en voor zover individuele medewerkers van de vervoersmaatschappijen anders dan gewenst en voorgeschreven hun taak uitvoeren, is de aanpak daarvan primair de taak en verantwoordelijkheid van hun werkgever. </antwoord>
      <antwoord nummer="3">Het is de taak van de vervoerders ervoor zorg te dragen dat een ieder die gebruik maakt van hun vervoermiddelen, in het bezit is van de daarvoor vereiste bescheiden. De controle op naleving van dat (wettelijk) gebod berust bij diezelfde vervoerders. Echter, indien het controlerend personeel wordt geconfronteerd met reizigers die niet in het bezit zijn van de vereiste bescheiden en waarbij de afdoening daarvan wordt bemoeilijkt/onmogelijk gemaakt door betrokkenen, is het treinpersoneel vrij om politiële bijstand te verzoeken. Zwartrijden wordt ook thans niet getolereerd: in eerste aanleg treedt het treinpersoneel daartegen op. Indien er sprake is van vijf of meer keren zwartrijden zonder dat achteraf de daarvoor van de vervoerder ontvangen vorderingen zijn betaald, neemt de spoorwegpolitie het betreffende dossier van de zwartrijder (verdachte) in onderzoek met als doel justitiële afdoening te bewerkstelligen. Daarnaast loopt thans binnen de provincie Friesland een multidisciplinair pilotproject met als doel veelvuldig zwartreizen, al dan niet gepaard gaande met (verbaal en/of fysiek) agressief gedrag, door middel van het uitvaardigen van treinverboden te bestrijden. </antwoord>
      <antwoord nummer="4">Het is van groot belang, uit een oogpunt van veiligheid van het treinpersoneel en ook uit economische overwegingen, dat de politie op tijd ter plaatse kan zijn om problemen met betrekking tot zwartrijden en andere vormen van treincriminaliteit die niet door het treinpersoneel zèlf kunnen worden afgehandeld, aan te kunnen pakken. Het KLPD kan dit wegens de grote geografische spreiding van de spoorwegstations in relatie tot het aantal standplaatsen en de huidige sterkte van de spoorwegpolitie, niet op elk spoorwegstation in Nederland garanderen. In gevallen dat de spoorwegpolitie bij een incident voorziet niet snel genoeg aanwezig te kunnen zijn, wordt vanuit de meldkamer van het KLPD ter eerste aanpak de assistentie van de lokale politie ingeroepen, waarbij het KLPD de afhandeling van het incident garandeert. Ik acht dit, mede om redenen van bedrijfsmatige efficiency, een verantwoorde werkwijze. Deze werkafspraken tussen het KLPD en regiopolitie maken ook onderdeel uit van het Aanvalsplan Sociale Veiligheid openbaar Vervoer. </antwoord>
      <noten afkomstig="antwoord"/>
   </antwoorden>
</kvr>
