<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Graaf (D66) over de 36-urige werkweek voor ambtenaren. (Ingezonden 11 juli 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3520
</item>
         <item attribuut="Inhoud">Betreft de CAO-afspraak dat de herbezetting van vrijkomende uren 'betekenisvol' moet zijn.</item>
         <item attribuut="Rubriek">Inkomen en rechtspositie (Verlof en ATV) Inkomen en rechtspositie (Werktijden)</item>
         <item attribuut="Trefwoorden">Arbeidstijdverkorting Overheidspersoneel</item>
         <item attribuut="Vindplaats">Kamervragen met antwoord 1995-1996, nr. 1552, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="D66">De Graaf</persoon>
         </item>
         <item attribuut="Datum_reaktie">1996-08-15</item>
         <item attribuut="Datum_indiening">1996-07-11</item>
         <item attribuut="Document-id">KVR3520</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3157" allpagenumbers="3157 3158" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1552" onderwerp="" indiendatum="1996-07-11">
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="1996-08-15">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Krijgt de CAO-afspraak dat bij onderdelen van de rijksdienst waar geen sprake is van vol-continu-dienst de herbezetting van vrijkomende uren in verband met de 36-urige werkweek «betekenisvol» moet zijn, in de praktijk nauwelijks gestalte? <voetnoot nummer="1"/>
      </vraag>
      <vraag nummer="2">Willen en kunnen met name de ministeries van Binnenlandse Zaken en van Economische Zaken een «betekenisvolle» herbezetting niet realiseren? Hebben om die reden de bonden het overleg met het eerstgenoemde ministerie afgebroken? </vraag>
      <vraag nummer="3">Is voor een «betekenisvolle» herbezetting in beginsel 4% van de loonsom gereserveerd? Stellen genoemde ministeries onvoldoende geld beschikbaar om aan deze afspraak inhoud te geven? </vraag>
      <vraag nummer="4">Kunt u nader toelichten welke oorzaken ten grondslag liggen aan de gebrekkige uitvoering van deze voor de werkgelegenheid zo belangrijke CAO-afspraak? </vraag>
      <noten afkomstig="vraag">
         <noot nummer="1" datum="1996-07-2" bron="Haagsche Courant">Haagsche Courant, 2 juli 1996</noot>
      </noten>
   </vragen>
   <antwoorden aantal="4">
      <antwoord nummer="1">In de overeenkomst arbeidsvoorwaarden- en werkgelegenheidsbeleid sector Rijk (contractperiode 1 april 1995 t/m 31 maart 1997) hebben partijen vastgesteld «dat de combinatie van flexibilisering en een verkorting van de gemiddelde werktijd, gegeven de wens het niveau van dienstverlening c.q. produktie zoveel mogelijk te handhaven, noopt tot betekenisvolle herbezetting.» Afgesproken is dat in ieder geval bij continudiensten volledige herbezetting plaatsvindt. Bij niet-continudiensten kan de herbezetting derhalve onvolledig zijn. Op basis van een voorlopige inventarisatie bij de departementen naar de verwachte werkgelegenheidsontwikkeling in de periode 1996–1998 ontstaat het beeld dat een totaal-herbezettingseffect optreedt van 1900 fte/2000 personen. De herbezetting in personen zou aldus uitkomen op 43%. Gevoegd bij het saldo van dalende begrotingssterkte en beleidsintensiveringen zal de in de Cao voorziene afspraak dat de werkgelegenheid in personen tot eind 1998 gehandhaafd blijft, naar verwachting alleszins worden waargemaakt. In het licht van het vorenstaande ben ik van oordeel dat het voorziene herbezettingseffect betekenisvol kan worden genoemd. </antwoord>
      <antwoord nummer="2">Het overleg met de bijzondere commissie over herbezetting en werkgelegenheid bij het ministerie van Binnenlandse Zaken is niet afgebroken. Afgesproken is dat het komend najaar vervolg-overleg zal plaatsvinden en dat in de tussenliggende tijd het overleg over de modaliteiten van de invulling van de 36-urige werkweek met de groepsondernemingsraad (GOR) zal plaatsvinden. Het ministerie van Binnenlandse Zaken hecht er aan de CAO-afspraken (waaronder die van een «betekenisvolle herbezetting») zo goed mogelijk te realiseren. Vanaf 1998 zal voor het gehele departement gemiddeld 23% herbezetting (inclusief continudiensten) plaatsvinden. Inmiddels zijn afspraken met de GOR gemaakt over de invulling van de 36-urige werkweek voor zover het de departementsonderdelen betreft die in het Schedeldoekshaven- en Stadhuiscomplex zijn gehuisvest. Onderdeel van die afspraken is dat voor de jaren 1997, 1998 en 1999 in totaal 1,8 miljoen beschikbaar zal worden gesteld ten behoeve van maatregelen ter vermindering van de werkdruk. Het ministerie van Economische Zaken zal binnen de financie¨le mogelijkheden komen tot betekenisvolle herbezetting. Het overleg met de bonden is niet afgebroken. </antwoord>
      <antwoord nummer="3">Voor een theoretische volledige herbezetting zou 4,09% van de loonsom nodig zijn. Volledige herbezetting wordt echter niet beoogd. Voor betekenisvolle herbezetting kunnen op departementaal niveau op grond van de afspraken in de Cao middelen beschikbaar komen. Concreet betekent dit dat a. de herbezetting van continudiensten volledig uit de beschikbare sectorale arbeidsvoorwaardenruimte wordt gefinancierd, hiermee is circa 0,8% van de loonsom gemoeid; b. met ingang van 1998 nog eens 42 mln structureel voor herbezetting is vrijgemaakt uit de beschikbare arbeidsvoorwaardenruimte, hiermee is circa 0,6% van de loonsom gemoeid; In totaal is circa 1,4% van de loonsom uit de arbeidsvoorwaardenruimte beschikbaar gesteld. Het verschil tussen dit percentage en de theoretische volledige herbezetting, dient op departementaal niveau te worden gerealiseerd door een zelf te bepalen mix van (taakstellende) efficiency-verbetering en/of zelf te financieren herbezetting. Uitgaande van het vorenstaande ben ik van mening dat Binnenlandse Zaken voldoende geld beschikbaar stelt voor herbezetting. Ten aanzien van Economische Zaken – waar het overleg met de bonden nog niet is afgerond – luidt de conclusie niet anders. </antwoord>
      <antwoord nummer="4">Naar mijn oordeel worden de gemaakte CAO-afspraken niet gebrekkig uitgevoerd. </antwoord>
      <noten afkomstig="antwoord"/>
   </antwoorden>
</kvr>
