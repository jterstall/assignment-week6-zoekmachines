<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretarissen van Volkshuisvesting, Ruimtelijke Ordening en Milieubeheer en van Financien over de naleving van het convenant inzake de maximale huurgrens huursubsidie en de uitvoering van de Huursubsidiewet.(Ingezonden 3 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9786
</item>
         <item attribuut="Inhoud">Vragen naar aanleiding van het persbericht 'Dreigende problemen voor huursubsidieontvangers' van 1 juni 1999 van de Nederlandse Woonbond. De vragen betreffen het convenant over de matiging van huurverhogingen bij huurders die huursubsidie ontvangen en een huur hebben vlak onder de huursubsidiegrens.</item>
         <item attribuut="Rubriek">Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huursubsidies Woninghuren</item>
         <item attribuut="Vindplaats">Kamervragen met antwoord 1998-1999, nr. 1743, Tweede Kamer</item>
         <item attribuut="Vraagnr_bij_indiening">2989913990</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-06-03</item>
         <item attribuut="Document-id">KVR9786</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3491" allpagenumbers="3491 3492" vetnummer="2989913990" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9786" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1743" onderwerp="" indiendatum="1999-06-3">
         <vrager partij="SP" oorsprong="parlement">Poppe</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Financiën</vraagt-aan>
      </vraagdata>
      <antwoorddata antwoorddatum="14 juli 1999), zie ook Aanhangsel Handelingen nr. 1675, vergaderjaar 1998–1999">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het persbericht «Dreigende problemen voor huursubsidieontvangers»? <voetnoot nummer="1"/>
      </vraag>
      <vraag nummer="2">Lapt een aantal particuliere verhuurders het convenant over de matiging van huurverhogingen bij huurders met huursubsidie en een huur vlak onder de huursubsidiegrens aan zijn laars? </vraag>
      <vraag nummer="3">Zo ja, hoe ziet het ministerie van Volkshuisvesting, Ruimtelijke Ordening en Milieubeheer toe op de naleving van het convenant? Welke maatregelen denkt de staatssecretaris van Volkshuisvesting, Ruimtelijke Ordening en Milieubeheer te nemen als het convenant door sommige verhuurders wordt genegeerd? </vraag>
      <vraag nummer="4">Is het waar dat de belastingdienst geen genoegen neemt met het invullen van het bedrag «f 0» op het aanvraagformulier voor huursubsidie, in gevallen waar het vermogen van de aanvrager volgens de gemeente of de woningcorporatie duidelijk onder de maximale grens blijft, waardoor de afhandeling van aanvragen vertraagd wordt? </vraag>
      <vraag nummer="5">Zo ja, is dit in overeenstemming met de letter en de geest van de wet? Wil de staatssecretaris van Financiën bevorderen dat de belastingdienst zich voortaan beperkt tot steekproefsgewijs controleren of de opgave van het vermogen correct is ingevuld, zoals dit ook bij belastingaangiften gebeurt? </vraag>
      <noten afkomstig="vraag">
         <noot nummer="1" datum="1999-06-1" bron="Nederlandse Woonbond">Nederlandse Woonbond, 1 juni 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Met het bedoelde convenant is met de koepelorganisaties van verhuurders onder meer afgesproken dat zij zich zullen inspannen om hun leden in het prijssegment rond de maximale huurgrens huursubsidie een huurverhoging met ten hoogste de inflatie te laten vragen aan bewoners die huursubsidie ontvangen. De koepelorganisaties hebben hun leden gevraagd overeenkomstig deze lijn te handelen. Op dit moment zijn nog onvoldoende gegevens bekend die een scherp beeld geven van de mate waarin en de wijze waarop verhuurders aan dit verzoek gehoor hebben gegeven. Wel is ten tijde van het persbericht van de Nederlandse Woonbond aan ambtenaren van mijn departement gemeld dat enkele kleinere particuliere verhuurders, waarvan nog niet bekend is of deze lid zijn van een der ondertekenende koepelorganisaties, niet overeenkomstig de in het convenant neergelegde gedragslijn zouden handelen. Andere signalen op dit punt zijn mij op dit moment niet bekend. </antwoord>
      <antwoord nummer="3">Met de convenantspartners gezamenlijk zal de uitvoering van het convenant, door middel van enquêtes onder verhuurders, worden gemonitoord. Signalen zoals gemeld door de Nederlandse Woonbond worden ten behoeve van de rapportage ingebracht. Een duidelijker inzicht in de naleving van het convenant zal, gelet op de huuraanzeggingen per 1 juli a.s., eerst na de zomer beschikbaar komen. Met de koepelorganisaties zullen de resultaten worden besproken. Zo nodig zal ik de koepels wijzen op het belang van nakoming van de gemaakte afspraken. Ik zal U in het najaar, bij de jaarlijkse Huurbrief, over de uitkomsten rapporteren. In het convenant is, in relatie tot de afspraken over een gematigd huurbeleid en het behoud van het recht van huurders op huursubsidie, afgesproken dat een aanvullend wettelijk instrument in het kader van de prestatienormering zou worden ingevoerd. Dit instrument zou er in voorzien dat verhuurders, die met het door hun gevoerde huurbeleid de maximale huurgrens huursubsidie overschrijden, een bijdrage aan het Ministerie van VROM zijn verschuldigd ter grootte van het verschil tussen die huurprijs en de maximale huurgrens huursubsidie. De afspraak op dit punt beoogde een stok achter de deur te creëren voor verhuurders die niet overeenkomstig de afspraken van het convenant handelen. Ook verhuurders die geen lid zijn van een der ondertekenende koepelorganisaties zouden op deze wijze financiële gevolgen ondervinden. Als gevolg van kritiek van de Raad van State op (de vormgeving van) dit onderdeel van het aan de Raad voorgelegde wetsvoorstel tot wijziging van de Huursubsidiewet, is dit onderdeel in het inmiddels door het parlement aanvaarde wetsvoorstel niet opgenomen. Op dit moment wordt bekeken of alsnog een alternatief instrument wettelijk kan worden geregeld. Zo dit het geval is, zal dit geen betrekking meer hebben op de huurronde per 1 juli a.s.. Ook indien het mogelijk zou blijken een dergelijk instrument wettelijk te regelen, wil ik eerst, aan de hand van de uitkomsten van de monitoring, bezien of invoering daarvan uit het oogpunt van naleving van het convenant noodzakelijk is en met het oog op de belangen van huurders doeltreffend is. Daartoe wil ik eerst inzicht verkrijgen in de mate waarin verhuurders al dan niet handelen overeenkomstig de gemaakte afspraken. </antwoord>
      <antwoord nummer="4">De Belastingdienst heeft met het Ministerie van VROM afgesproken dat in 1998 bij circa 135 000 aanvragers onderzoek gedaan wordt naar het vermogen in het kader van de Vermogenstoets Huursubsidie. Bij de keuze van de aanvragers waarvan het vermogen wordt onderzocht, worden één of meer vermogensbestanddelen vergeleken met de (contra-)informatie die de Belastingdienst tot zijn beschikking heeft. Het kan dus zo zijn, dat door een bepaalde afwijking tussen het bij de Belastingdienst bekende vermogen en het opgegeven vermogen van «f 0,-» een aanvraag wordt uitgeworpen. De aanvrager is verantwoordelijk voor het indienen van de juiste gegevens; uitworp is te voorkomen door het juiste vermogensbedrag op te geven. Vanaf medio februari wordt – alvorens de aanvrager een vragenbrief te versturen – eerst een zogenoemde kantoortoets gedaan om te kijken of er sprake kan zijn van het overschrijden van de vermogensgrens. Door deze laatstgenoemde actie wordt vertraging in de afhandeling beperkt en wordt de aanvrager zo min mogelijk belast. </antwoord>
      <antwoord nummer="5">Er wordt op basis van de analyse van het risico een steekproef bepaald. Deze manier van werken wordt ook bij de controle van belastingaangiften gehanteerd. Zowel naar de letter als naar de geest van de regeling is het de bedoeling, dat controle wordt uitgeoefend op de opgegeven hoogte van het vermogen om te voorkomen, dat ten onrechte (teveel aan) huursubsidie wordt genoten. </antwoord>
      <noten afkomstig="antwoord"/>
   </antwoorden>
</kvr>
