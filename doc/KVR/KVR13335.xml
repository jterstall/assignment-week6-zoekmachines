<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over kraambureaus. (Ingezonden 23 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13335
</item>
         <item attribuut="Inhoud">Betreft een artikel in de Volkskrant over de financiële problemen van kraambureaus, en een mogelijk verband met het contracteren door verzekeraars van kraamzorg onder de minimumtarieven.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Kraamverzorging</item>
         <item attribuut="Vindplaats">Kamervragen met antwoord 2000-2001, nr. 885, Tweede Kamer</item>
         <item attribuut="Vraagnr_bij_indiening">2000107060</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-03-16</item>
         <item attribuut="Datum_indiening">2001-02-23</item>
         <item attribuut="Document-id">KVR13335</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1833" allpagenumbers="1833 1834" vetnummer="2000107060" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13335" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="885" onderwerp="" indiendatum="2001-02-23">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel waarin wordt gesteld dat er kraambureaus zijn die moeite hebben het hoofd boven water te houden? <voetnoot nummer="1"/>
      </vraag>
      <vraag nummer="2">Kunt u aangeven hoeveel bureaus dit betreft en voor hoeveel van deze bureaus het faillissement dreigt? </vraag>
      <vraag nummer="3">Wat zijn volgens u de oorzaken voor de financiële problemen waarmee deze bureaus kampen? Welk verband is er volgens u met het contracteren door verzekeraars van kraamzorg onder de minimumtarieven? </vraag>
      <vraag nummer="4">Kunt u een cijfermatige onderbouwing geven van het begrip «nagenoeg» waar u in de Voortgangsrapportage Kraamzorg stelt dat «de tarievenslag in de kraamzorg nagenoeg voorbij is»? </vraag>
      <vraag nummer="5">Op welke wijze zien de zorgverzekeraars bij het contracteren erop toe dat de kraamzorginstellingen aan de basiskwaliteitseisen voldoen? </vraag>
      <vraag nummer="6">Welke maatregelen kunt u treffen als verzekeraars bij het contracteren geen acht slaan op de basiskwaliteitseisen? </vraag>
      <noten afkomstig="vraag">
         <noot nummer="1" datum="2001-02-17" bron="De Volkskrant">De Volkskrant, 17 februari 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Dat is mij niet bekend. In mijn antwoord op kamervragen over de kraamzorg, gesteld door mevrouw Kant (SP) van 28 februari 2001, heb ik aangegeven dat naast de vier kraamzorginstellingen, waarbij door mij de Commissie Sanering Ziekenhuisvoorzieningen is ingeschakeld, het niet bekend is of en hoeveel kraamzorgbureaus financiële problemen hebben. </antwoord>
      <antwoord nummer="3">Het College Sanering is in de afgelopen twee jaar op mijn verzoek betrokken geweest bij onderzoek naar financiële problemen van vier kraamzorgorganisaties. Op grond van deze betrokkenheid is door het college onlangs een analyse gemaakt naar de oorzaken van de problematiek, deze in de vorm van een signaleringstoets. Hieruit kwam het volgende naar voren: In alle vier de gevallen was sprake van onvoldoende management over een langere periode. Ook heeft het interne toezicht op bestuurlijk niveau niet adequaat gefunctioneerd. Vastgesteld is dat de tariefstelling als zodanig niet de directe aanleiding is geweest. Wel is sprake geweest van cumulatie van factoren; er zit weinig speelruimte in de tarieven, waardoor bij onvoldoende management er nauwelijks ruimte overblijft om te corrigeren of te reserveren. Immers de opbouw van het tarief is in beginsel niet afgestemd op het inlopen van financiële problemen bij instellingen. Zeker wanneer deze problemen gedurende meerdere jaren zijn gecumuleerd. Daarnaast speelt de toename van kortdurende kraamzorg in sommige regio’s een rol. Tevens is geconstateerd dat deregulering en marktwerking een groter beroep doen op het management van de instelling. Geconstateerd kan worden dat de organisaties onvoldoende geëquipeerd waren om leiding te geven aan de totale organisatie. Het College sanering constateert dat deze vier organisaties inzake het management hoe dan ook toch in de problemen waren gekomen. Gesteld kan worden dat deregulering en marktwerking ervoor hebben gezorgd dat financiële problemen bij instellingen met een zwak management zich eerder openbaren. </antwoord>
      <antwoord nummer="4">Een cijfermatige onderbouwing is niet beschikbaar. Brancheorganisaties en zorgverzekeraars melden mij dat zij op dit punt gerichte voorlichting en informatie naar de respectievelijke achterbannen verzorgen. Ter informatie kan ik u melden dat door Zorgverzekeraars Nederland in december 2000 een brief is gestuurd aan alle zorgverzekeraars waarin expliciet aandacht wordt gevraagd voor de problematiek in de kraamzorg. Hierin wordt een dringend beroep gedaan op de verzekeraars om reële tariefafspraken te maken inclusief de kosten voor opleidingen. </antwoord>
      <antwoord nummer="5">In het kader van de Ziekenfondswet moeten de ziekenfondsen overeenkomsten sluiten met kraamzorginstellingen. Bij het sluiten van deze overeenkomsten zijn de ziekenfondsen gebonden aan de wettelijk goedgekeurde Uitkomst van Overleg (UVO) tussen Zorgverzekeraars Nederland enerzijds en de Landelijke Vereniging voor Thuiszorg en Branchebelang Thuiszorg Nederland anderzijds, inzake de overeenkomst zorgverzekeraar–kraamcentrum en zien erop toe dat voldaan wordt aan de basiskwaliteitseisen. Deze basiskwaliteitseisen zijn als bijlage opgenomen bij de UVO en dateren van december 1999. Afgesproken is tussen partijen dat de invoering in twee jaar zal geschieden en dat deze in 2002 afgerond dient te zijn. </antwoord>
      <antwoord nummer="6">Via het toezicht op de zorgverzekeraars wordt in de gaten gehouden of de zorgverzekeraars die de Ziekenfondswet en AWBZ uitvoeren zich aan de wettelijke voorschriften houden. De Commissie toezicht uitvoeringsorganisatie (CTU) is belast met het toezicht op de zorgverzekeraars die de ZFW (en AWBZ) uitvoeren. Onderdeel van het toezicht is of de ziekenfondsen de wettelijk bepalingen omtrent het sluiten van overeenkomsten naar behoren naleven en derhalve ook overeenkomstig de wettelijk geldende UVO contracteren. Medewerkersovereenkomsten die afwijken van de geldende UVO dienen op grond van artikel 44, vijfde lid, van de ZFW afzonderlijk te worden goedgekeurd door het College voor Zorgverzekeringen. In dergelijke gevallen is er dus sprake van toetsing vooraf. </antwoord>
      <noten afkomstig="antwoord"/>
   </antwoorden>
</kvr>
