<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Pater-van der Meer en Sterk (beiden CDA) aan de ministers van Justitie en van Binnenlandse Zaken en Koninkrijksrelaties over het niet geheim blijven van adressen van ondergedoken vrouwen in blijf-van-mijn-lijfhuizen. (Ingezonden 12 september 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26654
</item>
         <item attribuut="Inhoud">Vragen naar aanleiding van onder andere een bericht in het Algemeen Dagblad van 6 september 2006. Hoe gaat de minister ervoor zorgen dat de geheimhoudingsplicht niet meer wordt geschonden en zijn er juridische mogelijkheden om op te treden tegen overtreders van deze plicht? Deze vragen dienen als aanvulling op eerdere vragen van het Tweede Kamerlid Arib, ingezonden op 8 september 2006.</item>
         <item attribuut="Rubriek">Criminaliteit en openbare orde (Slachtofferhulp) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Mishandeling Slachtoffers van delicten Vrouwen</item>
         <item attribuut="Vindplaats">Kamervragen met antwoord 2006-2007, nr. 233, Tweede Kamer</item>
         <item attribuut="Vraagnr_bij_indiening">2050619010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">De Pater-van der Meer</persoon>
            <persoon partij="CDA">Sterk</persoon>
         </item>
         <item attribuut="Datum_reaktie">2006-10-30</item>
         <item attribuut="Datum_indiening">2006-09-12</item>
         <item attribuut="Document-id">KVR26654</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="495" allpagenumbers="495 496" vetnummer="2050619010" code="0607tkkvr233" lopendefooter="Tweede Kamer, vergaderjaar 2006–2007, Aanhangsel" filenaam="KVR26654" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="233" onderwerp="" indiendatum="2006-09-12">
         <vrager partij="CDA" oorsprong="parlement">De Pater-van der Meer</vrager>
         <vrager partij="CDA" oorsprong="parlement">Sterk</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-10-30">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de ministers van Justitie, voor Bestuurlijke Vernieuwing en Koninkrijksrelaties en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt de berichtgeving over het niet geheim blijven van de adressen van ondergedoken vrouwen in blijf-van-mijn-lijfhuizen? <voetnoot nummer="1"/>
      </vraag>
      <vraag nummer="2">Deelt u de mening dat het onaanvaardbaar is dat vrouwen die onder moeten duiken in Blijf-van-mijn-lijfhuizen gevaar lopen vanwege de onzorgvuldige omgang door zorgverzekeraars, uitkeringsinstanties en overheidsinstellingen met de geheime gegevens? </vraag>
      <vraag nummer="3" voetnoot="2">Deelt u de mening van de Federatie Opvang <voetnoot nummer="2"/>dat de toenemende emancipatie van met name allochtone vrouwen leidt tot een toename van dreiging van eergerelateerd geweld? </vraag>
      <vraag nummer="4">Deelt u de mening dat door deze ontwikkeling het zorgvuldig omgaan met geheime adressen van betreffende vrouwen om nog meer prioriteit vraagt? </vraag>
      <vraag nummer="5">Is bekend in hoeveel gevallen het onbedoeld kunnen beschikken over geheime adressen tot ernstige of fatale incidenten heeft geleid? </vraag>
      <vraag nummer="6">Deelt u opvatting van de Federatie Opvang dat vele honderen kinderen worden ontvoerd als gevolg van het onzorgvuldig omgaan met informatie over de verblijfplaats van de gevluchte vrouwen en haar kinderen? </vraag>
      <vraag nummer="7">Hoe beoordeelt u de uitspraak van de NVB waarin gesteld wordt dat vanwege de grote hoeveelheid gewone aanvragen het logisch is, dat er fouten worden gemaakt met geheime adressen? </vraag>
      <vraag nummer="8">Welke juridische mogelijkheden zijn er om op te treden tegen overtreders van de geheimhoudingsplicht? Worden deze adequaat toegepast? </vraag>
      <vraag nummer="9">Deelt u de mening dat de noodzaak tot geheimhouding voldoende bekend is bij diegenen die over deze gegevens kunnen beschikken? Zo neen, wat gaat u ondernemen om er voor te zorgen dat de geheimhoudingsplicht niet langer wordt geschonden? </vraag>
      <noten afkomstig="vraag">
         <noot nummer="1" datum="2006-09-6" bron="Algemeen Dagblad">Algemeen Dagblad, 6 september 2006</noot>
         <noot nummer="2" datum="2006-09-7" bron="Radio 1 de Ochtenden">Radio 1 de Ochtenden, 7 september 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Arib (PvdA), ingezonden 8 september 2006 (vraagnummer 2050618690). </toelichting>
   <antwoorden aantal="9">
      <antwoord nummer="1">Ja, dat klopt. </antwoord>
      <antwoord nummer="2">Ja. Absolute veiligheid kan echter niet worden gegarandeerd. Zoals in de beantwoording op vraag 4 van het lid Arib is aangegeven, heb ik met de Federatie Opvang inmiddels afgesproken dat zij eind oktober een inventarisatie hebben gemaakt van de belangrijkste instanties die mogelijk een bijdrage kunnen leveren aan het geheim houden van het verblijf van vrouwen in de vrouwenopvang. Eind dit jaar zal een expertmeeting plaatsvinden met deze instanties om gezamenlijk oorzaken en oplossingen rond het bekendraken van gegevens te bespreken. </antwoord>
      <antwoord nummer="3">Hoewel in gevallen individuele ontwikkeling- en emancipatieprocessen een rol kunnen spelen bij conflicten in de familie- of relatiesfeer, zijn er geen aanwijzingen voor een eenduidige causale relatie tussen een toenemende emancipatie en het voorkomen van eergerelateerd geweld. Zoals in de rapportage over de pilot eergerelateerd geweld van de politie staat vermeld, zijn erezaken divers van aard en kunnen meerdere factoren een rol spelen. Overigens kunnen ook jongens en mannen slachtoffer zijn van eergerelateerd geweld en kunnen vrouwen tot de daders behoren. </antwoord>
      <antwoord nummer="4">Zorgvuldig omgaan met geheime adressen is altijd essentieel. In de antwoorden op de vragen 3 en 4 van het lid Arib over het uitlekken van geheime adressen is aangegeven welke maatregelen recentelijk nog zijn genomen om zorgvuldige omgang met persoons- en verblijfsgegevens te bewerkstelligen. </antwoord>
      <antwoord nummer="5">Getallen hierover zijn niet bekend, ook niet bij de Federatie Opvang. Wel zijn er incidentele voorbeelden van vrouwen die meerdere keren moeten verhuizen omdat hun adres meerdere keren werd achterhaald. </antwoord>
      <antwoord nummer="6">Neen, deze opvatting deel ik niet. De Federatie Opvang doelt waarschijnlijk op ontvoering van kinderen door ouders naar het buitenland, bijvoorbeeld na een echtscheiding. Men spreekt hier van «internationale kinderontvoering». Bij het ministerie van Justitie (centrale autoriteit in de zin van het Haags Kinderontvoeringsverdrag 1980) zijn in 2005 75 van deze zaken gemeld. Hoewel niet alle gevallen van internationale kinderontvoeringen bij het ministerie worden gemeld, is het onaannemelijk dat «vele honderden» kinderen worden ontvoerd als gevolg van het onzorgvuldig omgaan met informatie over de verblijfplaats van gevluchte vrouwen en haar kinderen. Ook in het rapport «Ernstig bedreigde vrouwen in de vrouwenopvang, Onderzoek naar veiligheidsrisico’s en de mogelijkheden van onderduikadressen» (Verweij-Jonker Instituut, februari 2006) wordt daarvan geen melding gemaakt. </antwoord>
      <antwoord nummer="7">In de berichtgeving waarnaar wordt verwezen (Algemeen Dagblad, 6 september 2006) vind ik niet terug dat de Nederlandse Vereniging voor Burgerzaken (NVVB) een dergelijke mening is toegedaan. Los daarvan en ongeacht wie een dergelijke uitspraak doet, ben ik van mening dat «de wet van de grote getallen» geen excuus kan zijn voor het onterecht verstrekken van geheime adressen. </antwoord>
      <antwoord nummer="8">De Wet gemeentelijke basisadministratie (GBA) voorziet niet in de mogelijkheid om de verstrekking van geheime adressen te staken indien een afnemer er niet zorgvuldig mee omgaat. Reden hiervoor is dat het niet verstrekken van betreffende adressen niet mogelijk is omdat de afnemers (bijvoorbeeld uitkeringsinstanties) deze adressen nodig hebben voor de uitvoering van de publiekrechtelijke taak waarmee zij zijn belast. Zoals aangegeven in de beantwoording op de Kamervragen van het lid Arib ligt de oorzaak van het probleem waarschijnlijk bij onvoldoende bekendheid met de regels omtrent privacy en/of het niet correct omgaan met de regels door de desbetreffende publieke en particuliere instanties. </antwoord>
      <antwoord nummer="9">Hiervoor verwijs ik naar de antwoorden op de Kamervragen van het lid Arib. </antwoord>
      <noten afkomstig="antwoord"/>
   </antwoorden>
</kvr>
