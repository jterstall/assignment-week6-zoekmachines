<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over een bypass in de IJssel bij Kampen. (Ingezonden 11 juli 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29159
</item>
         <item attribuut="Inhoud">Vragen naar de stand van zaken rond de besluitvorming rond de bypass (nieuwe rivierarm van de IJssel) bij Kampen. Indiener vraagt zich af of met woningbouw en het bevaarbaar maken van de bypass een goede invulling wordt gegeven aan het programma Ruimte voor de Rivier, waarin het in eerste instantie erom gaat de rivier meer ruimte te geven en niet nieuwe obstakels te creëeren. Waarom wordt de bypass bevaarbaar gemaakt, terwijl de IJssel al bevaarbaar is? Wat zijn de kosten daarvoor, in verhouding tot de inpassing van een groene, natuurlijke bypass? Indiener is bezorgd over de nieuwe ontwikkeling van woningbouw in laaggelegen polders, zoals nu in Kampen. Hij wijst op het feit dat de fractie van de ChristenUnie in Kampen tegen woningbouw bij de bypass is.</item>
         <item attribuut="Rubriek">Bouw (Woningbouw) Ruimtelijke ordening en infrastructuur (Overig) Veeteelt (Veehouderij)</item>
         <item attribuut="Trefwoorden">Waterhuishouding Waterwegen Woningbouw</item>
         <item attribuut="Vindplaats">Kamervragen met antwoord 2006-2007, nr. 2485, Tweede Kamer</item>
         <item attribuut="Vraagnr_bij_indiening">2060720580</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-08-24</item>
         <item attribuut="Datum_indiening">2007-07-11</item>
         <item attribuut="Document-id">KVR29159</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5253" allpagenumbers="5253 5254" vetnummer="2060720580" code="0607tkkvr2485" lopendefooter="Tweede Kamer, vergaderjaar 2006–2007, Aanhangsel" filenaam="KVR29159" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2485" onderwerp="" indiendatum="2007-07-11">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-08-24">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hoe staat het met de besluitvorming rond de bypass bij Kampen? </vraag>
      <vraag nummer="2">Vindt u dat met woningbouw en het bevaarbaar maken van de bypass bij Kampen, een goede invulling wordt gegeven aan het programma Ruimte voor de Rivier, waarin het in eerste instantie draait om de rivier meer ruimte te geven en niet nieuwe obstakels te creëren? </vraag>
      <vraag nummer="3">Wat is de reden voor het bevaarbaar maken van deze bypass, aangezien de IJssel ook al bevaarbaar is? Vindt u dit een goede reden? </vraag>
      <vraag nummer="4">Kunt u een overzicht geven van bypasses die bevaarbaar gemaakt worden en hierbij inzichtelijk maken wat de jaarlijkse kosten zijn voor het in stand houden van de vaarweg? </vraag>
      <vraag nummer="5">Wat zijn de kosten en baten van het bevaarbaar maken van de bypass bij Kampen, in verhouding tot de inpassing van een groene, natuurlijke bypass? </vraag>
      <vraag nummer="6">In hoeverre mogen de ontwikkelingen die passen binnen het programma Ruimte voor de Rivier leiden tot nieuwe ontwikkeling van woningbouw in laaggelegen polders, zoals bijvoorbeeld bij Kampen gebeurt? </vraag>
      <vraag nummer="7">Past de woningbouw bij Kampen bij de migratiesaldo nulbenadering uit de Nota Ruimte? Zo ja, hoe? </vraag>
      <vraag nummer="8">Weet u dat de fractie van de ChristenUnie in Kampen tegen de bouwplannen bij de bypass is? Deelt u de argumenten van deze fractie? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De provincie Overijssel is initiatiefnemer van de plannen voor de IJsseldelta bij Kampen. De plannen voor een bypass of hoogwatergeul maken onderdeel uit van de plannen voor de IJsseldelta. Onder leiding van de provincie Overijssel is op regionaal bestuurlijk niveau het Masterplan IJsseldelta-Zuid vastgesteld. Dit Masterplan zet in op een integrale ontwikkeling van het gebied IJsseldelta-Zuid, waarvan de hoogwatergeul onderdeel uitmaakt. In navolging van het Masterplan is op regionaal niveau de partiële herziening van streekplannen in voorbereiding. Hiertoe wordt een MER opgesteld, op basis waarvan door de regio een zorgvuldige afweging zal moeten worden gemaakt van onder meer alternatieven voor de hoogwatergeul en de woningbouw. In de PKB Ruimte voor de rivier is de Hoogwatergeul Kampen als alternatieve maatregel aangemerkt. In de PKB Ruimte voor de Rivier is vastgelegd dat uiterlijk op 1 januari 2009 het rijk kan besluiten om de Hoogwatergeul Kampen op te nemen in het Basispakket. Dit kan als de Hoogwatergeul Kampen voldoet aan de eisen dat de hoogwatergeul uiterlijk in 2015 voldoende bijdraagt aan de verlaging van de maatgevende hoogwaterstand en dat de hoogwatergeul past binnen het beschikbare rijksbudget of dat aanvullende financiering, naar het oordeel van het rijk, voldoende is gegarandeerd. Indien wordt besloten de Hoogwatergeul Kampen op te nemen in het Basispakket dan kan de maatregel Zomerbedverlaging Beneden-IJssel vervallen. In de nota Ruimte is de planontwikkeling in de IJsseldelta als voorbeeldproject voor ontwikkelingsplanologie aangemerkt. Recent heeft het kabinet de Tweede Kamer geïnformeerd over de prioritering van de financiële middelen die voor de Nota Ruimte zijn bestemd. In deze brief is aangegeven dat de IJsseldelta één van de geselecteerde projecten is. </antwoord>
      <antwoord nummer="2 en 3">Ik heb nog geen definitief oordeel geveld over de integrale plannen van de provincie Overijssel voor de IJsseldelta. Ik zal dat pas doen als de provincie Overijssel mij een compleet voorstel voor een omwisselbesluit voorlegt. Ik verwacht dit voorstel in 2008. Wel vind ik de ideeën interessant, omdat ze een invulling lijken te geven aan de twee doelstellingen van de PKB Ruimte voor de Rivier: veiligheid en ruimtelijke kwaliteit. Ook lijken de plannen een goede invulling te geven aan de ideeën omtrent ontwikkelingsplanologie, zoals die zijn vastgelegd in de Nota Ruimte. Mede daarom heeft het rijk op 18 januari 2007 de Intentie-overeenkomst voor de Integrale gebiedsontwikkeling en samenwerking IJsseldelta Zuid ondertekend. </antwoord>
      <antwoord nummer="4">Er is nog geen ervaring met het bevaarbaar maken van bypasses of hoogwatergeulen. Het geven van ruimte aan water door het maken van hoogwatergeulen is een recente ontwikkeling. Momenteel verkeren de voorgenomen maatregelen in het kader van Ruimte voor de Rivier in de planstudiefase. Ten tijde van het uiteindelijke besluit om een project tot uitvoering te brengen, zal er ook inzicht zijn in de gevolgen voor beheer en onderhoud. </antwoord>
      <antwoord nummer="5">Inschatting is dat de aanlegkosten voor een bevaarbare hoogwatergeul aanzienlijk hoger zullen zijn dan voor een groene hoogwatergeul. Een groene hoogwatergeul behoeft immers geen kunstwerken om de recreatieve scheepvaart te geleiden. De kosten voor een bevaarbare hoogwatergeul zijn door de provincie Overijssel geschat op 300 miljoen euro. De kosten voor een groene hoogwatergeul zijn niet nauwkeurig geschat. De verwachting is dat de maatschappelijke baten bij een bevaarbare hoogwatergeul ook aanzienlijk groter zijn dan bij een groene hoogwatergeul, vanwege de extra mogelijkheden voor recreatie, natuur en een aantrekkelijke woonomgeving. De kosten en baten zullen in de nadere uitwerking van de plannen beter in beeld moeten worden gebracht. </antwoord>
      <antwoord nummer="6">Zie beantwoording van de vragen 2 en 3. </antwoord>
      <antwoord nummer="7">Ja. De uitbreidingsmogelijkheden bij Kampen zijn beperkt, aangezien de aangrenzende polder Mastenbroek en Kampereiland vallen binnen het Nationale Landschap IJsseldelta. Binnen het Nationale Landschap is migratiesaldo nul van toepassing. Kampen kan haar eigen en bovenlokale woningbehoefte alleen opvangen in IJsseldelta Zuid. De woningbouw in IJsseldelta Zuid heeft geen invloed op het migratiesaldo nul, aangezien dit gebied is gelegen buiten de grenzen van het Nationaal Landschap. </antwoord>
      <antwoord nummer="8">Volgens mijn informatie is de fractie van de ChristenUnie in Kampen niet tegen de bouwplannen bij de hoogwatergeul. </antwoord>
      <noten afkomstig="antwoord"/>
   </antwoorden>
</kvr>
