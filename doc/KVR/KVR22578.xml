<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Bestuurlijke Vernieuwing en Koninkrijksrelaties over mogelijke compensatie van de aanschaf van identiteitsbewijzen. (Ingezonden 4 maart 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22578
</item>
         <item attribuut="Inhoud">Vragen naar aanleiding van een bericht in De Telegraaf van 14 januari 2005 over het initiatief van de gemeenten Hof van Twente om minima financieel te compenseren voor de aanschaf van een identiteitsbewijs.</item>
         <item attribuut="Rubriek">Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Legitimatie</item>
         <item attribuut="Vindplaats">Kamervragen met antwoord 2004-2005, nr. 1244, Tweede Kamer</item>
         <item attribuut="Vraagnr_bij_indiening">2040510000</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-03-22</item>
         <item attribuut="Datum_indiening">2005-03-04</item>
         <item attribuut="Document-id">KVR22578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2639" allpagenumbers="2639 2640" vetnummer="2040510000" code="0405tkkvr1244" lopendefooter="Tweede Kamer, vergaderjaar 2004–2005, Aanhangsel" filenaam="KVR22578" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1244" onderwerp="" indiendatum="2005-03-4">
         <vrager partij="SP" oorsprong="parlement">De Wit</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-03-22">
         <antwoorder functie="minister" ministerie="Bestuurlijke Vernieuwing en Koninkrijksrelaties">De Graaf</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat vindt u van het initiatief van de gemeente Hof van Twente om de aanschaf van identiteitsbewijzen voor minima te compenseren? Vindt u dit een nastrevenswaardig initiatief? <voetnoot nummer="1"/>
      </vraag>
      <vraag nummer="2">Is het waar dat door de toegenomen productie van identificatiebewijzen de kostprijs per identiteitsbewijs daalt? Met hoeveel? Wordt deze kostendaling doorberekend aan mensen die een identiteitsbewijs aanvragen? Bent u bereid om de leges van het Rijk wegens deze schaaleffecten te verlagen? Kunt u uw antwoord toelichten? </vraag>
      <vraag nummer="3">Welke mogelijkheden hebben gemeenten om de aanschaf van een identiteitsbewijs te compenseren? Bent u bereid dit te stimuleren? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-01-14" bron="De Telegraaf">De Telegraaf, 14 januari 2005</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">Indien de gemeente Hof van Twente binnen de grenzen van wet- en regelgeving handelt, dan ligt de verantwoordelijk voor dit initiatief bij deze gemeente. De juridische ruimte die gemeenten hebben bij het verstrekken van bijzondere bijstand in de kosten van de aanschaf van identiteitsbewijzen, is reeds door de minister van Sociale Zaken en Werkgelegenheid aangegeven. <voetnoot nummer="1"/>Ik ben terughoudend in de beoordeling van de politieke afweging die in de gemeenteraad heeft plaatsgevonden. Dit past ook niet bij de interbestuurlijke afspraken die zijn vastgelegd in de «Code Interbestuurlijke Verhoudingen» waarmee ook de Tweede Kamer heeft ingestemd. </antwoord>
      <antwoord nummer="2">Wat betreft de paspoorten en de Nederlandse Identiteitskaart (NIK) leidt de toegenomen productie niet tot een verlaging van de kostprijs per individueel document. Voor de productie en distributie van deze documenten is een vijfjarig contract afgesloten met SDU Identification. Voor zowel het paspoort als de NIK is in het contract een kostprijs per document afgesproken die aan de hand van objectieve indexeringscijfers jaarlijks wordt bijgesteld. De schaaleffecten van de toegenomen productie leiden niet tot een bijstelling van de contractueel vastgelegde kostprijsstructuur. Dit betekent dat de daarop betrekking hebbende leges van het Rijk niet kunnen worden verlaagd. </antwoord>
      <antwoord nummer="3">Gemeenten heffen leges voor de aanschaf van een identiteitsbewijs. Deze worden, evenals andere leges, in een legesverordening opgenomen. Leges mogen niet meer dan 100% kostendekkend zijn. Het wettelijk kader biedt gemeenten de mogelijkheid om de toets van kostendekkendheid toe te passen op het niveau van de legesverordening en niet op individueel productniveau. Dit betekent dat gemeenten de mogelijkheid hebben om de prijs voor de aanschaf van een identiteitsbewijs lager dan de kostprijs vast te stellen. Ter compensatie van de inkomstenderving worden prijzen voor een andere dienst hoger dan de kostprijs ter zake vastgesteld. Bij kruissubsidiëring is het overigens van belang dat de wijze waarop de tarieven tot stand komen zichtbaar en transparant is. Voorts is het mogelijk dat niet-kostendekkende tarieven worden gecompenseerd uit de algemene middelen. Dit behoort tot de beleidsvrijheid van de desbetreffende gemeente. Gemeenten kunnen zelf die afweging maken en zijn daarvoor ook verantwoordelijk. Voor het antwoord op de vraag of ik bereid ben om gemeenten te stimuleren de aanschaf van een identiteitsbewijs te compenseren, verwijs ik u naar mijn antwoord op vraag 1. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, II 2004/05, nr. 509.</noot>
      </noten>
   </antwoorden>
</kvr>
