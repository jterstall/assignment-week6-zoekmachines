<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Wingerden (AOV) over bingomiddagen. (Ingezonden 29 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6114
</item>
         <item attribuut="Inhoud">Vragen over de gevolgen van de nieuwe Wet op de kansspelen voor de mogelijkheid voor de Algemene Nederlandse Bond voor Ouderen (ANBO), om belangeloze bingomiddagen te organiseren. (Zie ook Aanhangsel Handelingen nr. 278, vergaderjaar 1997-1998).</item>
         <item attribuut="Rubriek">Overheidsfinanciën (Kansspelen) Vrijetijdsbesteding (Overig) Welzijn (Ouderen)</item>
         <item attribuut="Trefwoorden">Kansspelen Ouderen Vrijetijdsbesteding</item>
         <item attribuut="Vindplaats">Kamervragen met antwoord 1997-1998, nr. 379, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="AOV">Van Wingerden</persoon>
         </item>
         <item attribuut="Datum_reaktie">1997-12-03</item>
         <item attribuut="Datum_indiening">1997-10-29</item>
         <item attribuut="Document-id">KVR6114</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="775" allpagenumbers="775 776" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6114" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="379" onderwerp="" indiendatum="1997-10-29">
         <vrager partij="AOV" oorsprong="parlement">Van Wingerden</vrager>
         <vraagt-aan/>
      </vraagdata>
      <antwoorddata antwoorddatum="3 december 1997), zie ook Aanhangsel Handelingen nr. 278, vergaderjaar 1997–1998">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Maakt de nieuwe Wet op de Kansspelen het voor de ANBO onmogelijk om nog belangeloze bingomiddagen te organiseren voor haar leden, aangezien de wet voorschrijft dat de ANBO winst moet gaan maken uit haar bingomiddagen, hetgeen zij helemaal niet wil? <voetnoot nummer="1"/>
      </vraag>
      <vraag nummer="2">Leidt een winstverplichting van minimaal 60% tot het onbedoelde effect dat besloten bingomiddagen voor de leden van afdelingen, zonder winstoogmerk onmogelijk worden, aangezien er dan hoge toegangsprijzen zouden moeten worden gerekend, hetgeen gezien de doelstelling van de bingomiddag en het inkomen van de bezoekers, niet gewenst en niet mogelijk is? </vraag>
      <vraag nummer="3">Komen de goeden in dezen onder de kwaden te lijden, dat wil zeggen dat op plezier en vermaak gerichte gezellige middagen op één hoop worden gegooid met commerciële, massaal bezochte bingo’s? </vraag>
      <vraag nummer="4">Deelt u de opvatting dat hiervoor de Wet op de Kansspelen nooit bedoeld kan zijn geweest? </vraag>
      <vraag nummer="5">Deelt u de mening dat het maandelijks inleveren van de administratie een voldoende controlemiddel is voor de genoemde bingomiddagen en dat een 60% winstverplichting hier niet op haar plaats is? </vraag>
      <vraag nummer="6">Zo ja, kunt u de Kamer berichten hoe en wanneer U voornoemde opvatting in concrete maatregelen vervat? ANBO = Algemene Nederlandse Bond voor Ouderen. </vraag>
      <noten afkomstig="vraag">
         <noot nummer="1" datum="1997-10-17" bron="Rotterdams Dagblad:">Rotterdams Dagblad:, 17 oktober 1997</noot>
      </noten>
   </vragen>
   <antwoorden aantal="5">
      <antwoord nummer="1">In het bewuste artikel over bingomiddagen dat op 17 oktober in het Rotterdams Dagblad is verschenen, staat geschreven: «Een nieuwe, landelijke wet bepaalde dat minimaal zestig procent van de opbrengst (inleg) van de bingomiddag terug diende te vloeien in de kas van de vereniging zelf». Klaarblijkelijk is hier sprake van een misverstand. Krachtens Titel Ia van de Wet op de kansspelen is het toegestaan om zonder vergunning een bingospel te organiseren, mits de voorwaarden van artikel 7c van de wet in acht worden genomen. Nergens in de Wet op de kansspelen wordt de eis gesteld dat minimaal zestig procent van de opbrengst (inleg) van de bingomiddag terug dient te vloeien in de kas van de organiserende vereniging, noch is er sprake van een voorstel tot het opnemen van een dergelijke eis in de wet. Artikel 7c, derde lid, van de wet biedt burgemeesters en wethouders de mogelijkheid voorschriften te stellen ten aanzien van de organisatie van een bingospel. In de gemeente Rotterdam is van deze mogelijkheid gebruik gemaakt door het opstellen van een gemeentelijke regeling. Hiermee tracht de gemeente Rotterdam de organisatie van commerciële bingo’s tegen te gaan. De eis uit de gemeentelijke regeling dat minimaal zestig procent van de bruto-opbrengst van een bingospel ten goede moet komen aan de organiserende vereniging is door de voorzitter van de Afdeling Rechtspraak van de Raad van State geacht in overeenstemming te zijn met het doel en de strekking van het bepaalde in Titel Ia van de wet. </antwoord>
      <antwoord nummer="2">De reden dat het wettelijke regime ten aanzien van bingospelen aanzienlijk minder strikt is dan ten aanzien van kansspelen in het algemeen, is gelegen in het feit dat de wetgever de mogelijkheid heeft willen laten tot onschuldig vermaak, waarbij met een bescheiden inleg zowel de kas van de eigen vereniging wordt versterkt als de kans op een aardige prijs wordt verkregen. Voor het organiseren van een kansspel is krachtens de Wet op de kansspelen een vergunning vereist. Een vergunning wordt slechts verleend indien met de opbrengst van het kansspel enig algemeen belang wordt gediend. Deze twee eisen stelt de wet niet ten aanzien van het bingospel. Om misbruik van dit minder strikte wettelijke regime te voorkomen, stelt de Wet op de kansspelen een aantal beperkingen aan het bingospel en kunnen ook burgemeester en wethouders voorschriften stellen. Niet valt in te zien waarom er hoge toegangsprijzen gerekend zouden moeten worden. De enige reden om hoge toegangsprijzen te berekenen zou gelegen kunnen zijn in de wens meer of hogere prijzen uit te keren. Voor hen die de voorkeur geven aan een «echt kansspel», waarbij behoorlijke prijzen gewonnen kunnen worden, is in de Wet op de kansspelen in een aantal andere mogelijkheden voorzien. Overigens merk ik op dat een uitkering van 40% van het ingelegde geld aan prijzen het percentage te boven gaat dat bij een aantal landelijk georganiseerde grote kansspelen wordt gerealiseerd. </antwoord>
      <antwoord nummer="3 en 4">Zowel de betreffende bepalingen in de Wet op de kansspelen als de regeling van burgemeester en wethouders van Rotterdam strekken ertoe de organisatie van commerciële bingo’s te ontmoedigen. Door een aantal voorwaarden te stellen aan het bingospel, kunnen alleen nog maar op plezier en vermaak gerichte bingo’s georganiseerd worden, en geen commerciële bingo’s waar het uitsluitend om de prijzen draait. De goeden komen in dit geval dus niet onder de kwaden te lijden, maar worden van de kwaden gescheiden. </antwoord>
      <antwoord nummer="5">De verplichting om met een zekere regelmaat de administratie te overleggen is weliswaar een middel ter controle, maar is in de ogen van burgemeester en wethouders van de gemeente Rotterdam klaarblijkelijk onvoldoende om de organisatie van commerciële bingo’s tegen te kunnen gaan. Om die reden is in de gemeente Rotterdam gekozen voor een afdrachtverplichting van 60%. De Wet op de kansspelen en ook de rechter laten burgemeester en wethouders de vrijheid een dergelijke verplichting op te nemen. </antwoord>
      <antwoord nummer="6">Gezien het bovenstaande zie ik op dit moment geen aanleiding om concrete maatregelen te nemen. </antwoord>
      <noten afkomstig="antwoord"/>
   </antwoorden>
</kvr>
