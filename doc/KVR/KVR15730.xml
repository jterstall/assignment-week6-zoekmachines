<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Horn (PvdA) aan de minister van Justitie en de staatssecretaris van Economische Zaken over de zaak Blankenstein c.s. tegen Biz Telefoongids en de Reclame Code Commissie. (Ingezonden 22 april 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15730
</item>
         <item attribuut="Inhoud">Vragen over een misleidende vorm van reclame van Biz Telefoongids en de voortgang ervan ondanks de uitspraak van de Reclame Code Commissie.</item>
         <item attribuut="Rubriek">Communicatie, media en informatievoorziening (Reclame) Consument (Overig)</item>
         <item attribuut="Trefwoorden">Reclame</item>
         <item attribuut="Vindplaats">Kamervragen met antwoord 2001-2002, nr. 1206, Tweede Kamer</item>
         <item attribuut="Vraagnr_bij_indiening">2010209430</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Horn</persoon>
         </item>
         <item attribuut="Datum_reaktie">2002-05-29</item>
         <item attribuut="Datum_indiening">2002-04-22</item>
         <item attribuut="Document-id">KVR15730</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2547" allpagenumbers="2547 2548" vetnummer="2010209430" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15730" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1206" onderwerp="" indiendatum="2002-04-22">
         <vrager partij="PvdA" oorsprong="parlement">Horn</vrager>
         <vraagt-aan>de minister van Justitie en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="29 mei 2002), zie ook Aanhangsel Handelingen nr. 1110, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de beslissing van de Reclame Code Commissie (Direct Marketing Kamer) in de zaak Blankenstein c.s. tegen Biz Telefoongids, betreffende de werkwijze van BIZ telefoongids? Weet u dat deze aan geadresseerden een op een factuur gelijkende aanbieding toestuurt? <voetnoot nummer="1"/>
      </vraag>
      <vraag nummer="2" voetnoot="2">Kent u ook de bezwaren tegen deze misleidende vorm van marketing die elders zijn geuit? <voetnoot nummer="2"/>
      </vraag>
      <vraag nummer="3">Bent u op de hoogte van het feit dat Biz ondanks een eenduidige uitspraak van de Reclame Code Commissie waarin deze vorm van reclame als misleidend wordt bestempeld, nog steeds doorgaat met het versturen van dergelijke als factuur, inclusief acceptgiro, vermomde reclame? </vraag>
      <vraag nummer="4">Is naar uw opvatting het doen van een dergelijke misleidende aanbieding een strafbaar feit? </vraag>
      <vraag nummer="5">Zo ja, is de minister van Justitie van mening dat er door het OM vervolging dient te worden ingesteld? Zo neen, op welke wijze denkt u dan paal en perk aan dit soort praktijken te stellen? </vraag>
      <vraag nummer="6">Kunt u aangeven of en in hoeverre van vergelijkbare praktijken als die van Biz sprake is? </vraag>
      <vraag nummer="7">Kunt u aangeven hoe groot naar uw oordeel de schade is die ondernemers lijden door het betalen van nota’s voor diensten en producten waarom zij niet hebben gevraagd? </vraag>
      <vraag nummer="8">Bent u van mening dat de particuliere Stichting Eerlijk Zaken Doen in voldoende mate in staat is tegen bovengenoemde wantoestanden op te treden? Zo ja, kunt u dan aangeven in hoeverre deze praktijken door het functioneren van de genoemde Stichting zijn afgenomen? </vraag>
      <noten afkomstig="vraag">
         <noot nummer="1">Aan de bewindslieden is ondershands een voorbeeld van een dergelijke aanbieding toegezonden</noot>
         <noot nummer="2">Bijvoorbeeld op: http://www.alkmaarnet.nl/businessnieuws/tips/Nepfacturen.asp</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja, via internet heb ik vernomen dat Biz Telefoongids ook na de uitspraak van de Reclame Code Commissie nog dergelijke reclame verspreidt. </antwoord>
      <antwoord nummer="4">Het antwoord op deze vraag is afhankelijk van de feiten en omstandigheden van het geval. Toegespitst op de zaak van Biz Telefoongids is er geen sprake van de strafbare feiten «oplichting» en «valsheid in geschrifte». Men spreekt van «oplichting» (dan wel een poging daartoe) als bedoeld in artikel 326 wetboek van Strafrecht, wanneer de geadresseerde van de aanbieding door de uiterlijke verschijningsvorm van de aanbieding wordt bewogen tot de afgifte van een goed (te weten een girale betaling). De vraag is of hierbij sprake is van het aanwenden van «listige kunstgrepen» in de zin van artikel 326, gezien de uiterlijke verschijningsvorm van de aanbieding. Op de acceptgirokaart is echter met zoveel woorden, zij het met een klein lettertype, vermeld dat het een aanbieding en geen factuur betreft. Daarnaast is voor het delict «oplichting» vereist dat het oogmerk van de dader op wederrechtelijke bevoordeling wordt bewezen. De acceptgirokaart van Biz Telefoongids kan echter ook zo worden verstaan, dat deze erop is gericht om de geadresseerde te bewegen tot het aangaan van een civielrechtelijke overeenkomst, waarbij partijen over en weer presteren, hetgeen geen wederrechtelijkheid – en dus ook geen oplichting – oplevert. Ook het delict «valsheid in geschrift» als bedoeld in artikel 225 van het wetboek van Strafrecht is niet van toepassing. De acceptgirokaart van Biz Telefoongids is op de keper beschouwd niet een geschrift dat in strafrechtelijke zin valselijk is opgemaakt of vervalst. Gelet op het bovenstaande ben ik voorhands van oordeel dat dit geval geen strafbaar feit oplevert, zodat er ook geen opdracht is gegeven tot het instellen van een strafrechtelijk onderzoek. </antwoord>
      <antwoord nummer="5">Zoals uit het antwoord op vraag 4 blijkt ben ik niet van mening dat er door het OM vervolging dient te worden ingesteld daar er geen sprake is van een strafbaar feit. Ik acht een stichting als Eerlijk Zaken Doen in voldoende mate in staat om adequaat op te treden tegen dit soort praktijken. Mocht er echter in de toekomst sprake zijn van strafbare feiten, dan is er natuurlijk wel een rol voor het OM weggelegd bij dit soort praktijken. </antwoord>
      <antwoord nummer="6">Het Interregionaal Fraudeteam Noord-Nederland doet momenteel een projectmatig onderzoek naar – wat wordt genoemd – acquisitiefraude, gepleegd door een aantal bedrijven in Noord-Nederland. Bij acquisitiefraude worden op misleidende en soms op agressieve wijze advertenties verkocht die niet daadwerkelijk worden geplaatst of geleverd. Op 1 mei 2002 zijn tijdens een actiedag zoekingen gedaan in de provincies Groningen en Drenthe. Daarbij is administratie (waaronder de computerbestanden) in beslag genomen voor nader onderzoek. Dit nader onderzoek vindt thans nog plaats. De feiten die in dit onderzoek worden onderzocht liggen evenwel genuanceerder dan in de kwestie die aanleiding vormde voor onderhavige Kamervragen. Buiten de informatie uit het projectmatig onderzoek door het Interregionaal Fraudeteam Noord-Nederland, beschik ik niet over een overzicht van vergelijkbare praktijken als die van Biz Telefoongids. </antwoord>
      <antwoord nummer="7">Aangezien er geen overzicht van vergelijkbare praktijken als die van Biz Telefoongids beschikbaar is, is het niet aan te geven hoe groot de schade door dergelijke gevallen is. </antwoord>
      <antwoord nummer="8">Ik ben van mening dat de stichting Eerlijk Zaken Doen in voldoende mate in staat is om tegen genoemde wantoestanden op te treden. De ministeries van Economische Zaken en Justitie hebben destijds hiertoe een éénmalige startsubsidie gegeven. Dit neemt echter niet weg dat initiatieven tegen bepaalde praktijken primair een kwestie van de ondernemers zelf zijn. Ik wijs u in dit verband naar de brieven van de staatssecretaris van Economische Zaken van 18 december 1998 (kenmerk ES/Mw/B 98083311) en 7 mei 1999 (kenmerk ES/Mw/B 99025556) aan de Vaste Commissie voor Economische Zaken. </antwoord>
      <noten afkomstig="antwoord"/>
   </antwoorden>
</kvr>
