<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over verkeersongevallen door de dode hoek van vrachtwagens. (Ingezonden 12 februari 2008);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31174
</item>
         <item attribuut="Inhoud">Vragen naar aanleiding bericht (Algemeen Dagblad, 11 februari 2008) dat dodehoeksystemen als de Lexguard en Lisa 2 Alert ongebruikt blijven, respectievelijk niet zijn toegelaten. Indiener wil weten of aanvullende ematregelen nodig zijn, nu blijkt dat verplichting van de dode hoekspiegel niet heeft geleid tot een daling van het aantal verkeersslachtoffers. Worden dodehoeksystemen als de Lexguard en Lisa 2 Alert nu wel toegelaten?</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Verkeersveiligheid Vrachtwagens</item>
         <item attribuut="Vindplaats">Kamervragen met antwoord 2007-2008, nr. 1602, Tweede Kamer</item>
         <item attribuut="Vraagnr_bij_indiening">2070811430</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2008-03-12</item>
         <item attribuut="Datum_indiening">2008-02-12</item>
         <item attribuut="Document-id">KVR31174</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3249" allpagenumbers="3249 3250" vetnummer="2070811430" code="0708tkkvr1602" lopendefooter="Tweede Kamer, vergaderjaar 2007–2008, Aanhangsel" filenaam="KVR31174" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1602" onderwerp="" indiendatum="2008-02-12">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-03-12">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht dat dodehoek-systemen als de Lexguard en Lisa 2 Alert ongebruikt blijven respectievelijk niet zijn toegelaten? <voetnoot nummer="1"/>
      </vraag>
      <vraag nummer="2">Deelt u de mening dat er aanvullende maatregelen nodig zijn, nu blijkt dat de verplichting van de dode hoekspiegel niet heeft geleid tot een voldoende daling van het aantal slachtoffers van dode hoekongevallen? </vraag>
      <vraag nummer="3">Klopt het dat het systeem Lisa 2 Alert als «goed» beoordeeld is in tests die door het ministerie van V&amp;W verplicht zijn? </vraag>
      <vraag nummer="4">Klopt het dat Lisa 2 Alert desondanks niet is toegelaten op de markt omdat het geluidssignaal te luid zou zijn? Zo ja, waarom is dat het geval, gelet op het wettelijk verplichte en zeer luide geluidssignaal voor achteruitrijdende vrachtauto’s? </vraag>
      <vraag nummer="5">Bent u bereid om u maximaal in te spannen om systemen als Lisa 2 Alert toe te laten? </vraag>
      <vraag nummer="6">Bent u bereid tevens over te gaan tot een verplicht gebruik van aanvullende dode hoeksystemen als de Lexguard en Lisa 2 Alert? Zo ja, per wanneer? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-02-11" bron="Algemeen Daglad">Algemeen Daglad, 11 februari 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Al eerder heb ik mijn zorg uitgesproken over de omstandigheid dat het aantal doden als gevolg van een dode hoek ongeval weer op het oude niveau is. Ik heb daarop direct een aantal maatregelen genomen, waarvan een positief effect te verwachten is, zoals een geïntensiveerde voorlichting aan fietsers en chauffeurs. </antwoord>
      <antwoord nummer="3">Ik heb u in mijn brief van 17 januari 2006 (29 398, nr. 36) geïnformeerd over het gebruikersonderzoek dat in 2004–2005 in opdracht van mijn ministerie is uitgevoerd naar systemen waarmee de verkeersveiligheid (onder meer met betrekking tot de dodehoek) kan worden verbeterd. Weliswaar leverde het Lisa 2 Alert systeem volgens chauffeurs en hun werkgevers een goede bijdrage aan de verkeersveiligheid. In de beoordeling werd een aantal zaken echter niet meegenomen. Het gaat hierbij om de irritatie die door het geluid bij elke rechtsafslaande beweging zal ontstaan bij weggebruikers en omwonenden en de omstandigheid dat de kans op negeren van de signalen toeneemt door de veelvuldige hoorbaarheid van de signalen. Belangrijk is ook dat de SWOV als nadeel noemt, dat de vrachtwagenchauffeur te makkelijk er op zal gaan rekenen rechtsaf te kunnen slaan, omdat de fietser toch gewaarschuwd wordt. Om deze reden heeft ook de Fietsersbond zich tegen deze waarschuwingssystemen uitgesproken. Voor de fietser kan de situatie ook zeer onduidelijk worden, als niet alle vrachtwagens met hetzelfde systeem zijn uitgerust: de fietser zou er op zijn beurt onterecht op kunnen gaan rekenen, dat een vrachtwagen niet rechtsaf slaat, als hij geen signaal afgeeft. Het netto effect op de verkeersveiligheid is daardoor onzeker. </antwoord>
      <antwoord nummer="4">Het geluidsniveau van het Lisa 2 Alert systeem is niet de reden dat het systeem niet is toegestaan. Het Voertuigreglement (artikel 5.3.71) stelt dat bedrijfsauto’s voorzien moeten zijn van ten minste een geluidssignaalinrichting die bestaat uit een goed werkende hoorn met vaste toonhoogte. Daarnaast mogen bedrijfsauto’s zijn voorzien van een geluidssignaalinrichting die andere weggebruikers erop attent maakt dat de achteruitversnelling is ingeschakeld, alsmede van een geluidssignaalinrichting die ertoe strekt ongeoorloofd gebruik of diefstal van het voertuig te voorkomen. Bedrijfsauto’s mogen niet zijn voorzien van andere geluidssignaalinrichtingen. </antwoord>
      <antwoord nummer="5">Het Lisa 2 Alert systeem kent, zoals aangegeven in mijn antwoord op vraag 3, naast voordelen voor de verkeersveiligheid, ook mogelijke nadelen. Het netto effect op de verkeersveiligheid van dit systeem is daarom vooralsnog te onzeker. Ik richt mij, naast de inspanningen gericht op onder andere voorlichting, nu in eerste instantie op het in kaart brengen van maatregelen waarvan het meeste effect op het terugdringen van de dode hoek slachtoffers mag worden verwacht. Ik zal mij daarvoor baseren op de resultaten van het diepgaande onderzoek, dat wordt uitgevoerd. </antwoord>
      <antwoord nummer="6">Zie mijn antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
