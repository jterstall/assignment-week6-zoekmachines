<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Financiën en voor Ontwikkelingssamenwerking over verwaarlozing van malaria. (Ingezonden 27 april 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25683
</item>
         <item attribuut="Inhoud">Vragen naar aanleiding van bericht in NRC Handelsblad (25 april 2006), gebaseerd op een opiniestuk in 'The Lancet', dat stelt dat de Wereldbank zijn coördinerende rol op het gebied van malariabestrijding, omdat de bank onjuiste cijfers zou publiceren, steeds minder mankracht en geld beschikbaar stelt en de verkeerde medicijnen financiert.</item>
         <item attribuut="Rubriek">Gezondheidszorg (Ziekten en ziektepreventie) Ontwikkelingssamenwerking (Algemeen)</item>
         <item attribuut="Trefwoorden">Wereldbank Ziekten</item>
         <item attribuut="Vindplaats">Kamervragen met antwoord 2005-2006, nr. 1539, Tweede Kamer</item>
         <item attribuut="Vraagnr_bij_indiening">2050612470</item>
         <item attribuut="Afkomstig_van">Financiën (FIN) Ontwikkelingssamenwerking (OS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-05-29</item>
         <item attribuut="Datum_indiening">2006-04-27</item>
         <item attribuut="Document-id">KVR25683</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3281" allpagenumbers="3281 3282" vetnummer="2050612470" code="0506tkkvr1539" lopendefooter="Tweede Kamer, vergaderjaar 2005–2006, Aanhangsel" filenaam="KVR25683" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1539" onderwerp="" indiendatum="2006-04-27">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Financiën en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2006-05-29">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het bericht: «Wereldbank verwaarloost de malaria»? <voetnoot nummer="1"/>
      </vraag>
      <vraag nummer="2">Wat is uw reactie op de beschuldigingen van de dertien auteurs van het opiniestuk in The Lancet dat de Wereldbank onjuiste cijfers publiceert, er bij de bank steeds minder mankracht beschikbaar is en dat de instelling de verkeerde medicijnen financiert? Kloppen deze gegevens met uw bevindingen? Zo neen, waarom niet? </vraag>
      <vraag nummer="3">Deelt u de suggestie van de auteurs van het opiniestuk in The Lancet dat de Wereldbank zijn coördinerende taken op het gebied van malariabestrijding moet opgeven en in plaats daarvan organisaties moet financieren die in de bestrijding van tropische ziektes gespecialiseerd zijn zoals het Global Fund en de Wereldgezondheidsorganisatie? Zo neen, waarom niet? Zo ja, gaat u hiervoor pleiten en op welke wijze? </vraag>
      <vraag nummer="4">Is het waar dat de Wereldbank in de afgelopen vijf jaar minstens honderdvijftig miljoen dollar minder aan malaria heeft uitgegeven dan beloofd? Zo neen, kunt u dit onderbouwen? </vraag>
      <vraag nummer="5">Wat vindt u van het feit dat de bank niet weet hoeveel geld er in de malariabestrijding omgaat? Vindt u dit logisch in verband met het behalen van millenniumdoelstelling 6? Zo ja, waarom? Zo neen, wat gaat u hieraan doen? </vraag>
      <noten afkomstig="vraag">
         <noot nummer="1" datum="2006-04-25" bron="NRC Handelsblad">NRC Handelsblad, 25 april 2006</noot>
      </noten>
   </vragen>
   <antwoorden aantal="5">
      <antwoord nummer="1">Malaria is een belangrijk armoedeprobleem, vooral in Afrika. Als belangrijke contribuant van de Wereldbank draagt ook Nederland verantwoordelijkheid om erop toe te zien dat de Wereldbank haar comparatieve meerwaarde, met name op het gebied van kennis, optimaal inzet voor de bestrijding van malaria. </antwoord>
      <antwoord nummer="2">In reactie op de opmerkingen in The Lancet over het gebruik van onjuiste cijfers geeft de Wereldbank aan dat in 2007 een geheel bijgewerkt databestand zal functioneren dat gedetailleerd inzicht zal verschaffen in activiteiten en uitgaven van de Wereldbank op het gebied van malaria en welke impact deze programma’s hebben. Betrouwbare cijfers zijn van belang om te kunnen bepalen wat de impact is van de internationale inspanningen op het gebied van malariabestrijding en wat de voortgang met het behalen van millenniumontwikkelingsdoel met betrekking tot malaria en aids (MDG 6). Nederland zal nauwgezet volgen welke vorderingen de Wereldbank op dit gebied maakt. Ik deel de zorg over de huidige beschikbare menskracht, maar beschouw het nieuwe «Malaria Boosterprogramma» van de Wereldbank als een signaal van hernieuwde aandacht voor malaria van de Wereldbank en verwacht dat die ook tot meer menskracht zal leiden. India wordt als voorbeeld aangehaald in de discussie over het gebruik van verkeerde medicijnen. De situatie ten aanzien van malaria in India wordt echter gekenmerkt door grote verschillen, zowel in het soort parasiet dat malaria veroorzaakt als in resistentiepatronen. De prijs van de nieuwe geneesmiddelen tegen malaria is heel hoog en de overheid moet op basis van een zorgvuldige kosten/baten afweging besluiten welk middel waar wordt gebruikt. Ik vind dat landen hun eigen geneesmiddelenbeleid en -keuze moeten kunnen maken afhankelijk van de lokale behoefte, verschillen in resistentiepatronen en de mogelijkheden. De technische richtlijnen van de Wereldgezondheidsorganisatie (WHO) zijn daarvoor het uitgangspunt. </antwoord>
      <antwoord nummer="3">Op het gebied van malaria zijn inmiddels vele actoren actief. Dat is op zich een heuglijk feit, maar daardoor is het ook des te noodzakelijker om op basis van specifieke meerwaarde van elke speler tot een goede rolverdeling te komen. De WHO heeft een belangrijke technische rol en het Global Fund is nu al de grootste financier van malariaprogramma’s. Voor de Wereldbank zie ik onder meer een coördinerende rol op financieel terrein, zoals het ontwikkelen van innovatieve financieringsmechanismen voor bijvoorbeeld subsidiëring van nieuwe malaria geneesmiddelen. Ik zal dat in het reguliere beleidsoverleg tussen de Wereldbank en Nederland naar voren brengen. </antwoord>
      <antwoord nummer="4">Evenals het Nederlandse ontwikkelingsbeleid, kenmerkt het beleid van de Wereldbank zich door toenemende financiering op sectoraal en macroniveau. Dat heeft wel als gevolg dat men niet meer specifiek kan aangeven hoeveel precies naar de bestrijding van malaria is gegaan. Het goed functioneren van het gezondheidssysteem is echter van cruciaal belang voor effectieve malariabestrijding, en naar mijn mening ligt de meerwaarde van de Wereldbank ook meer op deze terreinen. Een verschuiving in de financiering door de Wereldbank van specifieke malariaprogramma’s naar brede ondersteuning van gezondheidssystemen, zou wat mij betreft dan ook een positieve ontwikkeling zijn en dit betekent niet per se minder aandacht voor malaria. Met het «Malaria Boosterprogramma» laat de Wereldbank daar geen twijfel over bestaan. </antwoord>
      <antwoord nummer="5">Zie ook mijn antwoord op vraag 4. Het is ondertussen wel duidelijk dat meer fondsen nodig zijn om millenniumdoelstelling 6 te halen. Ik zal dan ook andere donoren krachtig blijven aanspreken op de internationale afspraak om 0,7 procent van hun bruto nationaal product beschikbaar te stellen voor ontwikkelingssamenwerking. </antwoord>
      <noten afkomstig="antwoord"/>
   </antwoorden>
</kvr>
