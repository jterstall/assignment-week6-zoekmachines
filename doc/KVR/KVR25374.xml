<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dezentjé Hamming-Bluemink (VVD) en Douma (PvdA) aan de staatssecretaris van Economische Zaken over schade voor het Nederlands bedrijfsleven door antidumpingmaatregelen op Chinese schoenen. (Ingezonden 23 februari 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25374
</item>
         <item attribuut="Inhoud">Vragen naar aanleiding van een voorstel van EU-commissaris Mandelson. Het betreft niet alleen schoenen uit China, maar ook uit Vietnam en India.</item>
         <item attribuut="Rubriek">Bedrijfsleven en industrie (Ondernemingen) Handel en economie (Handelsbelemmeringen) Internationale betrekkingen (Europese Unie)</item>
         <item attribuut="Trefwoorden">China Handelsbelemmeringen Ondernemingen</item>
         <item attribuut="Vindplaats">Kamervragen met antwoord 2005-2006, nr. 1175H, Tweede Kamer</item>
         <item attribuut="Vraagnr_bij_indiening">2050608710</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Dezentjé Hamming-Bluemink</persoon>
            <persoon partij="PvdA">Douma</persoon>
         </item>
         <item attribuut="Datum_reaktie">2006-04-03</item>
         <item attribuut="Datum_indiening">2006-02-23</item>
         <item attribuut="Document-id">KVR25374</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2501" allpagenumbers="2501 2502 2503" vetnummer="2050608710" code="0506tkkvr1175" lopendefooter="Tweede Kamer, vergaderjaar 2005–2006, Aanhangsel" filenaam="KVR25374" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1175" onderwerp="" indiendatum="2006-02-23">
         <vrager partij="VVD" oorsprong="parlement">Dezentjé Hamming-Bluemink</vrager>
         <vrager partij="PvdA" oorsprong="parlement">Douma</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2006-04-3">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Bent u bekend met de berichtgeving in de diverse media dat de Europese Commissie, en meer in het bijzonder Commissaris Peter Mandelson, een voorstel gaat doen om antidumping maatregelen te treffen ten aanzien van schoenen met een lederen bovendeel afkomstig uit China en Vietnam en schoenen met een beschermende neuskap afkomstig uit China en India? </vraag>
      <vraag nummer="2">Bent u bekend met de onderbouwing van de Commissie voor de beoogde antidumping maatregelen? Zo ja, kunt u de Kamer op de hoogte brengen van de bevindingen van de Commissie tijdens het antidumping onderzoek tot op heden? Wat zijn de redenen te concluderen dat sprake is van dumping van Chinese, Vietnamese en Indiase schoenen? </vraag>
      <vraag nummer="3">Op welke gronden constateert de Commissie dat de Europese Unie en EU-ondernemers schade ondervinden van de vermeende dumping van schoenen? </vraag>
      <vraag nummer="4">Spelen in de beoordeling van de vraag of al dan niet sprake is van dumping en van de opportuniteit van antidumping maatregelen ook «non trade concerns» een rol, zoals het al dan niet naleven van internationale arbeids- en milieunormen? </vraag>
      <vraag nummer="5">Is het waar dat een belangrijk deel van de hiervoor genoemde schoenen via Nederland op de Europese markt gebracht wordt? Is het waar dat in Nederland een aanzienlijk aantal schoenenbedrijven gevestigd is? Is het waar dat veel schoenen binnen komen via Rotterdam en verder worden gedistribueerd via Nederlandse distributiecentra en door Nederlandse vervoerders? </vraag>
      <vraag nummer="6">Deelt u de mening dat in Nederland een groot aantal bedrijven gevestigd is dat direct afhankelijk is van de schoenenproductie in Azië? Kunt u aangeven wat de schade voor Nederlandse bedrijven is door het instellen van de beoogde antidumpingmaatregelen? Kunt u daarbij ook de schadelijke gevolgen voor winkeliers betrekken? </vraag>
      <vraag nummer="7">Heeft de Nederlandse regering zich, in samenwerking met enkele andere lidstaten, sterk gemaakt tegen het invoeren van de beoogde antidumping maatregelen? Kunt u aangeven welke acties zijn ondernomen en wat het resultaat van deze acties is geweest? Waarom hebben de inspanningen van de Nederlandse regering blijkbaar niet het beoogde resultaat opgeleverd? </vraag>
      <vraag nummer="8">Is het waar dat de Nederlandse regering samen met enkele andere lidstaten in deze zaak een brief heeft gestuurd aan de Europese Commissie? Zo ja, wat is de reactie van de Europese Commissie op dit schrijven is geweest? </vraag>
      <vraag nummer="9">Kunt u bevestigen dat de Nederlandse regering tegen de beoogde dumpingmaatregelen is en dus, waar mogelijk, tegen de voorstellen zal stemmen? Is de Nederlandse regering actief medestanders aan het werven onder de overige lidstaten? </vraag>
      <vraag nummer="10">Is het waar dat China een klacht overweegt in te dienen bij de Wereldhandelsorganisatie indien de Europese Unie de aangekondigde antidumpingmaatregelen implementeert? Zo neen, overweegt China zelf invoerheffingen op Europese producten in te voeren? Zo ja, is u bekend welke Europese producten het betreft? </vraag>
      <vraag nummer="11">Kunt u aangeven of u de kansen op een handelsconflict met China groot acht? Zijn de klachten en zorgen van China gerechtvaardigd? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3" voetnoot="1">De Europese Commissie heeft inmiddels besloten voorlopige antidumpingheffingen te leggen op bepaalde schoenen met een bovendeel van leder uit China en Vietnam <voetnoot nummer="1"/>. Dit besluit is genomen op grond van voorlopige bevindingen, ten behoeve waarvan twee teams van Commissiemedewerkers gedurende negen maanden parallelle onderzoeken hebben verricht (:boekhoudkundig met verificaties ter plekke) – een dumpingonderzoek, waarbij is vastgesteld dat de prijs op de thuismarkt van de betreffende producten hoger ligt dan de exportprijs op de Europese markt; – een schadeonderzoek, waarbij aan de hand van een veelvoud van macro- en micro-economische indicatoren (zoals marktaandeel, winst, prijsontwikkeling etc.) is geconcludeerd dat de Europese schoenenproducenten schade hebben geleden als gevolg van de geconstateerde dumping. </antwoord>
      <antwoord nummer="4">Nee. </antwoord>
      <antwoord nummer="5">De haven van Rotterdam is een belangrijke aanvoerhaven van schoenen. Nederland kent ook grote Europese distributeurs. In het onderstaande overzicht is de beschikbare statistische invoerinformatie verwerkt over de door de antidumpingheffingen getroffen schoenen met lederen bovendeel: Invoer van Nederland van schoenen met een lederen bovendeel (x 1000 paar) 2003 2004 2005 (9 mnd.) Invoer Totaal 38734 43419 38784 Waarvan uit China 7307 10686 13078 Waarvan uit Vietnam 4521 5786 3964 Verder is bekend dat de totale invoer in de Gemeenschap van schoenen met een lederen bovendeel van oorsprong uit China en Vietnam in 2003 circa 86 mln paar en in 2004 circa 108 mln paar bedroeg. Een aanzienlijk deel hiervan wordt dus via Nederland in de EU ingevoerd. Bij gebrek aan statistische gegevens over de distributiestromen is het niet mogelijk vast te stellen welk gedeelte hiervan weer wordt uitgevoerd en/of gedistribueerd door Nederlandse distributiecentra en vervoerders. </antwoord>
      <antwoord nummer="6">In Nederland is een groot aantal bedrijven gevestigd dat te maken heeft met de schoenenproductie in Azië. Daarbij gaat het om detailhandelsbedrijven (in Nederland ruim 3000 stuks actief in de schoenenbranche), distributeurs, retailers, designers en producenten. Nederland kent nog maar weinig schoenproducenten. De afgelopen jaren hebben veel bedrijven ervoor gekozen om hun productie in Azië te laten verrichten en zo de toegenomen concurrentie het hoofd te bieden. Tegelijkertijd zijn de activiteiten in Nederland verlegd naar marketing, design en research. Met name door deze bedrijven zijn flinke diepte investeringen in China en Vietnam verricht, waardoor verlegging van productie naar een ander land op korte termijn geen economisch verantwoorde optie is. Voorlopige schattingen wijzen erop dat de antidumpingheffingen op Europees niveau een voordeel van € 37 miljoen voor de EU-25 producenten enerzijds en van een verlies van € 295 miljoen voor de anderen (importeurs t/m consument) anderzijds opleveren. Dit is een netto welvaartsverlies van circa € 258 miljoen per jaar. Voor Nederland zou het netto welvaartsverlies € 27 miljoen per jaar bedragen. Naar verwachting zal de antidumpingheffing gedurende de eerste maanden door de bedrijven in de keten zelf moeten worden opgevangen (aangezien de prijs contractueel is vastgelegd). In een latere fase zal mogelijk (een deel) aan de consument worden doorberekend. Voor de detailhandel zal een prijsverhoging potentieel tot verminderde afzet leiden. </antwoord>
      <antwoord nummer="7 t/m 9">Vanaf de start van het antidumpingonderzoek heeft Nederland zich samen met andere lidstaten ingezet voor een gedegen antidumpingonderzoek (waarbij dumping schade en causaal verband overtuigend dient te worden aangetoond). Ook heeft Nederland zich ingezet voor een zorgvuldige afweging van de belangen van producenten enerzijds en consumenten, importeurs en retailers anderzijds. Staatssecretaris Van Gennip heeft hierover, samen met Denemarken en Zweden, eind vorig jaar een brief aan Commissaris Mandelson gezonden. Daarnaast is ook op ambtelijk niveau – in nauw overleg met gelijkgezinde lidstaten – de nodige druk op de Commissie uitgeoefend. In maart deed de Commissie echter toch een voorstel tot het instellen van voorlopige heffingen. Hierbij is overigens wel getracht om aan de gesignaleerde zorgen tegemoet te komen door: – lagere heffingen dan aanvankelijk werd gevreesd voor te stellen; – bepaalde sport- en kinderschoenen uit te zonderen; en – de heffingen geleidelijk in te faseren. Ondanks deze tegemoetkomingen bleek – na analyse van het voorstel en overleg met direct betrokkenen – dat de Commissie bij de afweging van het Gemeenschapsbelang onvoldoende rekening heeft gehouden met de belangen van importeurs, retailers en consumenten in de EU. Nederland heeft zich dan ook tegen de introductie van voorlopige heffingen uitgesproken. Het is echter de Commissie die besluit of voorlopige antidumpingheffingen worden opgelegd, lidstaten worden slechts geraadpleegd. Na instelling van deze voorlopige heffingen heeft de Commissie nog zes maanden de tijd om haar onderzoek te finaliseren. Daarna dient zij haar definitieve bevindingen (uiteindelijk rapport en voorstel tot oplegging van definitieve antidumpingheffingen) aan de lidstaten te presenteren. Vervolgens beslist de Raad over het al dan niet opleggen van definitieve antidumpingheffingen. Besluitvorming vindt plaats bij gewone meerderheid, waarbij onthoudingen als voorstemmen worden geteld. Dit heeft tot gevolg dat een voorstel van de Commissie tot instelling van definitieve antidumpingheffingen alleen kan worden tegengehouden als de facto 13 lidstaten zich expliciet hiertegen uitspreken. Uiteraard zal ik de verdere ontwikkelingen nauwgezet volgen, belanghebbenden bij het proces blijven betrekken en mij blijven inspannen voor een zeer terughoudend gebruik van het handelsdefensief instrumentarium. Zaken moeten volstrekt duidelijk en overtuigend zijn, wil Nederland instemmen met het treffen van dit soort maatregelen. </antwoord>
      <antwoord nummer="10 en 11">Op dit moment is niet bekend of en zo ja welke tegenmaatregelen China overweegt. China heeft de mogelijkheid bij de WTO een geschillenbeslechtingsprocedure tegen de EU aan te spannen. Daartoe kan worden overgegaan nadat de definitieve anti-dumpingheffingen zijn ingesteld. </antwoord>
      <noten afkomstig="antwoord">
         <noot nummer="1">In een andere zaak, te weten veiligheidsschoenen van oorsprong uit China en India, komt de Commissie ook tot de conclusie dat sprake is van schadelijke dumping. Ten aanzien hiervan heeft de Commissie evenwel besloten geen voorlopige heffingen in te stellen</noot>
      </noten>
   </antwoorden>
</kvr>
