<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over prestatiecontracten in de zorg met betrekking tot stuitliggingen. (Ingezonden 8 november 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26878
</item>
         <item attribuut="Inhoud">Vragen over het prestatiecontract dat verloskundigen en Zorgverzekeraars Nederland hebben gesloten. Verzekeraars loven 1 miljoen euro per jaar uit als verloskundigen zwangere vrouwen met een kind in stuitligging niet doorsturen naar een gynaecoloog maar zelf het kind draaien. In zijn antwoord verwijst minister Hoogervorst (VWS) onder andere naar de nota Kennis, Innovatie en Meedoen (KIM), 22 september 2003 (kamerstuk 29214, nr. 1).</item>
         <item attribuut="Rubriek">Gezondheidszorg (Medische beroepen) Gezondheidszorg (Overig) Gezondheidszorg (Zorgverzekeringen)</item>
         <item attribuut="Trefwoorden">Zorgverzekeraars Zwangerschap</item>
         <item attribuut="Vindplaats">Kamervragen met antwoord 2006-2007, nr. 427, Tweede Kamer</item>
         <item attribuut="Vraagnr_bij_indiening">2060702610</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-12-05</item>
         <item attribuut="Datum_indiening">2006-11-08</item>
         <item attribuut="Document-id">KVR26878</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="921" allpagenumbers="921 922 923" vetnummer="2060702610" code="0607tkkvr427" lopendefooter="Tweede Kamer, vergaderjaar 2006–2007, Aanhangsel" filenaam="KVR26878" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="427" onderwerp="" indiendatum="2006-11-8">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-5">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Bent u op de hoogte van het prestatiecontract dat verloskundigen en Zorgverzekeraars Nederland hebben gesloten? <voetnoot nummer="1"/>
      </vraag>
      <vraag nummer="2">Wat vindt u van het feit dat verzekeraars een bonus tot maar liefst 1 miljoen euro per jaar uitloven als verloskundigen zwangere vrouwen met een kind in stuitligging niet doorsturen naar een gynaecoloog maar zelf het kind draaien? </vraag>
      <vraag nummer="3">Is het waar dat de Koninklijke Nederlandse Organisatie van Verloskundigen (KNOV) meer geld krijgt naarmate er minder doorverwijzingen bij stuitligging zijn en dat dit voor verloskundigen dus een zware prikkel vormt om stuitliggingen niet door te verwijzen maar zelf te blijven behandelen? </vraag>
      <vraag nummer="4">Hoeveel vaginale stuitbevallingen begeleidt een verloskundige, gelet op het feit dat een gynaecoloog gemiddeld 1.5 vaginale stuitbevalling per jaar leidt? In hoeveel gevallen is tijdens begeleiding van een vaginale stuitbevalling alsnog extra zorg noodzakelijk die alleen in een ziekenhuis gegeven kan worden? In hoeveel gevallen is tijdens de begeleiding van een vaginale stuitbevalling door een verloskundige alsnog een gynaecoloog nodig? </vraag>
      <vraag nummer="5">Welke complicaties kunnen optreden bij een vaginale stuitbevalling? In welke mate treden deze complicaties op tijdens de begeleiding van een vaginale stuitbevalling door een verloskundige respectievelijk door een gynaecoloog? </vraag>
      <vraag nummer="6">Wat vindt u van het feit dat de KNOV, volgens haar voorzitter, na stopzetting van de subsidie voor kwaliteitsverbetering, de kwaliteitsverbetering van verloskundigen kennelijk heeft stopgezet en pas nu, met geld van verzekeraars, dit weer wil oppakken? </vraag>
      <vraag nummer="7">Wat vindt u van het feit dat de voorzitter van de KNOV van mening is dat de «kennis over draaien van stuitliggende kinderen de laatste jaren weliswaar wat is weggezakt», maar dat dit nu wordt verbeterd? Denkt u ook dat de voorzitter van de KNOV bedoelt dat deze kennis verbeterd moet gaan worden met behulp van de financiële injectie van verzekeraars, die overigens alleen plaatsvindt als er minder vaginale stuitbevallingen worden doorverwezen? Zo ja, wat betekent dit op korte termijn voor vrouwen die onder behandeling zijn van een verloskundige en bij wie een stuitligging wordt geconstateerd? </vraag>
      <vraag nummer="8">Bent u op de hoogte van het feit dat het College voor zorgverzekeringen (CVZ) een uitgebreide studie naar het audit-systeem publiceerde in november 2005, en dat uit dit onderzoek bleek dat per duizend baby’s 13,4 baby’s overlijden, en dat daarvan ongeveer één op de tien (9 procent) in verband is te brengen met suboptimale factoren rond verloskundige zorg? Wat vindt u in dit licht van het feit dat verloskundigen door een bonus gestimuleerd worden om gecompliceerde bevallingen in stuitligging niet door te verwijzen? </vraag>
      <vraag nummer="9" voetnoot="2">Bent u op de hoogte van het feit dat de Nederlandse Vereniging voor Obstetrie en Gynaecologie zich bewust is van het feit dat meer oefening en praktische nascholing bijdragen aan verbetering van neonatale Apgarscores en vermindering van hersenletsel bij een vaginale stuitbevalling, en daartoe al maatregelen heeft genomen ten aanzien van de opleiding? <voetnoot nummer="2"/>
      </vraag>
      <vraag nummer="10">Vindt u het zinvol dat verzekeraars 1 miljoen euro aan premiegeld besteden aan het min of meer onder druk zetten van verloskundigen om gecompliceerde bevallingen niet door te verwijzen, er daarbij van uitgaande dat deze verloskundigen zelf voor voldoende vakbekwaamheid gaan zorgdragen, terwijl medisch specialisten tegelijkertijd hun vakbekwaamheid in deze aan het verbeteren zijn? </vraag>
      <vraag nummer="11">Bent u van mening dat vaginale stuitbevallingen door een verloskundige of door een gynaecoloog begeleid moeten worden? </vraag>
      <vraag nummer="12">Vindt u dat verzekeraars, door extra geld als beloning uit te loven voor niet-doorverwijzen, hun verantwoordelijkheid waarmaken om voldoende goede zorg in te kopen en ter beschikking aan hun verzekerden te stellen? Bent u van mening dat verzekeraars door een dergelijk prestatiecontract te sluiten, op de stoel van de arts gaan zitten? Zo ja, wat is uw mening hierover? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-11-3" bron="De Volkskrant">De Volkskrant, 3 november 2006</noot>
         <noot nummer="2" datum="2006-10-27" bron="Medisch Contact 43">Medisch Contact 43, 27 oktober 2006</noot>
      </noten>
   </vragen>
   <antwoorden aantal="12">
      <antwoord nummer="1">Ja. Ik ben door partijen geïnformeerd over het feit dat zij afspraken hebben gemaakt over de bekostiging van het landelijk kwaliteitsbeleid van de verloskundige zorg. </antwoord>
      <antwoord nummer="2">De interpretatie dat verloskundigen een bonus ontvangen als zij zwangere vrouwen met een kind in stuitligging niet doorsturen is niet correct. De gemaakte afspraken betreffen de ontwikkeling van een pakket aan nieuwe professionele richtlijnen en standaarden die de basis vormen voor het medisch handelen van verloskundigen. Door de kwaliteit van de verloskundige zorg te verbeteren, zal mogelijk minder vaak doorverwijzing naar het ziekenhuis nodig zijn. Dit sluit aan bij mijn beleid om zwangeren, indien mogelijk, te behandelen in de eerste lijn. Ik zie de afspraken van de verloskundigen en de zorgverzekeraars in dit licht. Uiteraard blijft de kwaliteit van de zorg hierbij de belangrijkste overweging. De individuele verloskundige zorgverlener ontvangt geen bonus op het moment dat een zwangere vrouw met een kind in stuitligging niet wordt doorgestuurd naar de tweede lijn. Daarnaast staat het huidige bekostigingssysteem het ontvangen van bonussen bovenop het maximale tarief niet toe. </antwoord>
      <antwoord nummer="3">De KNOV ontvangt per jaar van Zorgverzekeraars Nederland een bedrag om projecten uit te voeren die betrekking hebben op kwaliteit. Er is geen afspraak gemaakt dat het door KNOV te ontvangen bedrag stijgt, naarmate de verloskundigen minder doorverwijzen bij stuitliggingen. Aangezien het hier kwaliteitsprojecten betreffen die landelijk worden uitgevoerd, zal er geen sprake zijn van directe invloed op de verloskundige praktijk en de individuele beslissingen. </antwoord>
      <antwoord nummer="4">De verloskundige begeleidt geen stuitbevallingen. Een stuitligging aan het eind van de zwangerschap is reden voor verwijzing door de verloskundigen naar de gynaecoloog. Daarover zijn in het Verloskundig Vademecum tussen de betrokken beroepsgroepen heldere afspraken gemaakt en voor zover mij bekend houden de verloskundigen zich hieraan. De regie van de stuitbevalling ligt in de tweede lijn. Hierover is geen enkele discussie. Er is echter een mogelijkheid om aan het eind van de zwangerschap (vanaf 36 weken) een kind in stuitligging te draaien opdat er alsnog een normale bevalling kan plaatsvinden. Deze versie van het kind kan door bekwame verloskundigen en gynaecologen alleen worden gedaan wanneer de contra indicaties zijn uitgesloten. Zij zijn hiertoe ook bevoegd op grond van de Wet Beroepen in de gezondheidszorg. De versie dient te gebeuren onder een aantal door de beroepsgroepen geformuleerde voorwaarden en de noodzakelijke opvang bij eventuele complicaties. In die voorwaarden zijn ook de opleidingseisen voor verloskundigen en gynaecologen voor het uitvoeren van een versie opgenomen. </antwoord>
      <antwoord nummer="5">Bij een vaginale stuitbevalling is er een verhoogde kans op foetale complicaties en sterfte tijdens en na de geboorte. Momenteel wordt daarom 80 procent van de kinderen in stuitligging met een keizersnede geboren. Zoals in mijn antwoord op vraag 4 is aangegeven, vinden er geen stuitbevallingen plaats in een verloskundige praktijk en ligt de regie van de stuitbevalling in de tweede lijn. </antwoord>
      <antwoord nummer="6" voetnoot="1">In de nota Kennis, Innovatie en Meedoen (KIM) <voetnoot nummer="1"/>van 22 september 2003 zijn de contouren van het nieuwe subsidiebeleid geschetst. Het nieuwe subsidiebeleid gaat uit van eigen verantwoordelijkheid bij organisaties, instellingen en burgers. Het leveren en ontwikkelen van kwaliteitszorg is een verantwoordelijkheid van de beroepsgroepen zelf. Ik heb in dat kader de KNOV gewezen op de mogelijkheid om samen met ZN een tariefverzoek in te dienen bij de NZa voor ontwikkeling van kwaliteitsbeleid verloskunde. Naar aanleiding daarvan is door KNOV en ZN het convenant opgesteld en dit sluit naadloos aan op het beëindigen van de subsidieverstrekking van VWS. Voor de regionale implementatie van kwaliteitsbeleid is er de mogelijkheid om hierover met de regionale ondersteuningsstctuur eerstelijnszorg (ROS) afspraken te maken. </antwoord>
      <antwoord nummer="7">Het draaien van kinderen is een bestaande vaardigheid voor de verloskundige professionals, die door het huidige hoge keizersnede-percentage hernieuwde relevantie heeft gekregen. Als een uitwendige versie slaagt en een normale bevalling kan plaatsvinden, levert dit directe gezondheidswinst op voor moeder en kind. De KNOV heeft in 2002 een standpunt uitgebracht over de uitwendige versie in de eerste lijn. Het is goed dat de KNOV zich bewust is van de kwaliteitsaspecten en risico’s die gemoeid zijn met de uitwendige versie. Hun standpunt over de uitwendige versie wordt binnenkort op basis van wetenschappelijk onderzoek geactualiseerd. Als dit mogelijk is geworden op basis van de overeenkomst tussen de KNOV en ZN zie ik hierin geen problemen en komt de overeenkomst de kwaliteitsverbetering ten goede. Op korte termijn zullen er bij vrouwen die onder behandeling zijn van een verloskundige en bij wie een stuitligging is geconstateerd geen grote veranderingen optreden. De zwangere zal waarschijnlijk vaker dan voorheen een uitwendige versie worden aangeboden of worden doorverwezen naar een zorgverlener die bekwaam is om de versie uit te voeren. Wanneer zij daar niet op in wil gaan of wanneer de versie niet tot een hoofdligging leidt, zal de vrouw net als nu verwezen worden naar de tweede lijn voor de begeleiding van de stuitbevalling. Net zoals nu het geval is, zal de Inspectie voor de gezondheidszorg altijd blijven toezien op de kwaliteit van de individuele zorgverlener en bij constatering van problemen onderzoek uitvoeren. </antwoord>
      <antwoord nummer="8">Ik ben op de hoogte van het rapport van het CVZ over het audit-systeem. In dat licht vind ik de kwaliteitsverbetering rondom de uitwendige versie en het daarmee verlagen van het aantal keizersneden met als direct effect gezondheidswinst een goede ontwikkeling. De individuele verloskundige ontvangt geen bonus. Zoals aangegeven is in het antwoord op vraag vier en vijf, voert een verloskundige geen bevalling uit als het kind zich nog in stuitligging bevindt. Dit geschiedt in de tweede lijn. </antwoord>
      <antwoord nummer="9">Ja. </antwoord>
      <antwoord nummer="10">Het uitgangspunt voor het inkopen en uitvoeren van zorg is: kwalitatief verantwoorde en doelmatige verloskundige zorg contracteren met als insteek «in de eerste lijn wat kan en in de tweede lijn wat moet». In dat licht vind ik het zinvol dat zorgverzekeraars zich bewust zijn van hun rol om kwalitatief goede zorg in te kopen. Er is naar mijn mening geen sprake van het min of meer onder druk zetten van de individuele verloskundigen. Het mag echter niet zo zijn dat zorgverleners (eerste of tweede lijn) medische zorg verlenen waartoe zij niet deskundig of onvoldoende bekwaam zijn. </antwoord>
      <antwoord nummer="11">De KNOV en NVOG hebben overeenstemming over het feit dat de stuitbevallingen door gynaecologen moeten worden begeleid. Ik ga er vanuit dat dit de juiste begeleiding is voor stuitbevallingen. </antwoord>
      <antwoord nummer="12">De wijze waarop de overeenkomst tussen KNOV en ZN wordt gefinancierd is niet op basis van bonus toekenning. De KNOV ontvangt een bedrag waarmee zij haar landelijke kwaliteitsprojecten kan uitvoeren. Ik acht het juist dat de verzekeraars sturen op een verbetering van de doelmatigheid van (verloskundige) zorg. Uiteraard blijft kwalitatief goede zorg daarbij het uitgangspunt. De afspraken tussen de verloskundigen en de zorgverzekeraars passen in dit beleid. Daarmee gaan de zorgverzekeraars juist niet op de stoel van de arts zitten. </antwoord>
      <noten afkomstig="antwoord">
         <noot nummer="1">Kamerstukken TK 2003/2004, 29 214, nr. 1</noot>
      </noten>
   </antwoorden>
</kvr>
