<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie en de staatssecretaris van Verkeer en Waterstaat over Air Holland. (Ingezonden 23 februari 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22849
</item>
         <item attribuut="Inhoud">Vragen over de mogelijke betrokkenheid van Air Holland bij een witwastraject.</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Misdrijven) Verkeer, vervoer en waterstaat (Luchtvaart)</item>
         <item attribuut="Trefwoorden">Drugs Luchtvaart Vermogensdelicten</item>
         <item attribuut="Vindplaats">Kamervragen met antwoord 2004-2005, nr. 1492, Tweede Kamer</item>
         <item attribuut="Vraagnr_bij_indiening">2040509130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2005-04-26</item>
         <item attribuut="Datum_indiening">2005-02-23</item>
         <item attribuut="Document-id">KVR22849</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3179" allpagenumbers="3179 3180 3181" vetnummer="2040509130" code="0405tkkvr1492" lopendefooter="Tweede Kamer, vergaderjaar 2004–2005, Aanhangsel" filenaam="KVR22849" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1492" onderwerp="" indiendatum="2005-02-23">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="26 april 2005), zie ook Aanhangsel Handelingen nr. 1219, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hoe verklaart u dat u pas eind 2003 en begin 2004, voorafgaand en rond de surséance van Air Holland, geruchten bereikten die ook betrekking hadden op de herkomst van gelden uit drugsinkomsten, terwijl u al op 29 oktober 2001 uit een rechtshulpverzoek uit Brazilië duidelijk was geworden dat Air Holland mogelijk betrokken was bij het witwastraject? <voetnoot nummer="1"/>
      </vraag>
      <vraag nummer="2" voetnoot="2">Op welke momenten zijn op het ministerie van Verkeer en Waterstaat interne memo’s verschenen over mogelijke misstanden bij Air Holland? Wat is met elk van die memo’s gebeurd en tot welke actie hebben zij aanleiding gegeven? <voetnoot nummer="2"/>
      </vraag>
      <vraag nummer="3">Was Air Holland onderwerp van onderzoek in het Nederlandse strafrechtelijk onderzoek dat is gestart na aanleiding van het Braziliaanse rechtshulpverzoek? Zo neen, waarom niet? Zo ja, welke consequenties heeft dit strafrechtelijk onderzoek gehad voor de vergunningverlening en -verlenging aan Air Holland? </vraag>
      <vraag nummer="4" voetnoot="3">Bent u van mening dat er een mogelijkheid moet komen voor het verstrekken van een goedgekeurde verklaring van externe accountants nu deze mogelijkheid er niet is zonder dat hieraan een risico op omvangrijke schadeclaims aan verbonden is? Zo neen, waarom niet? Zo ja, wanneer komt die er en hoe zal die eruit zien? <voetnoot nummer="3"/>
      </vraag>
      <vraag nummer="5">Waarom heeft het ministerie van Verkeer en Waterstaat, het ministerie van Justitie niet geïnformeerd en of ingeschakeld toen er eind 2003 en begin 2004 geluiden over mogelijke mistanden klonken? Hoe beoordeelt de minister van Justitie deze actie van het ministerie van Verkeer en Waterstaat, dit mede in het licht van het feit dat Justitie een strafrechtelijk onderzoek heeft uitgevoerd naar aanleiding van een rechtshulpverzoek uit Brazilië en het feit dat de staatssecretaris wél de heer De Vlieger heeft geïnformeerd? Welke stappen heeft u binnen het Kabinet genomen om dit soort gebeurtenissen in de toekomst te voorkomen? </vraag>
      <vraag nummer="6">Zijn of waren er (voormalig) ambtenaren van het ministerie van Verkeer en Waterstaat in dienst of in dienst getreden van Air Holland, Exel Aviation Groep of daarmee verwante bedrijven? Waren deze personen als ambtenaar betrokken bij of op de hoogte van de geruchten rond de misstanden bij Air Holland? Hebben zij gebruik gemaakt van informatie over mogelijke misstanden die zij in hun functie als ambtenaar hebben opgedaan? </vraag>
      <vraag nummer="7">Welke regels zijn er voor ambtenaren bij uitdiensttreding bij de overheid en vrijwel gelijktijdige indiensttreding bij een organisatie met wie de ambtenaar nauw samengewerkt heeft? Zijn deze regels in dit geval nageleefd? </vraag>
      <vraag nummer="8">Is het waar dat de ambtenaar die belast was met het afgeven van de vergunning, tegelijkertijd in dienst was van Air Holland als gezagvoerder? Komt een dergelijke belangenverstrengeling vaker voor? Hoe beoordeelt u een dergelijke vermenging van taken in het licht van de bevordering van de integriteit van het openbaar bestuur? </vraag>
      <noten afkomstig="vraag">
         <noot nummer="4"/>
         <noot nummer="1">Antwoorden 1, 2, 3 en 6 op vragen van Aanhangsel Handelingen nr. 805, vergaderjaar 2004–2005</noot>
         <noot nummer="2" datum="2004-12-1" bron="NRC-Handelsblad">NRC-Handelsblad, 1 december 2004</noot>
         <noot nummer="3">Antwoord 2 op vragen van Aanhangsel Handelingen nr. 919, vergaderjaar 2004–2005</noot>
         <noot nummer="4" datum="2004-12-1" bron="NRC-Handelsblad">NRC-Handelsblad, 1 december 2004</noot>
      </noten>
   </vragen>
   <antwoorden aantal="7">
      <antwoord nummer="1 en 3">Zoals aangegeven in de antwoorden op uw vragen van 3 december 2004 (Aanhangsel Handelingen nr. 805, vergaderjaar 2004–2005), deden op het Ministerie van Verkeer en Waterstaat geruchten de ronde over de mogelijke dubieuze herkomst van financiën bij Air Holland en zijn deze geruchten niet bevestigd door het onderzoek van de Inspectie Verkeer en Waterstaat ten behoeve van de toetsing en handhaving van de vergunningverlening. Er was dan ook geen aanleiding om contact op te nemen met het ministerie van Justitie. Los daarvan is op 29 oktober 2001 een verzoek om rechtshulp gedaan aan de Nederlandse justitiële autoriteiten. Dit verzoek was afkomstig van de Britse autoriteiten. Bij de beantwoording van uw vragen van 3 december 2004 is abusievelijk vermeld dat dit rechtshulpverzoek uit Brazilië kwam. Het rechtshulpverzoek kwam voort uit een Brits onderzoek naar het witwassen van grote geldbedragen. Tijdens dit onderzoek rees het vermoeden dat Air Holland een mogelijke schakel was in een witwastraject. Door de Nederlandse justitiële autoriteiten is allereerst aan dit rechtshulpverzoek uitvoering gegeven. Vervolgens is er op 1 september 2002 door het KLPD een zelfstandig strafrechtelijk onderzoek aangevangen, eveneens naar het witwassen van geld. Dit onderzoek wordt thans ook wel aangeduid als het «Air Holland-onderzoek». Als grondslag van dit onderzoek hebben mede gediend de resultaten van het Britse onderzoek en het in dat kader verrichte rechtshulpverzoek waaraan door de Nederlandse autoriteiten uitvoering is gegeven. Gelet op het vertrouwelijke karakter van opsporingsonderzoeken, zal informatie uit dergelijke onderzoeken alleen worden gedeeld met anderen, indien dat noodzakelijk is, de belangen van opsporing en vervolging daaraan niet in de weg staan en er bovendien voldoende duidelijkheid is over de juistheid van de betreffende informatie. Dat geldt ook voor het onderhavige onderzoek. In dit onderzoek ontstond de aanleiding voor de justitiële autoriteiten om contact met derden op te nemen na de eerste aanhoudingen op 26 oktober 2004. Er is toen contact geweest tussen het onderzoeksteam en het ministerie van Verkeer en Waterstaat. Van een eventuele vergunningverlening of -verlenging aan Air Holland, was – gezien het faillissement – op dat moment al geen sprake meer. De Braziliaanse autoriteiten hebben in het onderzoek naar het witwassen van gelden geen rol gespeeld en daartoe ook geen rechtshulp verzocht. Met de Braziliaanse autoriteiten werd eerst veel later contact gelegd in het onderzoek naar mogelijke overtredingen van de Opiumwet. </antwoord>
      <antwoord nummer="2">De mondelinge informatie die het ministerie ontving over verhalen in de markt over een mogelijke dubieuze herkomst van gelden, is behoudens één interne mail niet in interne memo’s of andere geschriften weergegeven. Het betreft een mailbericht van een medewerker van het Directoraat-Generaal Luchtvaart van 9 februari 2004 aan zijn leidinggevenden Dit bericht had betrekking op het verzoek van Holland Exel om routevergunningen te verkrijgen. In dit mailbericht is gerefereerd aan «verhalen over fiscale schulden bij Air Holland». Naar aanleiding van dit bericht is bij de beoordeling van de vergunningsaanvraag aandacht besteed aan de boekhouding en aan andere bedrijfsgegevens waaruit misstanden zouden kunnen blijken. Zodanige gegevens zijn evenwel niet gevonden. </antwoord>
      <antwoord nummer="4">Zoals ik reeds bij de beantwoording op vragen van de leden Verdaas en Wolfsen (PvdA) hebaangegeven (Aanhangsel Handelingen nr. 919, vergaderjaar 2004–2005) zal ik naar aanleiding van de huidige ervaringen laten onderzoeken of de bevoegdheden ten aanzien van de afgifte en verlenging van de economische vergunning (exploitatievergunning) moeten worden aangescherpt. Allereerst zal een analyse worden gemaakt van de mogelijkheden. Op basis van deze analyse zal ik de Kamer nader informeren. De mogelijkheid van het standaard gebruik maken van een goedgekeurde verklaring van externe accountants zal hierbij worden betrokken. Er is reeds een aanvang gemaakt met het onderzoek. </antwoord>
      <antwoord nummer="5">De informatie en beschikbare gegevens die het ministerie van Verkeer en Waterstaat, ook bij toetsing en handhaving van de vergunningen van Air Holland had, waren niet zodanig dat er aanleiding was om te veronderstellen dat er inderdaad sprake was van een onrechtmatige herkomst van financiën en gaven dus ook geen aanleiding om het ministerie van Justitie in te lichten. Het feit dat de staatssecretaris van Verkeer en Waterstaat mij niet heeft ingeschakeld vind ik begrijpelijk. In de eerste plaats omdat het om geruchten ging. In de tweede plaats omdat de staatssecretaris niet op de hoogte was en kon zijn van het strafrechtelijk onderzoek dat is uitgevoerd naar aanleiding van het rechtshulpverzoek. Over strafrechtelijke onderzoeken doet het Openbaar Ministerie immers in beginsel geen mededelingen. De informatie die de staatssecretaris aan de heer de Vlieger heeft gegeven vind ik niet opmerkelijk. Zoals ik u aangaf in mijn antwoord op uw eerdere vragen heeft de staatssecretaris in een kennismakingsgesprek met de heer de Vlieger naar aanleiding van de vergunningen aan Holland Exel, gewezen op het belang van een financieel gezonde situatie bij zijn nieuwe luchtvervoersonderneming. </antwoord>
      <antwoord nummer="6">Er zijn voormalige ambtenaren in dienst getreden bij Air Holland, Exel Aviation Groep of daarmee verwante bedrijven. Na het ophouden van een dienstverband bij de Rijksoverheid staat het een ambtenaar vrij om een dienstverband of enige andere verplichting, bijvoorbeeld als consultant, aan te gaan in het bedrijfsleven. Het ARAR, noch enige andere wettelijke bepaling verzet zich hiertegen. Er zijn geen ambtenaren in functie in dienst getreden bij Air Holland c.s. Met betrekking tot de relatie van ambtenaren, in casu inspecteur vliegers, en activiteiten welke zij verrichten ten behoeve van luchtvaartmaatschappijen verwijs ik u naar de beantwoording van kamervragen van het kamerlid Gerkens (SP) dd. 5 april 2004 (Aanhangsel Handelingen nr. 1270, vergaderjaar 2003–2004). Deze personen waren niet betrokken bij of op de hoogte van de geruchten rond misstanden bij Air Holland, anders dan uit de pers. </antwoord>
      <antwoord nummer="7">Er zijn geen regels voor ambtenaren bij uitdiensttreding bij de overheid en vrijwel gelijktijdige indiensttreding bij een organisatie met wie de ambtenaar nauw samengewerkt heeft. Het ARAR, noch enige andere wettelijke bepaling verzet zich hiertegen. </antwoord>
      <antwoord nummer="8">De ambtenaar die belast was met het afgeven van de vergunning was niet tegelijkertijd in dienst van Air Holland als gezagvoerder. In het najaar 2002 heeft een inspecteur vlieger, die zijn vliegvaardigheid bij Air Holland bijhield, bij afwezigheid van het hoofd Unit Operaties en Vervoer, als plaatsvervanger van dit hoofd een besluit ten aanzien van de vliegoperatie van Air Holland ondertekend. Dit betrof het opnemen van een toestel in de vloot van Air Holland BV. Dit besluit had geen relatie met de instandhouding of continuering van de vergunning van Air Holland BV. Vlieginspecteurs die beoordelen/adviseren of brevet- en vergunninghouders aan de vereiste normen voldoen, dienen daartoe over de internationaal vastgestelde vereisten te beschikken. Om het vereiste niveau te behouden dienen inspecteur vliegers regelmatig zelf een vliegtuig te besturen. Dit is vastgelegd in de voorschriften van de ICAO, de International Civil Aviation Organisation, en is onderling afgesproken door de Europese lidstaten binnen de JAA, de Joint Aviation Authorities. Een aantal Nederlandse luchtvaartmaatschappijen stelt de Inspectie Verkeer en Waterstaat in de gelegenheid deze inspecteur vliegers de benodigde vlieguren te maken. Tussen deze luchtvaartmaatschappijen en de Inspectie Verkeer en Waterstaat zijn daartoe contracten gesloten. Binnen de Inspectie is inmiddels een dusdanige scheiding gecreëerd dat inspecteurs die hun vlieguren moeten bijhouden nooit, dus ook niet als plaatsvervanger, betrokken kunnen zijn bij de beoordeling van aanvragen van luchtvaartmaatschappijen bij wie zij de benodigde vlieguren maken. Een vermenging van taken en daarmee een mogelijke schending van de integriteit van het openbaar bestuur is dan ook niet aan de orde. </antwoord>
      <noten afkomstig="antwoord"/>
   </antwoorden>
</kvr>
