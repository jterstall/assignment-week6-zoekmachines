<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en Halsema (beiden GroenLinks) over het uitwijken van de aan- en uitvliegroutes rond Schiphol. (Ingezonden 5 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7600
</item>
         <item attribuut="Inhoud">Vragen naar aanleiding van het bericht 'Piloten dagelijks in de fout bij Schiphol' in de Telegraaf van 27 mei 1998, over het afwijken van de voorgeschreven aan- en uitvliegroute rond Schiphol, waardoor omwonenden geluidsoverlast ondervinden. Deze vragen zijn een aanvulling op de vragen van het lid Van Bommel (kamervragen 1997-1998, nr. 1612).</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 1997-1998, nr. 1613, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">1998-07-31</item>
         <item attribuut="Datum_indiening">1998-06-05</item>
         <item attribuut="Tekstcorrecties">In het onderwerp van de vraag staat "uitwijken"; dit moet kennelijk zijn "afwijken".</item>
         <item attribuut="Document-id">KVR7600</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3309" allpagenumbers="3309 3310" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7600" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1613" onderwerp="" indiendatum="1998-06-5">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan/>
      </vraagdata>
      <antwoorddata antwoorddatum="1998-07-31">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Piloten dagelijks in de fout bij Schiphol»? <voetnoot nummer="1"/>
      </vraag>
      <vraag nummer="2">Waarom wijken zoveel piloten af van de aan- en uitvliegroutes van Schiphol en zorgen zij derhalve voor veel extra geluidsoverlast? </vraag>
      <vraag nummer="3">Waarom lijkt het Openbaar Ministerie zo weinig prioriteit te geven aan deze overtredingen waar veel mensen extra hinder van ondervinden? </vraag>
      <vraag nummer="4">Is het niet buitengewoon merkwaardig dat, waar politie en justitie wel overgaan tot strafrechtelijke vervolging, zij op het probleem stuiten van de onbekende identiteit van de captains in dienst van buitenlandse luchtvaartmaatschappijen? </vraag>
      <vraag nummer="5">Wilt u bevorderen dat deze vorm van extra geluidsbelasting wordt teruggedrongen door tenminste afspraken te maken met buitenlandse luchtvaartmaatschappijen over de identiteit van de piloten zodat eventuele strafrechtelijke vervolging in ieder geval kan plaatsvinden? </vraag>
      <noten afkomstig="vraag">
         <noot nummer="1" datum="1998-05-27" bron="Telegraaf">Telegraaf, 27 mei 1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Bommel, ingezonden 29 mei jl. </toelichting>
   <antwoorden aantal="5">
      <antwoord nummer="1">Ja, ik ken het bericht. </antwoord>
      <antwoord nummer="2">Er zijn in 1997 ongeveer 350 000 bewegingen afgehandeld op Schiphol. In 1997 zijn er in totaal 402 afwijkingen van de aan- en uitvliegroutes geconstateerd. Dit komt neer op 0,1% afwijkingen. De redenen van de afwijkingen van de voorgeschreven routes zijn divers. Zo kunnen de afwijkingen het gevolg zijn van aanwijzingen van de verkeersleiding in verband met vluchtveiligheid, van weersinvloeden en van technische onmogelijkheid van het toestel om een bepaalde (krappe) bocht te draaien. Ook kunnen de afwijkingen het gevolg zijn van onbekendheid bij de gezagvoerder van de juiste procedures. </antwoord>
      <antwoord nummer="3">Voor afwijkingen van de aan- en uitvliegroutes bestaat een korte termijn (2 jaar) voor het recht tot strafvordering. Het onderzoek naar de redenen van de afwijkingen van de aan- en uitvliegroutes, zoals hiervoor aangegeven, vergt doorgaans echter veel tijd en energie. Hierdoor bestaat het risico dat het recht tot strafvordering reeds is komen te vervallen op het moment dat de zaak gereed is om bij de rechter aanhangig te worden gemaakt. Voorts is het noodzakelijk dat de gezagvoerder wordt gehoord om te achterhalen of de overtreding toe te rekenen is aan de gezagvoerder of de luchtvaartmaatschappij. Zeker bij buitenlandse gezagvoerders (door wie het gros van de overtredingen wordt gepleegd) blijkt dit zeer tijdrovend te zijn. Dit wordt voornamelijk veroorzaakt door het feit dat de luchtvaartpolitie voor de identiteit en woon- of verblijfplaats afhankelijk is van de bereidheid van de betrokken luchtvaartmaatschappij om deze gegevens te verstrekken. Die bereidheid blijkt, vooral bij de kleinere buitenlandse maatschappijen niet altijd aanwezig te zijn (buitenlandse maatschappijen kunnen op grond van de huidige regelgeving niet verplicht worden deze gegevens te verstrekken). Nadat de identiteit bekend is geworden dienen vervolgens de gebruikelijke strafvorderlijke stappen afgewikkeld te worden. Pas hierna kan de zaak bij de rechter aanhangig worden gemaakt. In die zaken die binnen de verjaringstermijn aanhangig konden worden gemaakt heeft de rechter geen of slechts een zeer lage boete opgelegd tegen de gezagvoerder. Een veroordeling van een luchtvaartmaatschappij is tot dusverre niet uitgesproken. Wanneer een veroordeling is of nog wordt uitgesproken tegen een buitenlandse gezagvoerder en/of luchtvaartmaatschappij zal het naar verwachting niet probleemloos zijn de opgelegde straffen binnen een redelijke termijn ten uitvoer te leggen. In het licht van het bovenstaande heeft de coördinerend luchtvaartofficier van Justitie te Haarlem de luchtvaartpolitie opdracht gegeven om bij de opsporing van zaken afwijkingen van voorgeschreven routes in de luchtvaart prioriteit te geven aan de ernstige (gevaarzettende) gevallen. Het college van procureur-generaal acht deze beleidslijn verantwoord. De Minister van Justitie deelt dit standpunt. Het Ministerie van Justitie zal samen met het Ministerie van Verkeer en Waterstaat bezien of het vergemakkelijken en bespoedigen van een (strafrechtelijke) aanpak van dit soort zaken tot de mogelijkheden behoort. </antwoord>
      <antwoord nummer="4">De identiteit van captains in dienst van buitenlandse luchtvaartmaatschappijen is over het algemeen niet onbekend. Voor het achterhalen van de identiteit is de luchtvaartpolitie echter meestal afhankelijk van de bereidheid van de betrokken luchtvaartmaatschappij om de gegevens van de captain te verstrekken Die bereidheid blijkt, vooral bij de kleinere buitenlandse maatschappijen niet altijd aanwezig te zijn (er rust geen wettelijke plicht op de buitenlandse luchtvaartmaatschappijen om de gegevens te verstrekken). </antwoord>
      <antwoord nummer="5">Deze afspraken zijn reeds vastgelegd in het Verdrag van Chicago. Conform dit Verdrag moeten de luchtvaartmaatschappijen de beschikking hebben over de gegevens omtrent de vlucht, het vliegtuig en de bemanning ervan. </antwoord>
      <noten afkomstig="antwoord"/>
   </antwoorden>
</kvr>
