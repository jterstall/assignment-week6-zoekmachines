<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Halsema (beiden GroenLinks) aan de ministers van Justitie en van Binnenlandse Zaken en Koninkrijksrelaties over de gelijke rechten voor homo's in Europa. (Ingezonden 1 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8788
</item>
         <item attribuut="Inhoud">Vragen over gelijke behandeling van paren met hetzelfde geslacht.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Grondrechten)</item>
         <item attribuut="Trefwoorden">Discriminatie Homoseksuelen Samenlevingsvormen</item>
         <item attribuut="Vindplaats">Kamervragen met antwoord 1998-1999, nr. 857, Tweede Kamer</item>
         <item attribuut="Vraagnr_bij_indiening">2989906900</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-02-26</item>
         <item attribuut="Datum_indiening">1999-02-01</item>
         <item attribuut="Document-id">KVR8788</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1753" allpagenumbers="1753 1754" vetnummer="2989906900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8788" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="857" onderwerp="" indiendatum="1999-02-1">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-02-26">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u bekend met de uitspraak van het Hof van Justitie in Luxemburg in een zaak die was aangespannen door een Zweedse ambtenaar van de Raad van Ministers tegen deze Raad inzake gelijke behandeling van homoseksuele paren? </vraag>
      <vraag nummer="2">Wat is uw oordeel over deze uitspraak? </vraag>
      <vraag nummer="3">Is het waar dat een wijziging van het Statuut van Ambtenaren, waarin deze zaken geregeld worden, al meer dan een jaar wacht op behandeling door de Raad van Ministers? </vraag>
      <vraag nummer="4">Bent u bereid de gelijke behandeling van paren met hetzelfde geslacht op Europees niveau, bijvoorbeeld in samenspraak met de collega’s uit Zweden, Denemarken en Frankrijk – landen waar registratie van partners van hetzelfde geslacht mogelijk is – met spoed opnieuw aan te kaarten? En zo ja, bij welke gelegenheid? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Op 28 januari 1999 heeft het Gerecht van Eerste Aanleg van de Europese Unie een beroep van een Zweedse ambtenaar werkzaam bij het secretariaat van de Raad van de Europese Unie afgewezen om een bepaalde vergoeding (allocation de foyer, huishoudvergoeding) die toekomt aan een «fonctionnaire marié» ook toe te kennen aan een ambtenaar die een geregistreerd partnerschap is aangegaan. </antwoord>
      <antwoord nummer="2">In het arrest gaat het om de vraag of onder het begrip «gehuwde ambtenaar» in het Ambtenarenstatuut ook begrepen kan worden de ambtenaar die een geregistreerd partnerschap is aangegaan. In het ambtenarenstatuut is het partnerschap immers niet aan het huwelijk gelijk gesteld. Naar het oordeel van het Gerecht van Eerste Aanleg moet het begrip «huwelijk», ook blijkens de interpretatie door het Europese Hof voor de Rechten van de Mens, opgevat worden als het traditionele huwelijk. Bij wijze van interpretatie kan daaronder niet het geregistreerd partnerschap begrepen worden. Ook artikel 8 EVRM, de interpretatie van dit artikel in verband met homoseksualiteit door de Europese Commissie voor de Rechten van de Mens, en artikel 119 van het EU-Verdrag nopen naar het oordeel van het Gerecht van Eerste Aanleg niet tot een ander oordeel. In de kern komt de uitspraak van het Gerecht van Eerste Aanleg erop neer dat een uitbreiding van het begrip «gehuwde ambtenaar» tot de ambtenaar die een geregistreerd partnerschap is aangegaan, in het Statuut voor ambtenaren van de Europese Unie niet een zaak is waartoe de rechter heeft te beslissen, maar een zaak is die de wetgever van de Europese Unie aangaat. De terughoudendheid van het Gerecht van Eerste Aanleg ten aanzien van zijn rechtsvormende taak als rechter is begrijpelijk. </antwoord>
      <antwoord nummer="3 en 4" voetnoot="1">Op 7 april 1998 is een verordening tot wijziging van het statuut van de ambtenaren van de Europese Gemeenschappen alsmede van de regeling welke van toepassing is op de andere personeelsleden van de gemeenschappen met betrekking tot de gelijke behandeling tot stand gekomen. In zijn arrest verwijst het Gerecht van Eerste Aanleg naar deze verordening. De tekst van deze verordening voeg ik ter informatie bij <voetnoot nummer="1"/>. Tijdens de onderhandelingen over deze verordening is getracht om een gelijkstelling van partnerschappen met het huwelijk op te nemen. Dit is niet gelukt, omdat geen unanimiteit verkregen kon worden die noodzakelijk is om een commissievoorstel te amenderen. Wel is in de notulen van de Raadsvergadering waarin de verordening is aanvaard een verklaring opgenomen, waarin de Europese Commissie wordt uitgenodigd de noodzakelijke studies te verrichten met betrekking tot de erkenning van het geregistreerd partnerschap en op basis van deze studies de voorstellen te doen die zij passend acht. Opmerking verdient hierbij dat de Europese Commissie het alleenrecht heeft tot het doen van formele wijzigingsvoorstellen ten aanzien van het ambtenarenstatuut. Naar aanleiding van de uitspraak van het Gerecht van Eerste Aanleg zal worden nagegaan of de Zweedse regering in beroep gaat. Tevens wordt bezien of, als de Zweedse regering in beroep gaat, de Nederlandse regering het standpunt van de Zweedse regering zal ondersteunen. Verder zal bezien worden of ook steun uit Denemarken en Frankrijk verkregen kan worden. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij Afdeling Parlementaire Documentatie</noot>
      </noten>
   </antwoorden>
</kvr>
