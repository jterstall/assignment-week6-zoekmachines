<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Volkshuisvesting, Ruimtelijke Ordening en Milieubeheer over de mogelijke uitbreidingsplannen van de Urenco fabrieken. (Ingezonden 2 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17630
</item>
         <item attribuut="Inhoud">Indiener informeert naar onder andere de bewaking van de milieueffectrapportage, de inspraakverplichtingen en de beschikbaarheid van informatie over eventuele kankergevallen in de omgeving van de fabrieken in Almelo en Gronau als gevolg van uraniumverrijking.</item>
         <item attribuut="Rubriek">Gezondheidszorg (Overig) Milieu (Bedrijfsinterne milieuzorg) Milieu (Milieu-effectrapportage) Milieu (Radioactieve stoffen)</item>
         <item attribuut="Trefwoorden">Bedrijfsinterne milieuzorg Milieueffectrapportage Preventieve gezondheidszorg Radioactiviteit</item>
         <item attribuut="Vindplaats">Kamervragen met antwoord 2002-2003, nr. 1156, Tweede Kamer</item>
         <item attribuut="Vraagnr_bij_indiening">2020309740</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2003-04-17</item>
         <item attribuut="Datum_indiening">2003-04-02</item>
         <item attribuut="Document-id">KVR17630</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2409" allpagenumbers="2409 2410" vetnummer="2020309740" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17630" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1156" onderwerp="" indiendatum="2003-04-2">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-04-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u bekend met de uitbreidingsplannen van de Urenco fabrieken in Almelo en in Gronau, Duitsland? </vraag>
      <vraag nummer="2">Wat houden deze uitbreidingsplannen precies in? </vraag>
      <vraag nummer="3">Welk bevoegd gezag coördineert en bewaakt de bijbehorende milieueffectenrapportage voor deze plannen, als een besluit tot uitbreiding eenmaal gevallen is? </vraag>
      <vraag nummer="4">Wat zijn de Europese en/of Duitse milieu- en inspraakverplichtingen met betrekking tot de bovengenoemde uitbreiding in Gronau? </vraag>
      <vraag nummer="5">Zijn de omliggende gemeenten, zoals de gemeente Losser en Overdinkel, ook over de bovengenoemde plannen ingelicht? </vraag>
      <vraag nummer="6">Zo ja, welke procedure is gevolgd om de milieugevolgen te toetsen en burgerlijke inspraak en bezwaar mogelijk te maken? </vraag>
      <vraag nummer="7">Zo neen, waarom worden deze (of andere) gemeenten niet ingelicht? </vraag>
      <vraag nummer="8">Is er (mogelijk) onderzoek beschikbaar over de kankergevallen of andere ziekten in deze regio als gevolg van de uraniumverrijking in de Urenco fabrieken? Zo ja, wat is de inhoud daarvan en worden de omwonenden hiervan op de hoogte gesteld? </vraag>
      <vraag nummer="9">Zijn er veiligheidswaarborgen in het geval van een ongeluk in of rondom (inclusief transport) de Urenco uraniumfabrieken? Met andere woorden, zijn omliggende gemeenten op eventuele grensoverschrijdende calamiteiten voorbereid? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1">Urenco Nederland BV te Almelo heeft het voornemen om de uraniumverrijkingscapaciteit van de inrichting te Almelo uit te breiden tot 3500 ton SW per jaar. In antwoord op de vragen van het Tweede Kamerlid Van der Steenhoven van 19 juni 2001 <voetnoot nummer="1"/>is door mijn ambtsvoorganger uitgebreid op dit voornemen en de daarbij behorende milieu-effectrapportage en vergunningaanvraag ingegaan. Ook de risico’s daarvan en van de bijbehorende transportbewegingen zijn daarbij aan de orde gesteld. Naar verwachting zal binnenkort de desbetreffende aanvraag om vergunning met milieu-effectrapport worden ingediend. Urenco Deutschland GmbH heeft op 5 december 2002 bij het Ministerium für Verkehr, Energie und Landesplanung des Landes Nordrhein-Westfalen (Duitsland) een aanvraag om vergunning krachtens de Duitse atoomwetgeving ingediend voor uitbreiding van de uraniumverrijkingscapaciteit van de inrichting te Gronau tot 4500 ton SW jaar. Naast enkele verdere beperkte wijzigingen van de bestaande inrichting wordt tevens vergunning gevraagd voor de opslag van maximaal ca. 59 000 ton verarmd uranium in de vorm van uraniumoxide. </antwoord>
      <antwoord nummer="3">Voor de inrichting te Almelo bestaat het bevoegd gezag uit de ministers van Volkshuisvesting, Ruimtelijke Ordening en Milieubeheer, van Sociale Zaken en Werkgelegenheid en van Economische Zaken tezamen, waarbij eerstgenoemde minister als coördinator optreedt. Voor de inrichting te Gronau is de Minister für Verkehr, Energie und Landesplanung des Landes Nordrhein-Westfalen het bevoegd gezag. </antwoord>
      <antwoord nummer="4">De Europese inspraakverplichtingen zijn gebaseerd op de Richtlijn van de Europese Unie van 3 maart 1997 (nr. 97/11/EG) betreffende de milieu-effectbeoordeling van bepaalde projecten. De EU-lidstaten hebben deze richtlijn in hun nationale wetgevingen geïmplementeerd. In de Nederlandse wetgeving is dat terug te vinden in paragraaf 7.8 van de Wet milieubeheer. De richtlijn vormt de basis voor het treffen van regelingen en afspraken met een buurland over de informatieverstrekking en inspraak met betrekking tot een activiteit waarvoor een milieu-effectrapport moet worden gemaakt. </antwoord>
      <antwoord nummer="5">Bij brief van 6 januari 2003 zijn door het Ministerium für Verkehr, Energie und Landesplanung des Landes Nordrhein-Westfalen conform voornoemde Richtlijn de betrokken overheidsorganen in Nederland geïnformeerd over de aanvraag om vergunning van Urenco Deutschland GmbH. Daarbij is tevens aangegeven binnen welke termijn en op welke wijze inspraak mogelijk was. De gemeente Losser (waarvan Overdinkel deel uitmaakt) behoorde daar ook toe. Daarnaast zijn bovendien de aanvraag en inspraakmogelijkheden bekend gemaakt in de Nederlandse Staatscourant, in een landelijk dagblad, in een regionaal dagblad in Twente en in huis-aan-huis bladen in Enschede en Losser. </antwoord>
      <antwoord nummer="6">De aanvraag om vergunning, het veiligheidsrapport en de samenvattende beschrijving van de voorgenomen activiteit zijn ter inzage gelegd in Düsseldorf, Gronau, Enschede en Zwolle. Bezwaren konden van 27 januari tot en met 26 maart 2003 zowel schriftelijk als mondeling worden ingediend bij de autoriteiten in Gronau en Düsseldorf waar de terinzagelegging plaatsvond. Op een nader te bepalen tijdstip zal nog gelegenheid worden gegeven om de ingebrachte bezwaren mondeling toe te lichten. Nadat een definitief besluit is genomen staat voor degenen die eerder een bezwaar hebben ingebracht dan nog de mogelijkheid open om in beroep te gaan tegen dat besluit. </antwoord>
      <antwoord nummer="7">Zie het antwoord op vraag 6. </antwoord>
      <antwoord nummer="8">Dergelijk onderzoek is mij niet bekend. </antwoord>
      <antwoord nummer="9">De rampenplannen van de gemeente Almelo voorzien in mogelijke calamiteiten bij Urenco. Ingevolge artikel 38 van de Kernenergiewet zijn uraniumverrijkingsfabrieken ingedeeld als categorie B-object. Dat betekent dat de potentiële omvang van de gevolgen van een ongeval in beginsel niet verder strekt dan de gemeente waar het ongeval heeft plaatsgevonden. De bestuurlijke coördinatie bij ongevalsbestrijding berust bij de burgemeester. Voor optreden na transportongevallen is de betrokken gemeente verantwoordelijk en behoren de rampenplannen daar in te voorzien. Ook in Duitsland zijn de lokale autoriteiten betrokken bij bestrijding van mogelijke ongevallen bij Urenco Gronau. In het veiligheidsrapport behorend bij de aanvraag om vergunning van Urenco Deutschland GmbH is dit nader uitgewerkt in het hoofdstuk getiteld «Alarm- und Gefahrenabwehrplanung». </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1548" documentjaargang="2001-2002">Aanhangsel Handelingen, nr. 1548, vergaderjaar 2001–2002.</noot>
      </noten>
   </antwoorden>
</kvr>
