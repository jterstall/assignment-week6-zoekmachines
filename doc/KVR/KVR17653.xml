<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over bezuinigingen bij het Openbaar Ministerie. (Ingezonden 1 april 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17653
</item>
         <item attribuut="Inhoud">Vragen over de mogelijke wegbezuiniging van circa 10% van de ongeveer 550 officieren van justitie en de effecten daarvan voor de vervolging van strafzaken. Deze vragen dienen ter aanvulling op eerdere vragen hierover van het lid Vos, ingezonden 21 maart 2003.</item>
         <item attribuut="Rubriek">Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie</item>
         <item attribuut="Vindplaats">Kamervragen met antwoord 2002-2003, nr. 1177, Tweede Kamer</item>
         <item attribuut="Vraagnr_bij_indiening">2020309650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-04-22</item>
         <item attribuut="Datum_indiening">2003-04-01</item>
         <item attribuut="Document-id">KVR17653</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2455" allpagenumbers="2455 2456" vetnummer="2020309650" code="0203tkkvr17653" lopendefooter="Tweede Kamer, vergaderjaar 2002–2003, Aanhangsel" filenaam="KVR17653" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1177" onderwerp="" indiendatum="2003-04-1">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-04-22">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kent u het artikel «Onrust bij Justitie door bezuinigingen» uit FEM Business van 29 maart 2003? </vraag>
      <vraag nummer="2">Klopt het bericht dat van de ongeveer 550 officieren van justitie er circa 10% wordt wegbezuinigd via een vacaturestop, het opzeggen van tijdelijke contracten, het niet meer inhuren van derden en andere maatregelen? </vraag>
      <vraag nummer="3">Wat zijn de effecten van de bezuinigingen die bij het Openbaar Ministerie worden doorgevoerd voor de vervolging van door de politie aangeleverde zaken? Is het waar dat met name fraudezaken, die arbeidsintensief zijn, geen prioriteit van vervolging meer zullen krijgen? Welke prioriteiten worden er gesteld en wie stelt die binnen de organisatie van het Openbaar Ministerie? </vraag>
      <vraag nummer="4">Hoe beoordeelt u het vertrek van de Haagse hoofdofficier van justitie? Heeft zijn vertrek te maken met onvrede over de bezuinigingen bij het Openbaar Ministerie? </vraag>
      <vraag nummer="5">Klopt het dat de Haagse hoofdofficier van justitie buiten de voorzitter van het college van procureurs-generaal om onlangs in een Haags café een gesprek heeft gearrangeerd met de formatie-onderhandelaars Balkenende en Bos, waarbij de minister van Binnenlandse Zaken en Koninkrijksrelaties aanwezig was, en waarbij hij zijn nood beklaagd heeft over de bezuinigingen? Was u bij deze bespreking aanwezig en wat is uw reactie op deze bespreking? </vraag>
      <vraag nummer="6">Is er als gevolg van de bezuinigingen sprake van onrust en onvrede binnen het Openbaar Ministerie? Zo ja, heeft de motivatie van de medewerkers binnen het Openbaar Ministerie eronder te lijden? Zo ja, wat gaat u daartegen ondernemen en kunt u een uittocht van goede medewerkers tegengaan? </vraag>
      <vraag nummer="7">Waarom wordt er bij het Openbaar Ministerie bezuinigd, terwijl in de veiligheidsketen de politie en de zittende magistratuur wel extra geld krijgen voor uitbreiding, terwijl ook het aantal cellen wordt uitgebreid? Klopt het bericht dat de voorzitter van het college van procureurs-generaal «vergeten» was extra geld aan u te vragen? </vraag>
      <vraag nummer="8">Wordt het Openbaar Ministerie door de bezuinigingen de flessenhals van de Justitieketen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos, vraagnr. 2020309190, ingezonden 21 maart 2003. </toelichting>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Neen. Bij het Openbaar Ministerie als organisatie geldt geen vacaturestop, evenmin als een blokkade voor het invullen van vrijkomende vacatures. Het Openbaar Ministerie omvat een groot aantal parketten en diensten; elk onderdeel geeft op eigen wijze invulling aan de in het antwoord op vraag 7 aangegeven bezuinigingen. De hoofden van enkele parketten hebben lokaal een tijdelijke vacaturestop afgekondigd en huren geen tijdelijke krachten meer in. </antwoord>
      <antwoord nummer="3">Bezuinigingen betekenen voor het Openbaar Ministerie dat niet alle ambities ten aanzien van opsporing en vervolging kunnen worden waargemaakt en dat keuzen zullen moeten worden gemaakt. De arbeidsintensiviteit van opsporing en vervolging van bepaalde zaken speelt bij het maken van die keuzen een ondergeschikte rol. Het College van procureurs-generaal stelt de prioriteiten voor het Openbaar Ministerie, in overeenstemming met de minister van Justitie, vast. Uit de nota «Perspectief op 2006» blijkt dat de prioriteit van het Openbaar Ministerie ligt bij veelplegers en jeugdigen. Daarnaast zegt «Perspectief op 2006» dat het Openbaar Ministerie fraude blijft opsporen en vervolgen. Voor het nieuwe Functioneel Parket, dat de zaken van de bijzondere opsporingsdiensten behandelt, is fraude één van de speerpunten. </antwoord>
      <antwoord nummer="4">Gelet op het feit dat voor het arrondissementsparket Den Haag in 2003 méér geld beschikbaar komt dan in 2002, is niet goed denkbaar dat een eventueel vertrek van de hoofdofficier van Justitie te Den Haag zou zijn ingegeven door onvrede over bezuinigingen. </antwoord>
      <antwoord nummer="5">Een dergelijk gesprek heeft niet plaatsgevonden. De Haagse hoofdofficier heeft hierover op 27 maart jl. een persbericht uitgebracht. Afschrift daarvan sluit ik hierbij. </antwoord>
      <antwoord nummer="6">Dat bezuinigingen vaak interne onrust teweegbrengen geldt voor elke organisatie, dus ook voor het Openbaar Ministerie. Niet is gebleken, bijvoorbeeld door een groter personeelsverloop of een oplopend ziekteverzuim, dat de motivatie van de medewerkers daaronder lijdt. Ook worden geen problemen ervaren met het aantrekken van nieuwe medewerkers van het Openbaar Ministerie in alle functies. </antwoord>
      <antwoord nummer="7">De taakstellingen voor 2003 gelden justitiebreed. Naast de taakstellingen die voor het Openbaar Ministerie een forse structurele bezuiniging met zich brachten, is aan Zittende Magistratuur en Openbaar Ministerie voor het jaar 2003 twintig miljoen euro extra toegekend. De Zittende Magistratuur heeft hiervan 17 miljoen euro gekregen, een bedrag dat was gebaseerd op een toezegging van de vorige minister van Justitie aan de rechtsprekende macht; aan het Openbaar Ministerie is 3 miljoen toegekend uit de zogenaamde Veiligheidsenvelop. Het Openbaar Ministerie heeft daarnaast eenmalig voor 2003 5 miljoen extra gekregen. De nog niet toegekende gelden die voor het veiligheidsprogramma «Naar een veiliger samenleving» vanaf 2004 beschikbaar worden gesteld, zullen nog worden verdeeld over de betrokken organisaties. De politie en de Raad voor de Rechtspraak hebben hun «claims» kracht bijgezet in de media. Dat betekent echter niet dat het College in de tussentijd heeft stilgezeten. In het reguliere overleg dat het College en de voorzitter voeren met de minister van Justitie is door het College met regelmaat en kracht van argumenten aan de orde gesteld wat de noden en de wensen van het Openbaar Ministerie zijn, in termen van geld en mensen. </antwoord>
      <antwoord nummer="8">Nee, zie het antwoord op vraag 7 waar ik verder inga op de justitiebrede taakstelling en de gelden die het Openbaar Ministerie in 2003 ontvangt. </antwoord>
      <noten afkomstig="antwoord"/>
   </antwoorden>
</kvr>
