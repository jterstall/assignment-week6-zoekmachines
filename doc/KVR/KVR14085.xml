<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Justitie over de controle op schijnhuwelijken. (Ingezonden 30 mei 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14085
</item>
         <item attribuut="Inhoud">Buitenlanders die een schijnhuwelijk aangaan om een legale status en later de Nederlandse nationaliteit te verwerven, lopen nauwelijks het risico om betrapt te worden (Zie ook Aanhangsel Handelingen nr. 1399, vergaderjaar 2000-2001).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Vreemdelingenrecht)</item>
         <item attribuut="Trefwoorden">Huwelijksrecht Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1539, Tweede Kamer</item>
         <item attribuut="Vraagnr_bij_indiening">2000111350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2001-07-23</item>
         <item attribuut="Datum_indiening">2001-05-30</item>
         <item attribuut="Document-id">KVR14085</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3209" allpagenumbers="3209 3210 3211" vetnummer="2000111350" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14085" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1539" onderwerp="" indiendatum="2001-05-30">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="23 juli 2001), zie ook Aanhangsel Handelingen nr. 1399, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kent u het artikel «Nauwelijks controle op schijnhuwelijken»? <voetnoot nummer="1"/>
      </vraag>
      <vraag nummer="2">Is het waar dat buitenlanders die een schijnhuwelijk aangaan om een legale status en later de Nederlandse nationaliteit te verwerven, in Amsterdam nauwelijks het risico lopen om te worden betrapt? Hoe beoordeelt u deze situatie? </vraag>
      <vraag nummer="3">Is het waar dat reeds verleende naturalisaties niet konden worden teruggedraaid, ook al bleek hieraan een schijnhuwelijk ten grondslag te liggen? Waarom was dit niet mogelijk? Deelt u de mening dat dit uitermate onbevredigend is? Welke wetswijziging zou nodig zijn om wel te bereiken dat een op een schijnhuwelijk gebaseerde naturalisatie kan worden teruggedraaid? Wanneer kunnen wij een dergelijke wetswijziging tegemoet zien? </vraag>
      <vraag nummer="4">Is het waar dat een aantal illegale buitenlandse huwelijkskandidaten niet kon worden uitgezet wegens vormfouten? Welke vormfouten betrof dit? Deelt u de mening dat dit uitermate onbevredigend is? Hoe kan worden bereikt dat deze personen alsnog Nederland worden uitgezet? </vraag>
      <vraag nummer="5">Deelt u de mening dat zij die na een schijnhuwelijk wederom een verblijfsvergunning aanvragen wegens een duurzame relatie, deze niet mogen krijgen? Zo ja, gaat u dit daadwerkelijk voorkomen? En indien dit niet mogelijk mocht zijn, welke wetswijziging zou nodig zijn om dit te kunnen voorkomen? </vraag>
      <vraag nummer="6">Is het waar dat de meeste schijnhuwelijken tot stand kwamen via professionele bemiddelaars? Zo ja, wat gaat u hieraan doen? </vraag>
      <vraag nummer="7">Is het waar dat de gemiddelde Nederlandse huwelijkskandidaat hiermee gemiddeld tienduizend gulden verdient? Hoe worden deze Nederlanders aangepakt? </vraag>
      <vraag nummer="8">Is het waar dat controle na sluiting van een verdacht huwelijk nagenoeg geheel achterwege blijft? Deelt u de mening dat dit uitermate onbevredigend is? Zo ja, wat gaat u hieraan doen? </vraag>
      <vraag nummer="9">Is het waar dat de Vreemdelingenpolitie, de Gemeentelijke Sociale Dienst en de IND langs elkaar heenwerken? Zo ja, wat gaat u hieraan doen? </vraag>
      <vraag nummer="10">Is het waar dat deze diensten kampen met een chronische onderbezetting? Zo ja, wat gaat u hieraan doen? </vraag>
      <vraag nummer="11">Kunt u ons het onderzoek onder de codenaam «Cupido» van het Regionaal Interdisciplinair Fraudeteam Amsterdam doen toekomen? </vraag>
      <vraag nummer="12">Beschikt u over onderzoek om te beoordelen of de situatie in Amsterdam representatief is voor heel Nederland? Zo neen, wilt u een dergelijk landelijk onderzoek laten doen en dit vervolgens aan ons doen toekomen? </vraag>
      <noten afkomstig="vraag">
         <noot nummer="1" datum="2001-05-26" bron="Het Parool">Het Parool, 26 mei 2001</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Het artikel «Nauwelijks controle op schijnhuwelijken,» uit het Parool van 26 mei 2001 stelt dat buitenlanders die een schijnhuwelijk aangaan om een legale status te verwerven in Amsterdam nauwelijks het risico lopen te worden betrapt. Het Parool baseert zich op het Eindrapport Cupido van het Regionaal Interdisciplinair Fraudeteam (RIF). Zoals mijn ambtsvoorganger uw Kamer bij brief van 8 september 2000 (TK 1999–2000, 26 276 en 26 862, nr. 2) over de Evaluatie van de Wet Voorkoming Schijnhuwelijken heeft laten weten, gaat het rapport van het RIF echter over schijnrelaties. Het RIF concludeert dat er een trend waarneembaar is dat men zijn heil vaker zoekt bij schijnrelaties omdat de controle onder de Wet Voorkoming Schijnhuwelijken hogere drempels opwerpt. Voor de beoordeling van deze situatie dient, net als in de brief van 8 september 2000, aangetekend te worden dat het RIF-onderzoek slechts indicatief is en niet representatief. Het is op basis van tips over bemiddelaars en vermoedens van schijnrelaties uitgevoerd. </antwoord>
      <antwoord nummer="3">Ja. Op dit moment is intrekking van een verleende naturalisatie alleen mogelijk indien de naturalisandus heeft nagelaten na de totstandkoming van zijn naturalisatie al het mogelijke te doen om zijn oorspronkelijke nationaliteit te verliezen. Het is niet mogelijk om op andere gronden de naturalisatie in te trekken, omdat de Rijkswet op het Nederlanderschap daarin thans niet voorziet. Dit is een onbevredigende situatie. In de Rijkswet tot wijziging van de Rijkswet op het Nederlanderschap, die op 19 december 2000 door de Eerste Kamer is aangenomen (Stb. 2000, 618), is een bepaling opgenomen op grond waarvan de Minister van Justitie de verkrijging van het Nederlanderschap kan intrekken, indien iemand het Nederlanderschap heeft verkregen op grond van door hem verschafte onjuiste informatie over relevante feiten of omstandigheden dan wel relevante feiten en omstandigheden heeft verzwegen. Intrekking is in het algemeen mogelijk tot twaalf jaar na de verkrijging van het Nederlanderschap (artikel 14, eerste lid, gewijzigde Rijkswet op het Nederlanderschap). Intrekking heeft doorgaans terugwerkende kracht tot het moment van verkrijging van het Nederlanderschap. Een uitzondering op de terugwerkende kracht van de intrekking geldt voor de gevallen waarin het Nederlanderschap is verkregen vóór de datum van inwerkingtreding van de herziene Rijkswet. In die gevallen werkt de intrekking terug tot de datum van inwerkingtreding van de herziene Rijkswet. Dit betekent dat na de inwerkingtreding van de wijziging de Minister van Justitie bevoegd is de verleende naturalisatie in te trekken in het geval betrokkene het bestaan van het schijnhuwelijk heeft verzwegen en hij niet genaturaliseerd zou zijn indien bekend was geweest dat hij een schijnhuwelijk is aangegaan. De inwerkingtreding van de gewijzigde Rijkswet op het Nederlanderschap wordt thans voorbereid. </antwoord>
      <antwoord nummer="4">Volgens de onderzoeksresultaten van het Cupido-rapport ging het in 79 van de 124 onderzochte gevallen om een schijnrelatie. Van de 79 vreemdelingen zijn er tien nog niet uitgezet wegens vormfouten. In vier van deze gevallen ging het om een overschrijding van de wettelijk voorgeschreven termijn. In twee gevallen zijn vergissingen gemaakt bij de inbewaringstelling (binnen het vreemdelingenrechtelijke traject) en bij twee gevallen ging het om de inverzekeringstelling (binnen het strafrechtelijke traject). Tot slot zijn er twee vreemdelingen ten onrechte heengezonden. Ik betreur dat de bewaring als gevolg van de vormfouten werd opgeheven en daardoor de uitzetting van de betrokken vreemdelingen nog niet kon worden geëffectueerd. De vreemdelingen kunnen worden uitgezet zodra zij op rechtmatige wijze opnieuw zijn staande gehouden en in bewaring zijn gesteld. Het uitgangspunt is in ieder geval dat vreemdelingen die geen rechtmatig verblijf in Nederland (meer) hebben, Nederland uit eigen beweging moeten verlaten. </antwoord>
      <antwoord nummer="5">Neen. Het staat immers niet bij voorbaat vast dat een nieuw huwelijk of relatie eveneens een schijnhuwelijk of -relatie is. De nieuwe aanvraag zal worden getoetst aan alle voorwaarden zoals die gelden voor het verlenen van een verblijfsvergunning op grond van een huwelijk of duurzame relatie, waarbij wordt opgemerkt dat de behandelende instantie op de hoogte is van het eerder aangaan van een schijnhuwelijk of -relatie en derhalve gedegen zal onderzoeken of hier niet wederom sprake van is. Indien na een dergelijk onderzoek aannemelijk is dat er wederom sprake is van een schijnhuwelijk of -relatie dan wordt de aanvraag om een verblijfsvergunning afgewezen. </antwoord>
      <antwoord nummer="6 en 7">Gezien het feit dat het onderzoek niet representatief is maar slechts indicatief, kunnen geen algemene conclusies worden getrokken over het aandeel van de bemiddelde relaties in het totaal van schijnrelaties, evenmin als er iets met zekerheid gezegd kan worden over gemiddelde bedragen die de Nederlandse «partner» hiermee zou verdienen. Overigens is in het RIF-onderzoek wel geconstateerd dat in geval van sommige schijnrelaties bemiddelaars actief waren, het onderzoek is immers voor een deel gestoeld op tips over bemiddelaars, maar in het rapport Cupido wordt niets gezegd over «de meeste gevallen». Er kan vervolging worden ingesteld wegens valsheid in geschrifte en oplichting. In een aantal gevallen uit het rapport is het Openbaar Ministerie ook daadwerkelijk tot vervolging overgegaan. </antwoord>
      <antwoord nummer="8">Neen, ook na het sluiten van een huwelijk vinden er controles plaats. Zo kan de vreemdelingendienst ook achteraf constateren dat er sprake is van een schijnhuwelijk en hiertegen optreden. Dit kan o.a. bij de behandeling van de aanvraag tot verlenging van de verblijfsvergunning. Voordat de verblijfsvergunning wordt verlengd, toetst de vreemdelingendienst altijd of de relatie nog bestaat. Daarnaast kan buiten de aanvraag tot het verlenen en verlengen van een verblijfsvergunning op ieder moment worden besloten, steekproefsgewijs dan wel op grond van een concrete aanwijzing, een nader onderzoek in te stellen naar de (huwelijks)relatie. Dit kan onder meer bestaan uit een huisbezoek en een (nader) verhoor van betrokkenen. Indien na het onderzoek aannemelijk is dat er sprake is van een schijnhuwelijk, dan wordt de verblijfsvergunning ingetrokken. </antwoord>
      <antwoord nummer="9 en 10">Tijdens het project Cupido hebben medewerkers van de betrokken organisaties (Sociale Dienst Amsterdam, IND, ZAO Zorgverzekeringen, Dienst Vreemdelingenpolitie, Sociale Verzekeringsbank, Ministerie van VROM, Openbaar Ministerie Amsterdam, Belastingdienst Ondernemingen Amsterdam 1 en 2) intensief samengewerkt. De medewerkers van de Vreemdelingenpolitie en de IND hadden een voortrekkersrol. Juist deze gezamenlijke aanpak geeft aan dat er een grote bereidheid bestaat bij de betrokken organisaties om mogelijke knelpunten samen te signaleren. De knelpunten die in het eindrapport Cupido zijn gesignaleerd, zullen dan ook in het traject dat volgt op het verschijnen van het rapport weer gezamenlijk worden opgepakt. Eén van de gremia waarin de conclusies van het Cupido-rapport aan de orde komen, is de ambtelijke projectgroep schijnhuwelijken. In deze projectgroep zijn de IND, de vreemdelingenpolitie, de grote gemeenten, het agentschap Basisadministratie Persoonsgegevens en Reisdocumenten (BPR) van het Ministerie van Binnenlandse Zaken en Koninkrijksrelaties, en het Ministerie van Justitie vertegenwoordigd. Bovendien is, om gevolg te geven aan de conclusies van het Cupidorapport, een preventie-groep ingericht die bestaat uit medewerkers van de IND, het Ministerie van Justitie, de Sociale Dienst Amsterdam en de FIOD. Ten derde proberen de IND en de Vreemdelingendiensten in meer algemene zin de uitwisseling van hun gegevens te verbeteren. Het Ministerie van Justitie heeft al enkele jaren geleden verschillende projecten ingesteld om de sturing van de vreemdelingenketen en de informatie-uitwisseling tussen de ketenpartners te verbeteren. </antwoord>
      <antwoord nummer="11">Het RIF ressorteert onder het Ministerie van Sociale Zaken en Werkgelegenheid (SZw). Ik heb daarom het ministerie van SZW verzocht om het openbare deel van het rapport aan uw Kamer toe te zenden. </antwoord>
      <antwoord nummer="12">Nee, ik beschik niet over onderzoek om te beoordelen of de situatie in Amsterdam representatief is voor heel Nederland. Zoals gezegd, is het onderzoek dat in Amsterdam is gedaan, slechts indicatief voor de situatie in de hoofdstad. De werking van de Wet Voorkoming Schijnhuwelijken wordt periodiek geëvalueerd. De resultaten van de eerstvolgende evaluatie zullen aan de Kamer worden gezonden. Zoals aangegeven in voornoemde brief van 8 september 2000 is een volgende evaluatie pas aan de orde wanneer er enige tijd is gewerkt op basis van de in april 2001 gewijzigde regelgeving. </antwoord>
      <noten afkomstig="antwoord"/>
   </antwoorden>
</kvr>
