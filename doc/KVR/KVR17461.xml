<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen lid Kant (SP) aan de minister van Volksgezondheid, Welzijn en Sport over zorginstellingen, gouden handdrukken en mogelijk falende managers. (Ingezonden 24 februari 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17461
</item>
         <item attribuut="Inhoud">Vragen over onder meer de kosten van het betalen van gouden handdrukken aan managers van zorginstellingen die in financiële moeilijkheden waren geraakt.</item>
         <item attribuut="Rubriek">Gezondheidszorg (Zorginstellingen) Inkomen en rechtspositie (Ontslagen)</item>
         <item attribuut="Trefwoorden">Intramurale gezondheidszorg Management Ontslagen</item>
         <item attribuut="Vindplaats">Kamervragen met antwoord 2002-2003, nr. 1005, Tweede Kamer</item>
         <item attribuut="Vraagnr_bij_indiening">2020307830</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-03-25</item>
         <item attribuut="Datum_indiening">2003-02-24</item>
         <item attribuut="Document-id">KVR17461</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2099" allpagenumbers="2099 2100 2101" vetnummer="2020307830" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17461" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1005" onderwerp="" indiendatum="2003-02-24">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-25">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hoe beoordeelt u dat tientallen zorginstellingen in geldnood de afgelopen jaren gouden handdrukken hebben betaald aan falende managers? Heeft u zicht om welke bedragen het gaat in de afgelopen jaren? Zo ja, om hoeveel? Zo nee, bent u van plan dit te onderzoeken? <voetnoot nummer="1"/>
      </vraag>
      <vraag nummer="2">Deelt u de mening dat het hier gaat om oneigenlijk gebruik van gemeenschapsgeld? Zo nee, waarom niet? Zo ja, welke stappen wilt u ondernemen om dit in de toekomst te voorkomen? </vraag>
      <vraag nummer="3">Is het waar dat de arbeidsvoorwaardenregeling voor directeuren sinds twee jaar is aangepast in de zin dat gouden handdrukken worden afgewezen? Deelt u de mening dat dat blijkbaar niet werkt, nu blijkt dat onlangs bij een instelling gouden handdrukken zijn betaald tezamen ter waarde van 1,5 miljoen euro? </vraag>
      <vraag nummer="4">Welke instelling betrof dit, en wat is uw opvatting over deze gouden handdrukken? </vraag>
      <vraag nummer="5">Wat is uw reactie op het feit dat mislukte directeuren vaak al snel weer ergens anders worden neergezet door een headhunter? </vraag>
      <vraag nummer="6">Heeft u er zicht op hoe vaak dit voorkomt? </vraag>
      <vraag nummer="7">Bent u bereid hiernaar onderzoek te doen? Zo ja, op welke termijn denkt u hier inzicht in te kunnen hebben? </vraag>
      <vraag nummer="8">Bent u van mening dat het herplaatsen van falende directeuren een risico is voor de nieuwe instelling? Zo nee, waarom niet? </vraag>
      <vraag nummer="9">Bent u van mening dat u meer mogelijkheden zou moeten hebben om hier in te grijpen? Welke middelen zou u hiervoor op korte termijn kunnen inzetten? </vraag>
      <noten afkomstig="vraag">
         <noot nummer="1" datum="2003-02-22" bron="Trouw">Trouw, 22 februari 2003</noot>
      </noten>
   </vragen>
   <antwoorden aantal="9">
      <antwoord nummer="1">Wanneer een zorginstelling zodanig in geldnood is komen te verkeren dat de continuïteit van de zorgverlening in gevaar komt, bestaat de mogelijkheid dat de instelling (samen met verzekeraar/zorgkantoor) een beroep doet op het College tarieven gezondheidszorg (CTG) voor balanssteun. Als dat beroep wordt gehonoreerd dan krijgt dat de vorm van een tijdelijke aanpassing van het tarief. Volgens het CTG is sinds januari 2000 tot heden in veertien gevallen sprake geweest van een beroep op balanssteun waarbij tevens sprake was van afvloeiingskosten. In tien gevallen kon in de post «afvloeiingskosten» een duidelijk aandeel van de afvloeiingskosten voor directieleden worden onderscheiden. De variatiebreedte loopt van 63.000 tot 750 000 per directielid. In totaliteit is er in deze tien gevallen 3,2 miljoen gemoeid geweest met de afvloeiingskosten van directieleden (gemiddeld dus ruim 1 miljoen per jaar). Of en zo ja welke bedragen aan gouden handdrukken zijn gespendeerd bij instellingen die geen extra beroep op het CTG hebben gedaan, is niet bekend. </antwoord>
      <antwoord nummer="2" voetnoot="1 2 3">In het algemeen deel ik uw suggestie dat ontslag ten gevolge van wanprestatie voor rekening en risico van werknemers dient te komen. Dit geldt zeker ook voor managers in sectoren die met publieke middelen worden gefinancierd. Ik heb echter geen zicht op de redelijkheid van afvloeiingskosten per geval. De strategie van VWS voor de aanpak van een op het totale niveau gemeten bovenmatig arbeidsvoorwaardenpakket (waaronder de gouden handdrukken) van directeuren van zorginstellingen heeft al geruime tijd vorm gekregen, i.c. meer transparantie bewerkstelligen en meer countervailing power organiseren <voetnoot nummer="1"/>. Die countervailing power moet vooral komen van steeds professioneler optreden van stichtingsbestuurders (wanneer die optreden zoals commissarissen dat doen in vennootschappen worden ze «raden van toezicht» genoemd) richting hun directie. Op 7 februari jl. is de Kamer daarover nog eens ingelicht in antwoord op vragen van Kamerlid Vietsch <voetnoot nummer="2"/>. VWS heeft bij die gelegenheid ook de betrokken koepels nogmaals onder de aandacht gebracht dat zij een verantwoordelijkheid hebben op dit punt. Zij moeten klaar zijn voor het moment dat de Kamerbehandeling van de wetsvoorstellen over de transparantie van de topinkomens wordt afgerond en VWS de daarop gebaseerde wijziging van de Regeling jaarverslaglegging zorginstellingen (RJZ) invoert. Tevens heeft VWS toen de drie betrokken koepels nog eens gevraagd wanneer het rapport van de commissie-Simons verschijnt met het advies over de contractuele relaties, de rechtspositie, de arbeidsvoorwaarden en de honorering van bestuurders/directeuren van instellingen <voetnoot nummer="3"/>(inmiddels is bekend dat dat juli a.s. wordt). Al deze acties moeten er uiteindelijk toe leiden dat de arbeidsvoorwaardenpakketten van de directeuren van zorginstellingen de toets der kritiek beter kunnen gaan doorstaan. </antwoord>
      <antwoord nummer="3">In de CAO’s in het zorgveld is geen wachtgeldvoorziening opgenomen bij ontslag wegens falen in de uitoefening van de opgedragen taak (wél bij ontslag wegens onbekwaamheid van de werknemer, maar dan alleen als die onbekwaamheid niet aan eigen schuld of toedoen van de werknemer is te wijten én de werknemer ouder is dan 50 jaar én een diensttijd met de werkgever had van meer dan 15 jaar). De CAO is echter niet van toepassing op «de directeur»: i.c. «degene die als zodanig voltijd belast is met de beleidsvoorbereiding alsmede het totale beheer van de instelling en daarvoor rechtstreeks verantwoording verschuldigd is aan het bestuur». Het is de werkgever die bepaalt wie in zijn instelling de directeur in de zin van deze CAO-bepaling is. De directeuren die op grond van een op de CAO gebaseerde arbeidsovereenkomst werken, kennen dus geen gouden handdruk bij eigen falen. Met de andere directeuren, degenen die buiten de CAO vallen, moeten de stichtingsbesturen als werkgevers een aparte, individuele arbeidsovereenkomst sluiten. Daarbij moet zij rekening houden met het feit dat het gaat om instellingen die een collectief goed produceren en daarom uit collectieve middelen worden bekostigd. Dus zullen die individuele arbeidsovereenkomsten binnen aanvaardbare grenzen moeten liggen. Dat is de reden waarom de betrokken koepels van directeuren (NVZD en VDB Nederland) en de koepel van stichtingsbesturen (NVTZ) hebben afgesproken om deze overeenkomsten zorgvuldiger te gaan regelen. Er is een adviesregeling voor dergelijke arbeidsovereenkomsten opgesteld door de NVZD en VDB Nederland. De NVTZ stelt zich op het terrein van de arbeidsvoorwaarden steeds professioneler op en biedt daardoor steeds beter en effectiever tegenspel aan de directeuren(koepels). In dat kader heeft de NVTZ ook het initiatief genomen om de commissie-Simons een rapport te laten produceren over de contractuele relaties, de rechtspositie, de arbeidsvoorwaarden en de honorering van bestuurders/directeuren van instellingen. Dat rapport wordt in juli a.s. verwacht. Het zijn de instellingsbesturen die uit dit rapport lering moeten trekken voor hun verdere beleid. Vanuit de systeemverantwoordelijkheid van VWS zal VWS te zijner tijd toch ook van gedachten wisselen met de drie koepels om ook de bevindingen van VWS over het rapport een rol te laten spelen bij de totstandkoming van het verdere beleid van de koepels. Met het beschikbaar komen van de door u aangehaalde adviesregeling konden de werkgevers een begin maken met de sanering van bovenmatige arbeidsvoorwaardenpakketten. Dat dit nog niet in ieder geval het gewenste matigend effect heeft, wil niet zeggen dat de regeling ineffectief is. Uw oordeel op dat punt deel ik dus niet. Bestaande arbeidsovereenkomsten kunnen niet ineens ontkracht worden door het ontstaan van de adviesregeling. Juridisch gezien strekt een overeenkomst partijen immers tot wet. Het vergt dan ook enige tijd voordat bestaande contracten zijn uitgestorven (door natuurlijk verloop) dan wel zijn gemuteerd (na bereikte overeenstemming in open en reëel overleg). Het lijkt mij ook reëel dat het voortschrijdende inzicht dat het rapport van de commissie-Simons met zich kan brengen in het toekomstige beleid van de werkgevers wordt verdisconteerd. Dat werkgevers de komende jaren meer werk maken van gesprekken over aanpassing van de lopende arbeidsovereenkomsten van directeuren lijkt mij dan ook voorspelbaar. </antwoord>
      <antwoord nummer="4">In het krantenbericht refereert de heer Scheerder aan een brief die hij mij heeft geschreven over «de afvloeiingskosten van directieleden». De brief van het CTG is bedoeld als een signaal over het fenomeen van een gouden handdruk bij falend beleid. Het CTG heeft in deze brief niet verwezen naar één specifiek geval; dat is conform de gebruikelijke handelwijze van het CTG. Ik deel de mening van het CTG dat casuïstiek in een publieke discussie niet gewenst is. Het gaat om het signaal. De ter zake bevoegde werkgever moet altijd excessieve vertrekregelingen vermijden en zeker in het geval van falend management. </antwoord>
      <antwoord nummer="5">De werkgever is verantwoordelijk voor de selectie en de aanstelling van het management. De beoordeling van kandidaten is geen zaak van de minister van VWS. </antwoord>
      <antwoord nummer="6">Nee. </antwoord>
      <antwoord nummer="7">Nee, zie het antwoord op vraag 5. </antwoord>
      <antwoord nummer="8">In de selectie- en aanstellingsprocedures moeten – naast alle andere risico’s – ook dat soort risico’s worden gewogen door de in dat geval verantwoordelijke potentiële werkgever. </antwoord>
      <antwoord nummer="9">De bestaande mogelijkheden die de minister van VWS op dit terrein heeft, gegeven zijn systeemverantwoordelijkheid, zijn in de antwoorden op de vragen 1 t/m 8 al de revue gepasseerd. Vooralsnog zie ik geen aanleiding om daarbovenop nog andere mogelijkheden, passend bij mijn systeemverantwoordelijkheid, te creëren. </antwoord>
      <noten afkomstig="antwoord">
         <noot nummer="1">Zie ondermeer de vragen van Oudkerk en de antwoorden hierop in Aanhangsel Handelingen 71, vergaderjaar 2001–2002 en het interpellatiedebat dat hierover op 5 oktober 2001 werd gehouden</noot>
         <noot nummer="2" documenttype="Kamervragen" documentnummer="741" documentjaargang="2002-2003">Aanhangsel Handelingen, nr. 741, vergaderjaar 2002–2003.</noot>
         <noot nummer="3">Hiermee voert de commissie-Simons dus een soortgelijke opdracht uit voor het zorgveld als de commissie-Dijkstal dat doet voor de publieke sector</noot>
      </noten>
   </antwoorden>
</kvr>
