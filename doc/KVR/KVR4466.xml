<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Hoop Scheffer (CDA) over de visumverlening door de Russische Federatie aan Nederlanders. (Ingezonden 11 februari 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4466
</item>
         <item attribuut="Inhoud">Betreft problemen bij visumaanvragen.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Rusland Visa</item>
         <item attribuut="Vindplaats">Kamervragen met antwoord 1996-1997, nr. 781, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">De Hoop Scheffer</persoon>
         </item>
         <item attribuut="Datum_reaktie">1997-03-05</item>
         <item attribuut="Datum_indiening">1997-02-11</item>
         <item attribuut="Document-id">KVR4466</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1597" allpagenumbers="1597" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="781" onderwerp="" indiendatum="1997-02-11">
         <vrager partij="CDA" oorsprong="parlement">De Hoop Scheffer</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kan de Kamer worden geïnformeerd over de voorwaarden die de Russische Federatie stelt voor visumverlening aan Nederlanders? </vraag>
      <vraag nummer="2">Worden aan Nederlanders dezelfde eisen gesteld als aan andere EU-onderdanen? Zo neen, waarin verschillen deze en wat is daarvan de reden? </vraag>
      <vraag nummer="3">Ondervindt het Nederlandse bedrijfsleven problemen bij visumaanvragen voor de Russische Federatie, met name voor de regio Moskou? Zo ja, ziet u aanleiding voor overleg met de Russische autoriteiten? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1, 2 en 3">Blijkens de Consulaire Afdeling van de Russische Ambassade in Den Haag verkregen informaties, zijn sinds 28 oktober 1996 gewijzigde regels voor de behandeling van visumaanvragen van kracht. De redenen van deze wijziging zijn niet aan ons mede gedeeld. De regels onderscheiden een viertal categorieën: zakenvisa, toeristenvisa, visa voor privé-bezoeken en transitvisa. Daarnaast kunnen de Russische autoriteiten een visum voor meervoudige in- en uitreis afgeven. Voor een zakenvisum dient de aanvraag te worden vergezeld van een aan betrokkene gerichte originele uitnodigingsbrief van een officieel in Rusland gevestigd bedrijf of instelling. Deze uitnodiging dient te zijn gelegaliseerd door de Consulaire Afdeling van het Ministerie van Buitenlandse Zaken in Moskou. Aanvankelijk was deze aanvullende legalisatie alleen noodzakelijk voor bedrijven in de oblast (provincie) Moskou, maar inmiddels vormt dit een algemene vereiste. Voor een toeristenvisum is een bevestigingsbrief van een hotel of geregistreerde toeristenorganisatie vereist. Voor een visum voor privé-bezoeken dient een door OVIR (de lokale Russische visuminstantie) verstrekte uitnodiging te worden overlegd. Voor een transitvisum dient, indien zulks van toepassing is, een geldig visum voor het land van uiteindelijke bestemming te worden getoond. Voor een visum voor meervoudige in- en uitreis is bijzondere toestemming van het Ministerie van Buitenlandse Zaken van de Russische Federatie vereist. Onzerzijds wordt niet beschikt over aanwijzingen dat ten aanzien van visumaanvragen bij de Russische Ambassade alhier ten behoeve van Nederlandse onderdanen, andere regels zouden worden gehanteerd dan voor niet-Nederlandse nationaliteiten. Wel hebben na de genoemde wijziging van de Russische visumregels enkele klachten van Nederlandse bedrijven de Nederlandse overheid bereikt. Het betrof hierbij voornamelijk spoedgevallen waarin de door het Russische Ministerie van Buitenlandse Zaken gelegaliseerde uitnodiging niet op tijd kon worden verkregen. Tevens worden sporadisch klachten ontvangen over de kosten van de visa en de tijd die de behandeling van de visumaanvraag in beslag neemt. Soms dient het paspoort voor langere tijd te worden afgegeven. Inmiddels lijken de meeste Nederlandse bedrijven zich te hebben aangepast aan de gewijzigde procedure. Naar ons oordeel bestaat geen aanleiding voor bilateraal overleg terzake met de Russische autoriteiten. Daar komt bij dat, indien overleg noodzakelijk zou zijn over visumaangelegenheden die Schengen-partners aangaan, dit bij voorkeur eveneens in Schengen-verband dient te worden gevoerd. </antwoord>
      <noten afkomstig="antwoord"/>
   </antwoorden>
</kvr>
