<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over kerncentrales in België. (Ingezonden 1 februari 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22285
</item>
         <item attribuut="Inhoud">Vragen naar aanleiding van het programma Vlaanderen NV (Ketnet, 30 januari 2005) over o.a. Nederlandse werknemers die in de jaren negentig van de vorige eeuw werkzaamheden hebben verricht voor Belgische kerncentrales en daarbij zouden zijn blootgesteld aan te hoge stralingsniveaus.</item>
         <item attribuut="Rubriek">Arbeid (Arbeidsbescherming) Energie, water en grondstoffen (Kernenergie) Milieu (Radioactieve stoffen)</item>
         <item attribuut="Trefwoorden">Arbeidsbescherming België Kerncentrales Radioactiviteit</item>
         <item attribuut="Vindplaats">Kamervragen met antwoord 2004-2005, nr. 975, Tweede Kamer</item>
         <item attribuut="Vraagnr_bij_indiening">2040507480</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-02-21</item>
         <item attribuut="Datum_indiening">2005-02-01</item>
         <item attribuut="Document-id">KVR22285</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2073" allpagenumbers="2073 2074" vetnummer="2040507480" code="0405tkkvr975" lopendefooter="Tweede Kamer, vergaderjaar 2004–2005, Aanhangsel" filenaam="KVR22285" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="975" onderwerp="" indiendatum="2005-02-1">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-02-21">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het programma Vlaanderen NV over o.a. veiligheidsrisico’s in de kerncentrales in België? <voetnoot nummer="1"/>
      </vraag>
      <vraag nummer="2">Hebben Nederlandse (onder-)aannemers en/of Nederlandse werknemers en/of Nederlandse zelfstandigen zonder personeel in de 90’er jaren werkzaamheden verricht voor Belgische kerncentrales? Zijn zij blootgesteld aan te hoge stralingsniveaus? Zo ja, hoeveel mensen betreft het? Zijn daarbij mensen die aan kanker zijn overleden? Wat is de huidige gezondheidstoestand van de mensen die daar gewerkt hebben? </vraag>
      <vraag nummer="3">Is het juist dat in de 90’er jaren personeel van onderaannemers is blootgesteld aan te hoge stralingsniveaus, onvoldoende beschermende kleding ter beschikking kreeg en te lang in risico-zones hebben gewerkt? </vraag>
      <vraag nummer="4">Zijn de blootgestelde werknemers op de hoogte gebracht van de risico’s die zij liepen en op dit moment lopen? Zo neen, bent u bereid dat alsnog te doen? </vraag>
      <vraag nummer="5">Wat gaat u doen om werknemers die gezondheidsschade hebben opgelopen of zullen oplopen, bij te staan in het verhalen van de schade die zij leiden of zullen leiden? </vraag>
      <noten afkomstig="vraag">
         <noot nummer="1" datum="2005-01-30" bron="Ketnet">Ketnet, 30 januari 2005, 22.30 uur</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De desbetreffende werkzaamheden hebben plaatsgevonden in de nucleaire onderzoeksreactor van het Studiecentrum voor kernenergie (SCK-CEN) te Mol. De werkzaamheden waarbij mogelijk sprake zou zijn van dosisoverschrijdingen zijn verricht door bedrijven die destijds betrokken waren bij de ontmanteling van de oude kernreactor BR3. Nederland heeft geen wettelijke bevoegdheden om in het buitenland een formeel onderzoek in te stellen naar mogelijke dosisoverschrijdingen van Nederlandse werknemers en/of zelfstandigen. Afgegaan moet worden op gegevens die vanuit België zijn verstrekt. Op basis van de Nederlandse wetgeving is de werkgever verantwoordelijk voor de stralingsbescherming van zijn werknemers. Onderdeel hiervan is de registratie van de ontvangen stralingsdosis tijdens werkzaamheden. Vanaf 1990 bestaat het Nationaal Dosisregistratie en -InformatieSysteem (NDRIS). Het registeren van stralingsdosis hierin vond voor 1994 plaats op basis van vrijwilligheid. Ik heb dan ook geen inzicht in het juiste aantal werknemers en/of zelfstandigen dat destijds werkzaamheden – laat staan in België – heeft verricht. Vanaf 12juli 1994 is in het toenmalige Besluit stralingenbescherming Kernenergiewet (inmiddels vervangen door het Besluit stralingsbescherming (Stb. 2001, 397)). Richtlijn 90/641/Euratom (externe werkers) geïmplementeerd. Deze richtlijn heeft tot doel het bewaken van stralingsdosis die werknemers kunnen ontvangen bij werkzaamheden in andere lidstaten. Hiertoe dient de werkgever te zorgen dat een onder zijn verantwoordelijkheid vallende werknemer voor het begin van de werkzaamheden voorzien is van een stralingspaspoort. Hierin wordt de eventueel te ontvangen dosis tijdens die werkzaamheden geregistreerd. De buitenlandse opdrachtgever is verantwoordelijk dat dit ook daadwerkelijk gebeurt. Bij terugkeer in Nederland dient deze dosis in het NDRIS te worden opgeslagen. Navraag bij NDRIS leert dat er een vijftal paspoorten zijn verstrekt ten behoeve van werkzaamheden in Mol. Het betrof werknemers uit de nucleaire industrie. Deze hebben geen doses ontvangen. </antwoord>
      <antwoord nummer="3 en 4">Uit informatie van de Belgische overheid (het Federaal Agentschap voor Nucleaire Controle (FANC) blijkt dat er geen aanleiding is te veronderstellen dat de veiligheid en gezondheid van werkers in het geding is (geweest). Epidemiologische studies (2002) hebben aangetoond dat sterfte als gevolg van kanker bij werknemers en omwonenden zeker niet hoger is dan bij de overige bevolking. Daarnaast zal het FANC de tijdens het programma van 30 januari jl. geuite beschuldigingen aan het adres van SCK-CEN opvragen en evalueren. Ook nodigt het FANC anonieme getuigen uit zich bij hen te melden. Indien nodig zou het FANC een nader onderzoek kunnen verrichten. Als daar aanleiding toe is, zal ik u hierover nader informeren. </antwoord>
      <antwoord nummer="5">Ik zie thans geen aanleiding te veronderstellen dat Nederlandse werknemers bij werkzaamheden in de onderzoekscentrale SCK-CEN te Mol gezondheidsschade hebben opgelopen. </antwoord>
      <noten afkomstig="antwoord"/>
   </antwoorden>
</kvr>
