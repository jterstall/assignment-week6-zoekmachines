<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rehwinkel en Timmermans (beiden PvdA) aan de staatssecretaris van Buitenlandse Zaken over het Europees octrooibureau. (Ingezonden 13 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14754
</item>
         <item attribuut="Inhoud">Vragen over de voortgang van het overleg van het Ministerie van Buitenlandse Zaken met het Europees Octrooibureau (EOB) over aanpassingen van de uit 1977 daterende zetelovereenkomst in verband met het Internationaal Octrooibureau in Rijswijk (Zie ook Aanhangsel Handelingen nr. 1558, vergaderjaar 2000-2001).</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Internationale betrekkingen (Europese Unie)</item>
         <item attribuut="Trefwoorden">EU Octrooien</item>
         <item attribuut="Vindplaats">Kamervragen met antwoord 2001-2002, nr. 380, Tweede Kamer</item>
         <item attribuut="Vraagnr_bij_indiening">2010202240</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Rehwinkel</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2001-12-12</item>
         <item attribuut="Datum_indiening">2001-11-13</item>
         <item attribuut="Document-id">KVR14754</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="793" allpagenumbers="793 794" vetnummer="2010202240" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14754" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="380" onderwerp="" indiendatum="2001-11-13">
         <vrager partij="PvdA" oorsprong="parlement">Rehwinkel</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de staatssecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-12-12">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">In welke fase bevindt zich het overleg met het Europees Octrooibureau (EOB) over aanpassingen van de uit 1977 daterende zetelovereenkomst? <voetnoot nummer="1"/>
      </vraag>
      <vraag nummer="2">Wie is/zijn bevoegd tot het afsluiten van zo’n overeenkomst? </vraag>
      <vraag nummer="3">Is een afgesloten overeenkomst of wijziging daarvan onderhevig aan een ratificatieprocedure? </vraag>
      <vraag nummer="4">Acht u het mogelijk dat de nieuwe zetelovereenkomst inzake de mogelijke vrijstelling van belastingheffing op inkomen en opbrengsten uit bronnen buiten Nederland, onderscheid maakt tussen enerzijds medewerkers die de Nederlandse nationaliteit hebben of officieel ingezetene van Nederland zijn en anderzijds medewerkers die daartoe niet gerekend kunnen worden? </vraag>
      <vraag nummer="5">Zo ja, op welke regelgeving en/of jurisprudentie is het maken van een dergelijk onderscheid tussen werknemers binnen een Europese supranationale instelling gebaseerd? </vraag>
      <noten afkomstig="vraag">
         <noot nummer="1">Zie ook Aanhangsel Handelingen nr. 1558, vergaderjaar 2000–2001</noot>
      </noten>
   </vragen>
   <antwoorden aantal="4">
      <antwoord nummer="1">Recent heeft overleg plaatsgevonden tussen de Minister van Buitenlandse Zaken, de Minister van Economische Zaken alsmede een vertegenwoordiger van het Ministerie van Financiën met de leiding van het Europees Octrooibureau (EOB). Mede naar aanleiding daarvan concentreert het overleg met het EOB over aanpassingen van de uit 1977 daterende zetelovereenkomst zich thans op de volgende onderwerpen: Er wordt onderzocht hoe de praktische problemen voor de EOB-staf, samenhangend met het niet langer ingeschreven worden in de gemeentelijke basisadministratie persoonsgegevens, kunnen worden opgelost; Aan het Internationale Bureau voor Fiscale Documentatie (IBFD) is door regering en EOB gezamenlijk gevraagd een onderzoek te verrichten naar mogelijke verschillen tussen de op EOB-staf in Nederland en Duitsland toepasselijke fiscale regimes en de effecten daarvan. Dit onderzoek zal in december a.s. gereed zijn. Wanneer op deze punten bevredigende oplossingen kunnen worden gevonden, zijn de belangrijkste knelpunten opgelost. Daarnaast onderzoekt de regering, op verzoek van het EOB, de mogelijkheid een regime toe te passen op het EOB te Rijswijk analoog aan het EG-Protocol inzake privileges en immuniteiten. </antwoord>
      <antwoord nummer="2">De Minister van Buitenlandse Zaken is namens het Koninkrijk der Nederlanden bevoegd tot het sluiten van zetelverdragen en verdragen houdende wijziging van zetelverdragen. </antwoord>
      <antwoord nummer="3">Nee. Artikel 7, onderdeel a, van de Rijkswet goedkeuring en bekendmaking verdragen bevat een uitzondering op het in deze Rijkswet vastgelegde parlementaire goedkeuringsvereiste. Dit onderdeel bepaalt dat goedkeuring niet is vereist indien het een verdrag betreft waarvoor dit bij wet is bepaald. De Wet in kwestie is die van 24 december 1947, houdende goedkeuring van de toetreding tot het door de Algemene Vergadering van de Verenigde Naties op 13 februari 1946 aangenomen Verdrag nopens de voorrechten en immuniteiten van de Verenigde Naties. Op grond van deze Wet kan de Regering verdragen sluiten waarin aan andere internationale organisaties overeenkomstige voorrechten en immuniteiten worden toegekend als in het bedoelde Verdrag. </antwoord>
      <antwoord nummer="4 en 5">Het Ministerie van Buitenlandse Zaken onderzoekt momenteel of het wenselijk is dat inkomsten uit andere bronnen dan het door het EOB betaalde salaris (zowel binnen als buiten Nederland) naar analogie van het genoemde EG-Protocol worden belast op basis van de zogenaamde woonplaatsfictie. Deze fictie houdt in dat de desbetreffende ambtenaren voor belastingheffing over deze inkomsten geacht worden hun fiscale woonplaats in de staat waar zij woonden vóór de indiensttreding bij de internationale organisatie te behouden. Het recht om belasting te heffen over deze inkomsten zou dan toevallen aan laatstgenoemde staat. Op de resultaten van dit onderzoek kan niet worden vooruitgelopen. Ook bij belasting op grond van de woonplaatsfictie zou echter geen sprake zijn van onderscheid naar nationaliteit of officieel ingezetenschap. </antwoord>
      <noten afkomstig="antwoord"/>
   </antwoorden>
</kvr>
