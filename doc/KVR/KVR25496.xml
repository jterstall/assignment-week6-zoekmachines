<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Herben (LPF) aan de minister en staatssecretaris van Defensie over het voornemen het motoronderhoud van de F-16 uit te besteden aan een Italiaans bedrijf. (Ingezonden 3 april 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25496
</item>
         <item attribuut="Inhoud">Het ministerie van Defensie wil het onderhoud van de F16 motoren gunnen aan een Italiaans bedrijf. Is het waar dat Defensie de Nederlandse industrie niet langer van militair-strategisch belang acht.</item>
         <item attribuut="Rubriek">Veiligheidsbeleid en defensie (Luchtmacht)</item>
         <item attribuut="Trefwoorden">Militaire vliegtuigen</item>
         <item attribuut="Vindplaats">Kamervragen met antwoord 2005-2006, nr. 1379, Tweede Kamer</item>
         <item attribuut="Vraagnr_bij_indiening">2050610930</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="LPF">Herben</persoon>
         </item>
         <item attribuut="Datum_reaktie">2006-05-01</item>
         <item attribuut="Datum_indiening">2006-04-03</item>
         <item attribuut="Document-id">KVR25496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2939" allpagenumbers="2939 2940" vetnummer="2050610930" code="0506tkkvr1379" lopendefooter="Tweede Kamer, vergaderjaar 2005–2006, Aanhangsel" filenaam="KVR25496" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1379" onderwerp="" indiendatum="2006-04-3">
         <vrager partij="LPF" oorsprong="parlement">Herben</vrager>
         <vraagt-aan>de minister en staatssecretaris van Defensie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat het ministerie van Defensie overweegt het onderhoud van de F-16 motoren te gunnen aan een Italiaans bedrijf? <voetnoot nummer="1"/>
      </vraag>
      <vraag nummer="2">Waarom heeft u de Kamer niet van dit voornemen op de hoogte gebracht? </vraag>
      <vraag nummer="3">Wat zijn de personele consequenties van dit voornemen voor het onderhoudsbedrijf van de Koninklijke Luchtmacht? </vraag>
      <vraag nummer="4">Wat zijn de gevolgen voor het project «Maintenance Valley»? </vraag>
      <vraag nummer="5">Is hierover overleg gepleegd met het ministerie van Economische Zaken? </vraag>
      <vraag nummer="6">Is het waar dat Defensie de Nederlandse industrie niet langer van militair-strategische betekenis acht? Zo ja, wat is er dan nog op tegen om gevechtsvliegtuigen en schepen van de plank te kopen? </vraag>
      <noten afkomstig="vraag">
         <noot nummer="1" datum="2006-03-31" bron="Het Financieele Dagblad">Het Financieele Dagblad, 31 maart 2006</noot>
      </noten>
   </vragen>
   <antwoorden aantal="4">
      <antwoord nummer="1, 2 en 5">Tijdens de begrotingsbehandeling op 17 november 2005 en met mijn brief van 24 maart 2006 (Kamerstuk 25 820, nr. 14) heb ik u geïnformeerd over het streven naar een doelmatige inrichting en uitvoering van het onderhoud aan (onderdelen van) de F-16 motoren. In deze brief heb ik tevens mijn voornemen kenbaar gemaakt om met Dutch Aero, een Nederlands bedrijf in handen van het Italiaanse Avio met participatie van Philips, de haalbaarheid van een publiekprivate samenwerking nader te onderzoeken. Deze benadering is gekozen in overleg met het ministerie van Economische Zaken. </antwoord>
      <antwoord nummer="3">Het onderzoek naar de haalbaarheid van een publiekprivate samenwerking tussen de Koninklijke luchtmacht en Dutch Aero moet ook over de personele gevolgen meer duidelijkheid verschaffen. Ik streef ernaar u dit najaar nader te informeren. </antwoord>
      <antwoord nummer="4">In januari 2005 heeft de minister van Economische Zaken u geïnformeerd over de evaluatie van het regeringsstandpunt ten aanzien van het luchtvaartcluster (Kamerstuk 25 820, nr. 12). Een jaar later heeft hij u de actualisering van het beleid inzake het luchtvaartcluster doen toekomen (Kamerstuk 25 820, nr. 13). Deze actualisering spitst zich toe op de rol van de overheid bij de kennispositie en de industriële ontwikkeling van het civiele deel van het luchtvaartcluster. Het beleid voor het militaire deel had immers al eerder al vorm gekregen door de deelneming aan de SDD-fase van de JSF. In mijn brief van 24 maart 2006 (Kamerstuk 25 820, nr. 14) heb ik u geïnformeerd over ontwikkelingen in het Nederlands luchtvaartcluster (industrie en kennis- en opleidingsinstellingen op het gebied van de luchtvaart). In samenwerking met de industrie (Nifarp, NIID, NIVR) heeft de overheid (Defensie, Economische Zaken en Financiën) een gezamenlijke visie op de instandhouding van de JSF ontwikkeld. Deze is erop gericht na de ontwikkelingsen beproevingsfase deel te nemen aan de assemblage, het onderhoud en de doorontwikkeling van de JSF. Ten aanzien van de JSF-motoren streeft Nederland naar een regionale onderhoudscapaciteit in Woensdrecht als onderdeel van een Europese logistieke instandhoudingsketen (de zogenaamde «JSF footprint») die Europese JSF-partnerlanden samen willen bewerkstelligen. Hierbij zijn de Nederlandse ambities gericht op het onderhoud aan (onderdelen van) de JSF-motoren in Woensdrecht. Defensie steunt het Maintenance Valley initiatief. Daarbij is van belang dat de Nederlandse initiatieven economisch haalbaar en competitief zijn. Alleen zo kan samenwerking op lange termijn levensvatbaar zijn en de ontwikkeling van activiteiten en werkgelegenheid in Nederland stimuleren. Bij de onderhandelingen met Dutch Aero voor F-16 motorenonderhoud (F100 motor) is de bijdrage aan de ontwikkeling van Maintenance Valley een voorwaarde en ontstaat de mogelijkheid om in het verlengde van onderhoud aan (onderdelen van) de F100 motoren afspraken te maken over het onderhoud aan (onderdelen van) de JSF-motoren. Dergelijke toekomstige afspraken zijn uiteraard afhankelijk van de nationale besluitvorming over de vervanging van de F-16. Een belangrijk uitgangspunt bij de selectie van een partner voor het F100 motorenonderhoud was dat het werk fysiek in Nederland op de locatie Woensdrecht moet worden uitgevoerd. Dit zal ook het uitgangspunt zijn in de eerdergenoemde onderhandelingen en het zal worden vastgelegd in een samenwerkingsovereenkomst met Dutch Aero. </antwoord>
      <antwoord nummer="6">Op kopen van de plank is niets tegen. Deelnemen aan een ontwikkelingstraject kan echter voordelen van economische, militair-strategisch of militair-operationele aard bieden. Bij elk verwervingstraject wordt een dergelijke afweging, voor zover beide mogelijkheden zich voordoen, dan ook gemaakt. </antwoord>
      <noten afkomstig="antwoord"/>
   </antwoorden>
</kvr>
