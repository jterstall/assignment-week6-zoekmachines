<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, over pauzes van leerkrachten in het speciaal onderwijs. (Ingezonden 12 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9577
</item>
         <item attribuut="Inhoud">Vragen naar aanleiding van een bericht in de Telegraaf van 8 mei 1999 dat de leerkrachten van de basisscholen voor speciaal onderwijs De Catamaran en De Polsstok in Alkmaar geen half uur pauze hebben, in relatie tot het toezicht in pauzes op scholen voor speciaal onderwijs en de bekostiging van scholen op basis van lesuren.</item>
         <item attribuut="Rubriek">Inkomen en rechtspositie (Werktijden) Speciaal onderwijs (Bekostiging speciaal onderwijs) Speciaal onderwijs (Rechtspositie onderwijspersoneel)</item>
         <item attribuut="Trefwoorden">Bekostiging (voortgezet) speciaal onderwijs Onderwijsgevenden (voortgezet) speciaal onderwijs Werktijden</item>
         <item attribuut="Vindplaats">Kamervragen met antwoord 1998-1999, nr. 1565, Tweede Kamer</item>
         <item attribuut="Vraagnr_bij_indiening">2989912870</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-06-15</item>
         <item attribuut="Datum_indiening">1999-05-12</item>
         <item attribuut="Document-id">KVR9577</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3129" allpagenumbers="3129 3130" vetnummer="2989912870" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9577" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1565" onderwerp="" indiendatum="1999-05-12">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="1999-06-15">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht dat de leerkrachten van de christelijke basisscholen voor speciaal onderwijs De Catamaran en De Polsstok te Alkmaar geen half uur pauze hebben? <voetnoot nummer="1"/>
      </vraag>
      <vraag nummer="2">Is het waar dat scholen uitsluitend worden bekostigd op basis van lesuren en niet voor de pauzes? Zo ja, staat deze wijze van bekostiging op gespannen voet met de eisen van de Arbeidsinspectie? </vraag>
      <vraag nummer="3">Vindt u het verantwoord indien leerkrachten in het speciaal onderwijs geen gelegenheid hebben om per dag een half uur te pauzeren? </vraag>
      <vraag nummer="4">Hoe vindt u dat in zijn algemeenheid het toezicht in pauzes op scholen voor speciaal onderwijs geregeld moet worden? </vraag>
      <vraag nummer="5">Deelt u de mening dat er in het speciaal onderwijs met betrekking tot het toezicht in pauzes sprake is van een andere situatie dan in het regulier onderwijs en dat daarbij in de bekostiging rekening gehouden zou moeten worden? Zo neen, waarom niet? Zo ja, gaat u daar zorg voor dragen? </vraag>
      <noten afkomstig="vraag">
         <noot nummer="1">Telegraaf, 8 mei jl., SBMagazine mei 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er vindt geen aparte bekostiging plaats voor de pauzes. Zoals gebruikelijk is behoort de pauze niet tot de werktijd. De pauze komt voor rekening van de werknemer. Er vindt ook geen herkenbare extra toekenning plaats voor het inschakelen van extra personeel ten behoeve van de pauze van het overige personeel. Scholen worden bekostigd op basis van het aantal leerlingen. De daaruit voortvloeiende formatie moet vervolgens per leerkracht deels lesgebonden, deels niet-lesgebonden worden ingezet. Wanneer de leerlingen pauze hebben moet de school gelet op haar verantwoordelijkheid en aansprakelijkheid voor de leerlingen voor adequaat toezicht zorgen. De school is vrij in de keuze wie men dat laat doen maar veelal zal dit aan een of meer leerkrachten worden opgedragen. Dit behoort tot hun reguliere werkzaamheden. De overige leerkrachten kunnen op dat moment wel van hun pauze genieten. Bij het maken van het rooster voor het toezicht houden zal de school er dus rekening mee moeten houden dat de betreffende leerkrachten op een ander moment, bijvoorbeeld wanneer de leerlingen vakonderwijs ontvangen of tijdens de ochtendpauze van de leerlingen, hun pauze kunnen nemen. Althans in die situaties dat dit nodig is en gewenst wordt. De Arbeidstijdenwet bepaalt immers in artikel 5:10, tweede lid, dat de arbeid van een werknemer wordt afgewisseld door een pauze indien hij meer dan 5,5 uur arbeid verricht. Ongeveer de helft van de leerkrachten heeft een aanstelling die gemiddeld op een lager aantal uren uitkomt. Het hangt daarbij dus van hun inroostering af of zij al dan niet een pauze moeten hebben. Verder is van belang dat het onderwijs dat de leerlingen mogen ontvangen niet meer dan 5,5 uur per dag mag bedragen. De overige uren van hun werkdag zijn de leerkrachten dus met niet-lesgebondentaken bezig, dan wel op school, dan wel thuis. Ook tijdens deze werkzaamheden kan de pauze worden opgenomen. </antwoord>
      <antwoord nummer="3">Net als elke andere werknemer moet ook de leerkracht die meer dan 5,5 uur arbeid verricht een pauze hebben. Om tijdens de pauze van de leerlingen met collega’s te overleggen, wat te werken of lessen voor te bereiden in plaats van zelf ook pauze te houden, zoals in de door u aangegeven publicaties wordt aangegeven, is een eigen keuze. De leerkrachten hebben immers nog voldoende uren werktijd na afloop van de lessen (bij de speciale school voor basisonderwijs vanaf 14.30 uur met een piek rond 15.00 uur) om deze taken te verrichten. Bij deze gekozen invulling zal men derhalve op een ander moment een pauze moeten inlassen. Dit mag natuurlijk niet ten koste van de leerlingen gaan. </antwoord>
      <antwoord nummer="4">Op scholen voor speciaal onderwijs behoort de pauze van de leerlingen tot de schooltijd en draagt de school de verantwoordelijkheid voor de leerlingen. De school moet derhalve op een adequate wijze toezicht houden. </antwoord>
      <antwoord nummer="5">In het regulier onderwijs is, behalve wanneer men er voor kiest om met een zogenaamd continurooster te werken, de (veel langere) onderbreking tussen het ochtend- en het middagonderwijs geen schooltijd. Om die reden is in artikel 45 van de Wet op het primair onderwijs een regeling opgenomen voor het overblijven. Dit is een van de vele verschillen met het speciaal onderwijs. Al die verschillen hebben er toe geleid dat in het speciaal onderwijs sprake is van een hogere formatieve toekenning en een hogere salariëring. Bij de bekostiging wordt er impliciet al sinds jaar en dag vanuit gegaan dat leerkrachten net als elke andere werknemer indien nodig pauze houden. Overigens hebben de voormalige lom- en mlk-scholen door de onderbrenging in de Wet op het primair onderwijs als speciale scholen voor basisonderwijs nu wel de mogelijkheid gekregen om hun schooltijd ook op te breken in een ochtend- en een middag-blok en gebruik te maken van de overblijfregeling van eerder genoemd artikel 45. </antwoord>
      <noten afkomstig="antwoord"/>
   </antwoorden>
</kvr>
