<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hindriks en Herrebrugh (beiden PvdA) aan de ministers van Economische Zaken en van Verkeer en Waterstaat over de toekomst van de Rotterdamse haven. (Ingezonden 20 maart 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13517
</item>
         <item attribuut="Inhoud">Vragen over een eventuele privatisering van de Rotterdamse haven.</item>
         <item attribuut="Rubriek">Bedrijfsleven en industrie (Privatisering) Verkeer, vervoer en waterstaat (Havens)</item>
         <item attribuut="Trefwoorden">Havens Privatisering</item>
         <item attribuut="Vindplaats">Kamervragen met antwoord 2000-2001, nr. 1044, Tweede Kamer</item>
         <item attribuut="Vraagnr_bij_indiening">2000108230</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Hindriks</persoon>
            <persoon partij="PvdA">Herrebrugh</persoon>
         </item>
         <item attribuut="Datum_reaktie">2001-04-17</item>
         <item attribuut="Datum_indiening">2001-03-20</item>
         <item attribuut="Document-id">KVR13517</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2171" allpagenumbers="2171 2172" vetnummer="2000108230" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13517" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1044" onderwerp="" indiendatum="2001-03-20">
         <vrager partij="PvdA" oorsprong="parlement">Hindriks</vrager>
         <vrager partij="PvdA" oorsprong="parlement">Herrebrugh</vrager>
         <vraagt-aan>de ministers van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-04-17">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de motie van de Sectorraad Havens van FNV Bondgenoten? <voetnoot nummer="1"/>
      </vraag>
      <vraag nummer="2">Is het waar dat het kabinet voorstander is van een spoedige privatisering van het Gemeentelijk Havenbedrijf Rotterdam (GHR)? Zo ja, hoe past dat bij de kernfunctie van Rotterdam binnen de maritieme cluster in Nederland? </vraag>
      <vraag nummer="3">Deelt u de mening dat het wenselijk is alle relevante actoren in de Rotterdamse haven te betrekken bij een eventueel voornemen tot privatisering van het gemeentelijk havenbedrijf? Zo neen, waarom niet? Zo ja, op welke termijn denkt u overleg te voeren met een belangrijke partij als FNV Bondgenoten? </vraag>
      <vraag nummer="4">Is het kabinet op enigerlei wijze betrokken bij overleg over verzelfstandiging dan wel privatisering van het GHR? Bent u bereid ons nader te informeren over de inbreng van de zijde van het kabinet? Is er sprake van verschillen van opvatting tussen het kabinet en de gemeente Rotterdam? </vraag>
      <vraag nummer="5">Bent u op de hoogte van besprekingen in de kring van Kamers van Koophandel Rotterdam e.o. over dit onderwerp? Zo ja, hoe beoordeelt u die besprekingen? </vraag>
      <vraag nummer="6">Hoe beoordeelt u de positie van de Rotterdamse haven in het licht van plannen voor een Europees havenbeleid? Welke gevolgen verwacht u daarvan voor de Rotterdamse haven? </vraag>
      <vraag nummer="7">Welke doelstellingen heeft u voor de middellange termijn met betrekking tot de Rotterdamse haven en de economische spilfunctie daarvan? Is het naar uw oordeel gewenst een scheiding aan te brengen tussen beheer en exploitatie? </vraag>
      <vraag nummer="8">Is een «landlordfunctie» voor de haven daarvoor gewenst en welke rol zou die functie naar uw oordeel kunnen vervullen? Welke randvoorwaarden vloeien uit uw doelstellingen voort die essentieel zijn in de discussie over verzelfstandiging en privatisering van het GHR? </vraag>
      <noten afkomstig="vraag">
         <noot nummer="1" datum="2001-02-26" bron="Motie Sectorraad Havens van FNV Bondgenoten inzake de Toekomst van de Rotterdamse Haven van">Motie Sectorraad Havens van FNV Bondgenoten inzake de Toekomst van de Rotterdamse Haven van, 26 februari 2001, bijlage ondershands aan bewindspersonen toegezonden</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1">Het kabinet heeft zich niet uitgesproken over de al dan niet privatisering van het GHR. Wel heeft zij de opvatting dat er aanleiding is om de bestuurlijke aansturing en de organisatievorm van het GHR te moderniseren opdat de slagkracht van de mainport wordt vergroot, waarbij de publieke belangen uiteraard geborgd dienen te blijven. Verzelfstandiging van (delen van) het GHR is hierbij een van de mogelijkheden <voetnoot nummer="1"/>. Wel wordt het Schipholmodel door ondergetekende bestudeerd. Dit is mede het gevolg van het feit dat verschillende fracties in uw Kamer hierop tijdens het Algemeen Overleg over PMR op 12 oktober 2000 hebben aangedrongen. Met «het» Schipholmodel wordt daarbij gedoeld op een structuur-NV, waarvan de aandelen (geheel) in publieke handen zijn en niet op privatisering (zie vraag 4). Vergroting van de slagkracht past bij de kernfunctie die de mainport Rotterdam binnen het maritiem cluster dient te vervullen. </antwoord>
      <antwoord nummer="3">De gemeente Rotterdam, en niet het rijk, is eerstverantwoordelijke als het gaat over het traject naar een herpositionering van het GHR. Ik heb van de wethouder Havens en Economische Zaken begrepen dat hij het voornemen heeft om – met instemming van de gemeentelijke raadscommissie voor Haven en Economische Zaken – na een eerste verkennende fase in de eerste helft van 2001, de visie en opvattingen van de voor dit speelveld relevante actoren in te winnen. Hieronder zijn begrepen de werknemers- en werkgeversorganisaties. </antwoord>
      <antwoord nummer="4">Het kabinet heeft ter uitvoering van de vragen uit uw Kamer de toepasbaarheid van het zogenaamde «Schipholmodel» in studie genomen (zie vraag 2). Dit heeft nog niet geleid tot een expliciete opvatting van het kabinet terzake. Ook de gemeente Rotterdam is bezig met gedachtenvorming over dit onderwerp. Er is dan ook geen sprake van een gebleken verschil van opvatting. </antwoord>
      <antwoord nummer="5" voetnoot="2">De minister van Economische Zaken heeft tijdens het Nieuwjaars-havendiner op 17 januari 2001 vernomen dat de Kamers van Koophandel in overleg met Deltalinqs een commissie onder leiding van de heer Van Gorp hebben ingesteld <voetnoot nummer="2"/>. Deze commissie zal naar verwachting in april 2001 een visie over de positie van de haven en het GHR uitbrengen. Wij verwachten dat de resultaten hiervan een positieve bijdrage leveren aan de discussie over de bestuurlijke aansturing en de organisatie van het GHR. </antwoord>
      <antwoord nummer="6" voetnoot="3 4">In het kader van het Europees beleid is sprake van een ontwerp-richtlijn die is ingediend bij de Raad en het Europees Parlement inzake de toegang tot de markt voor havendiensten. Hierover is uw Kamer geïnformeerd <voetnoot nummer="3"/>. Op het moment dat het regelgevend kader is vastgesteld zullen de lidstaten daarnaar dienen te handelen. In de ontwerp-richtlijn wordt erkend dat er sprake is van belangrijke overheidsverantwoordelijkheden inzake veiligheid en milieu. Daarnaast wordt geconstateerd: «Hoewel er in het verleden verwacht werd dat de belastingbetaler zou opdraaien voor de havens en havenfaciliteiten, valt er een trend waar te nemen in de richting van een grotere particuliere deelname aan de financiering daarvan. Als gevolg daarvan wordt de financiering van tal van havenfaciliteiten steeds meer een verantwoordelijkheid van de particuliere sector, terwijl de havenautoriteiten de neiging vertonen hun rol steeds meer te beperken tot die van «pachtheer» en het financieren en exploiteren van die faciliteiten die van essentieel belang zijn voor een veilige en efficiënte exploitatie van de haven in zijn geheel <voetnoot nummer="4"/>. Het regelgevend kader zal er dus toe leiden dat er steeds meer ontvlechting van commerciële en publieke taken dient plaats te hebben. In die zin zal mogelijk een nadere bezinning over de rol van het GHR noodzakelijk zijn. Hierbij zal de nieuwe structuur voor mededinging en steun, die door de richtlijn ontstaan, randvoorwaarde zijn. De concrete gevolgen kunnen hangende de Europese besluitvorming nog niet worden aangegeven. Het doorzichtiger maken van de havengebonden investeringen en het meer toepassen van mededingingsregels in het kader van havens wordt door het kabinet ondersteund. Nederland heeft internationaal herhaaldelijk aangedrongen op gelijke concurrentieverhoudingen in de havensector. </antwoord>
      <antwoord nummer="7" voetnoot="5">Voor de middellange termijn vindt het kabinet het volgende van belang voor de Rotterdamse haven <voetnoot nummer="5"/>: – het versterken van de mainportfunctie, en in het verlengde daarvan het versterken van de positie van Nederland als internationaal handels- en industrieland; – het creëren van voorwaarden voor nieuwe, kansrijke clusters; – te kiezen voor een duurzame ontwikkeling; – blijvend aandacht te schenken aan verbetering van de leefomgeving in de mainport. Over de wens om een scheiding aan te brengen tussen beheer en exploitatie kunnen en willen wij op dit moment geen uitspraak doen, dit is één van de varianten die voor de toekomstige activiteiten van het huidige GHR ontwikkeld kan worden. Voor het kabinet weegt, naast het belang van een goede concurrentiepositie, een goede uitvoering van veiligheids- en milieuvoorschriften zwaar. Tevens dient – uit oogpunt van zuiver bestuur – de uitvoering van publieke taken te worden geborgd en dient rekening te worden gehouden met relevante (inter)nationale regelgeving en ontwikkelingen. </antwoord>
      <antwoord nummer="8">Het toewijzen en beheren van de terreinen (het GHR als «landlord») is nu een functie van het GHR. Of dit na de herpositionering van het GHR zo blijft, wordt – evenals andere aspecten van de herpositionering – onderzocht. Naast het bereiken van de onder vraag 7 reeds genoemde doelstellingen, vinden wij het essentieel dat in het traject naar een herpositionering van het GHR de publieke belangen (mainportfunctie, veiligheid, volksgezondheid, milieu en ruimtelijke ordening) gewaarborgd blijven. </antwoord>
      <noten afkomstig="antwoord">
         <noot nummer="1">De Tweede Voortgangsnota Zeehavenbeleid (TK 1999–2000, 24 411), het rapport van de Cie. De Vries Naar een integraal samenhangend beleid voor de mainport Rotterdam (28/3/1998), de notitie Het economisch belang van de mainport Rotterdam en de instelling van het Bestuurlijk Overleg Mainport Rotterdam (brief minister V&amp;W aan ministerraad d.d. 23-2-99, nr. 99001343)</noot>
         <noot nummer="2">Dit havendiner stond in het teken van de fusie tussen twee behartigers van het havenbedrijfsleven: SVZ en EBB. Hun nieuwe, gezamenlijke naam is Deltalinqs</noot>
         <noot nummer="3">De verbetering van de kwaliteit van de dienstverlening in zeehavens; van cruciaal belang voor het vervoer in Europa , d.d. 13-2-2001 (COM 35)</noot>
         <noot nummer="4">Zie vorige noot</noot>
         <noot nummer="5">Deze doelstellingen zijn afkomstig uit de notitie Het economisch belang van de mainport Rotterdam die medio vorig jaar aan de Tweede Kamer werd aangeboden (TK 1999–2000, 24 691)</noot>
      </noten>
   </antwoorden>
</kvr>
