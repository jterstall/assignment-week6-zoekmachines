<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over het light-rail experiment op de Zoetermeerlijn/Hofpleinlijn. (Ingezonden 2 mei 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4985
</item>
         <item attribuut="Inhoud">Vragen betreffen het meningsverschil tussen de Stichting Randrail en het ministerie van VW over het light-rail experiment op de Zoetermeer/Hofpleinlijn (Pilot RandstadRail).</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer</item>
         <item attribuut="Vindplaats">Kamervragen met antwoord 1996-1997, nr. 1260, Tweede Kamer</item>
         <item attribuut="Vraagnr_bij_indiening">X</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-05-26</item>
         <item attribuut="Datum_indiening">1997-05-02</item>
         <item attribuut="Document-id">KVR4985</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2575" allpagenumbers="2575 2576" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1260" onderwerp="" indiendatum="1997-05-2">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1997-05-26">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bestaat er verschil van mening tussen de Stichting Randstadrail en uw departement over het light-rail experiment op de Zoetermeer/Hofpleinlijn? <voetnoot nummer="1"/>
      </vraag>
      <vraag nummer="2">Zo ja, op welke punten? </vraag>
      <vraag nummer="3">Gaat u uit van een proef met bestaand NS-materieel dat aangepast wordt? Waarom kiest u voor deze invulling van de proef? </vraag>
      <vraag nummer="4">Bent u van mening dat met een dergelijke proef een reëel beeld verkregen kan worden van de mogelijkheden en potenties van light-rail verbindingen, hetgeen toch de bedoeling was van dit pilot-project? </vraag>
      <vraag nummer="5">Hoe beoordeelt u in dit verband de uitspraak van de directeur van de stichting Randstadrail dat een proefproject volgens de opzet die u voor ogen staat «onnodig» vindt en een proef alleen zinvol is als daarbij goedkoper en lichter materieel zal worden ingezet? </vraag>
      <vraag nummer="6">Zijn de opvattingen van de stichting Randstadrail waarin de direct betrokken partijen (NS Reizigers, HTM en RET) vertegenwoordigd zijn voor u aanleiding om de plannen alsnog bij te stellen? Zo neen, waarom gaat u voorbij aan de opvattingen van de partijen die voor de succesvolle uitvoering van het proefproject van essentieel belang zijn? </vraag>
      <noten afkomstig="vraag">
         <noot nummer="1" datum="1997-04-24" bron="Het Parool,">Het Parool,, 24 april 1997</noot>
      </noten>
   </vragen>
   <antwoorden aantal="6">
      <antwoord nummer="1">Het is mij bekend, dat de Stichting RandstadRail zorgen heeft over de Pilot RandstadRail. De kaders voor deze pilot zijn geformuleerd in het Plan van Aanpak dat in november 1996 door de Stuurgroep RandstadRail is aangeboden aan de betrokken overheden. In de stuurgroep participeren het Stadsgewest Haaglanden, de Stadsregio Rotterdam, de provincie Zuid-Holland, alsmede de HID van de regionale directie Zuid-Holland van Rijkswaterstaat, namens de Minister van Verkeer en Waterstaat. Ik heb mij tegenover de andere betrokken overheden inmiddels voorstander verklaard van het uitvoeren van een pilot. De vorm waarin en de kaders waarbinnen deze pilot daadwerkelijk zal plaatsvinden, zijn echter momenteel nog onderwerp van bespreking tussen de betrokken overheden. </antwoord>
      <antwoord nummer="2">De door de Stichting RandstadRail geuite twijfels hebben betrekking op zaken, die in de nu komende fase nog moeten worden uitgewerkt. In zijn inleiding op de conferentie «Future of Light Rail Systems in Europe» op 23 april 1997 legde de directeur van de Stichting de nadruk op het (nog) ontbreken van een systeemkeuze voor het RandstadRail-netwerk dat na de Pilot operationeel zou moeten worden, alsmede op het (nog) ontbreken van duidelijke prestatie-eisen voor het systeem RandstadRail, waardoor toetsing van gepresenteerde oplossingen lastig zou zijn. </antwoord>
      <antwoord nummer="3">Hoewel in het eerdergenoemde plan van aanpak voor de pilot gesproken wordt van inzet van nieuw light-rail materieel, is over de materieelkeuze nog geen besluit genomen. Ik kan mij niet bij voorbaat vastleggen op inzet van dergelijk nieuw materieel. De materieelkeuze is immers mede afhankelijk van de daarmee gepaard gaande kosten en het antwoord op de vraag of ze past binnen de aan de pilot te stellen randvoorwaarden, bijvoorbeeld ten aanzien van de taakstellende kostendekkingsgraad. Indien passend binnen de randvoorwaarden, dan geniet de inzet van nieuw light-rail materieel uiteraard de voorkeur. Gelet op de doelen van de pilot (zie punt 4) is uitvoering met aangepast bestaand materieel ook denkbaar. </antwoord>
      <antwoord nummer="4">Van belang is om te constateren, dat «light rail» een containerbegrip is. Het is voortgekomen uit de (rail)voertuigtechniek, maar het heeft geleid tot «grensverleggend denken» over openbaar vervoerconcepten. Daarbij gaat het lang niet altijd om volledig nieuwe denkbeelden, maar zeker ook om het wegnemen van «traditionele» blokkades die tot nu toe de productvernieuwing van het regionale OV in de weg stonden. Het denken hierover is zeker ook beïnvloed door de zich wijzigende bestuurlijke verhoudingen met betrekking tot het regionale openbaar vervoer. Het OV-concept «light rail» staat ook voorop bij de Pilot RandstadRail. Deze biedt de mogelijkheid om ervaring op te doen met het RandstadRail-concept als een volledig in twee stadsgewestelijke systemen geïntegreerde regionale railvoorziening, die wordt geëxploiteerd volgens de light-rail-filosofie. Het gaat hierbij in de eerste plaats om een marketingconcept; grote infrastructurele aanpassingen worden immers nog niet voorzien. Onderkend wordt, dat «materieel» een belangrijk element is van dit marketingconcept; maar het gaat evenzeer om elementen als afstemming, tarieven, haltedichtheid, frequentie en PR. De pilot RandstadRail is in dit opzicht overigens gezien de complexiteit van een andere orde dan bekende «integratie-experimenten» zoals in Groningen, de Achterhoek en Zeeland. Het «leerdoel» van de pilot betreft meer specifiek het ervaring opdoen met het ontwikkelen en daadwerkelijk «op de rails zetten» van dit OV-concept ten aanzien van: – de wijze van bekostiging – concessieverlening en wijze van aanbesteding – regelgeving en juridische aspecten – de totale kosten van deze vorm van regionaal vervoer – de vraag of dit hoogwaardig OV-product tot een beter exploitatieresultaat leidt – de verantwoordelijkheden tegen de achtergrond van decentralisatie – eventuele knelpunten in de uitvoering en de oplossing daarvan. Naar mijn mening komt dit ten principale neer op de vraag of de pilot tot een herkenbare verbetering van de regionale mobiliteitsproblematiek leidt. Daarnaast is een belangrijk doel het zo snel mogelijk, doch uiterlijk per 2000, realiseren van een kwaliteitsverbetering in de vorm van een vernieuwd OV-product, vooruitlopend op het moment waarop de infrastructurele aanpassingen, die nodig zijn voor een te creëren RandstadRail-net, gereed kunnen zijn. Dit in het licht van de nota «Samen werken aan bereikbaarheid». Met deze «opmaat» voor RandstadRail kan op kortere termijn reeds een bijdrage worden geleverd aan de bestrijding van de bereikbaarheidsproblematiek van de Zuidvleugel. Uit het bovenstaande moge worden afgeleid dat de Pilot RandstadRail naar verwachting wel degelijk nieuwe inzichten zal kunnen verschaffen over de mogelijkheden en potenties van light-railverbindingen; ook indien zou worden afgezien van het gebruik van nieuw light-rail-materieel. </antwoord>
      <antwoord nummer="5">Ik zou de uitspraak van de directeur van de Stichting RandstadRail willen omdraaien: een proefproject is «onnodig» als het daarbij alleen gaat om de beproeving van nieuw materieel; dat laatste kunnen we beter aan de bedrijven overlaten. De Pilot heeft echter, zoals hierboven beschreven, een beduidend bredere doelstelling. </antwoord>
      <antwoord nummer="6">Het spreek vanzelf dat ik de opvattingen van welke partij dan ook, die voor de succesvolle uitvoering van de Pilot RandstadRail van belang zijn, ter harte zal nemen. Aangezien de Stichting RandstadRail vooralsnog de beoogde uitvoerder is van de Pilot, ligt het voor de hand dat de opvattingen van de Stichting een belangrijke rol zullen spelen bij het onderhandelingsproces over de uitvoering. Een en ander is uiteraard afhankelijk van de afspraken die nog met de andere betrokken overheden moeten worden gemaakt. </antwoord>
      <noten afkomstig="antwoord"/>
   </antwoorden>
</kvr>
