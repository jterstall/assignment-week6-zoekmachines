<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Heijden (CDA) over de sluiting van het gemeentehuis Capelle a/d IJssel. (Ingezonden 4 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4860
</item>
         <item attribuut="Inhoud">Voor gemeenteambtenaren is de (gemiddeld) 36-urige werkweek ingevoerd. In Capelle aan de IJssel wordt hieraan invulling gegeven door het gemeentehuis drie perioden te sluiten, behalve voor aangiften van geboorte en overlijden.</item>
         <item attribuut="Rubriek">Inkomen en rechtspositie (Verlof en ATV) Staats- en bestuursrecht (Gemeenten)</item>
         <item attribuut="Trefwoorden">Arbeidstijdverkorting Gemeenten</item>
         <item attribuut="Vindplaats">Kamervragen met antwoord 1996-1997, nr. 1158, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="CDA">Van der Heijden</persoon>
         </item>
         <item attribuut="Datum_reaktie">1997-05-06</item>
         <item attribuut="Datum_indiening">1997-04-04</item>
         <item attribuut="Document-id">KVR4860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2367" allpagenumbers="2367 2368" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1158" onderwerp="" indiendatum="1997-04-4">
         <vrager partij="CDA" oorsprong="parlement">Van der Heijden</vrager>
         <vraagt-aan/>
      </vraagdata>
      <antwoorddata antwoorddatum="1997-05-6">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van de invulling, die de gemeente Capelle aan de IJssel heeft gegeven aan de invoering van de 36-urige werkweek in 1997: tweemaal de sluiting van het gemeentehuis voor een periode van tien aaneengesloten dagen (van 30 april tot 12 mei en van 4 tot 11 augustus)? </vraag>
      <vraag nummer="2">Acht u een regeling aanvaardbaar, waarbij de dienstverlening van de gemeente aan de burger voor twee maal anderhalve week (uitgezonderd voor aangiften van geboorte en overlijden) wordt stilgelegd om het gehele personeel van de gemeente in twee periodes de kans te geven zogenaamde ADV-dagen op te maken? </vraag>
      <vraag nummer="3">Is de achtergrond van deze rigoureuze maatregel, dat de gemeente Capelle de arbeidstijdverkorting volledig in vrije dagen heeft omgezet? </vraag>
      <vraag nummer="4">Zijn er meer gemeenten, die voor een dergelijk lange periode de dienstverlening aan de burgers staken? </vraag>
      <vraag nummer="5">Is in het georganiseerd overleg afgesproken, dat er bij de uitwerking van de arbeidsduurverkorting niet op publieksdiensten zal worden gekort, omdat de serviceverlening aan het publiek bij onderhandelingen tussen overheden en vakbonden al of niet impliciet voorop staat? </vraag>
      <vraag nummer="6">Hebt u mogelijkheden om de gemeente Capelle een zodanige aanwijzing te geven, dat tenminste die inwoners, die een paspoort of een rijbewijs nodig hebben, alsmede burgers die zijn aangewezen op de gemeentelijke sociale dienst, niet extra gehinderd worden door sluitingstijden van de secretarie? </vraag>
      <vraag nummer="7">Acht u de stap van Capelle aan de IJssel, zoals een van de leden van het college van b. en w. in de «IJsselpost» van 19 maart 1997 heeft aangegeven, de consequentie van het werken in deeltijd van ambtenaren? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Uit de van de gemeente Capelle aan den IJssel verkregen informatie blijkt overigens dat er niet twee, maar drie perioden zijn waarin het gemeentehuis gesloten is. Het gemeentehuis in Capelle zal namelijk gesloten zijn in de periode van 30 april tot 12 mei, van 4 augustus tot 10 augustus en van 25 december tot en met 31 december. Deze sluiting houdt verband met officiële vrije dagen en de invulling van de 36-urige werkweek. </antwoord>
      <antwoord nummer="2 en 3">Voor gemeenteambtenaren is de (gemiddeld) 36-urige werkweek ingevoerd. De wijze waarop aan de 36-urige werkweek invulling wordt gegeven, behoort tot de vrijheid en de verantwoordelijkheid van de gemeente. Door sommige gemeenten is bijvoorbeeld besloten het gemeentehuis elke vrijdagmiddag te sluiten. In de gemeente Capelle aan den IJssel is er voor gekozen om buiten de genoemde sluitingsperioden een gemeentelijke bedrijfstijd van 40 uur te handhaven, waarbij dan een volledige bezetting aanwezig is. De arbeidsduurverkorting wordt vorm gegeven door middel van collectieve vrije dagen. Voor de sluitingsperioden zijn er voorzieningen getroffen voor het aangeven van geboorte en overlijden en zijn er maatregelen getroffen in geval van een noodsituatie. De invulling van de 36-urige werkweek behoort zoals gezegd tot de verantwoordelijkheid van het gemeentebestuur. De gemeente Capelle aan den IJssel heeft mij medegedeeld dat het gemeentebestuur van oordeel is dat de dienstverlening met de gekozen invulling, ondanks de arbeidsduurverkorting, optimaal blijft. Daarbij is aangegeven dat de sluitingsperioden samenvallen met perioden waarin ook een groot deel van de inwoners vakantie neemt. Het is aan de gemeenteraad om te beoordelen of de kwaliteit van de dienstverlening aan de inwoners van de gemeente inderdaad voldoende gewaarborgd is. Uit de van de gemeente verkregen informatie blijkt dat het voornemen bestaat om de invulling van de 36-urige werkweek aan het eind van het jaar te evalueren. </antwoord>
      <antwoord nummer="4">Ik beschik niet over informatie omtrent de wijze waarop door de Nederlandse gemeenten aan de 36-urige werkweek invulling wordt gegeven. Mij is bekend dat de gemeente Leiderdorp heeft gekozen voor het gedeeltelijk collectief inroosteren van vrije dagen door het gemeentehuis te sluiten in de periode tussen 30 april en 12 mei. Of ook andere gemeenten hebben gekozen voor een vergelijkbare wijze van invoering als in de gemeente Capelle aan den IJssel is mij niet bekend. </antwoord>
      <antwoord nummer="5">Uit de van de gemeente verkregen informatie blijkt dat in het georganiseerd overleg is overeengekomen dat de 36-urige werkweek wordt ingevuld door inroostering en dat volledige herbezetting plaatsvindt. Tevens is afgesproken dat deze herbezetting zoveel mogelijk op uitvoerend niveau plaatsvindt. </antwoord>
      <antwoord nummer="6">Daartoe zie ik geen mogelijkheid. </antwoord>
      <antwoord nummer="7">Zie de antwoorden op de vragen 1 tot en met 3. </antwoord>
      <noten afkomstig="antwoord"/>
   </antwoorden>
</kvr>
