<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming-Bluemink (VVD) aan de staatssecretaris van Financiën over het arrest Barbier (Europees Hof van Justitie): specifieke fiscale regeling over het recht van overgang in strijd met vrij verkeer binnen de Europese Unie. (Ingezonden 5 april 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20228
</item>
         <item attribuut="Inhoud">Aanvullende vragen over het arrest-Barbier (EG Hof van Justitie, 11 december 2003, nr. C-364/01) en de consequenties van dit arrest voor de heffing van recht van overgang. Zie ook eerdere vragen terzake van hetzelfde Kamerlid (Aanhangsel van de Handelingen II, 2003-2004, nr. 876).</item>
         <item attribuut="Rubriek">Belastingen (Schenkings- en successiebelasting) Geld- en kapitaalmarkt (Overig) Internationale betrekkingen (Europese Unie)</item>
         <item attribuut="Trefwoorden">EG Geld- en kapitaalmarkt Successiebelasting</item>
         <item attribuut="Vindplaats">Kamervragen met antwoord 2003-2004, nr. 1494, Tweede Kamer</item>
         <item attribuut="Vraagnr_bij_indiening">2030412060</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming-Bluemink</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-04-05</item>
         <item attribuut="Document-id">KVR20228</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3161" allpagenumbers="3161 3162" vetnummer="2030412060" code="0304tkkvr1494" lopendefooter="Tweede Kamer, vergaderjaar 2003–2004, Aanhangsel" filenaam="KVR20228" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1494" onderwerp="" indiendatum="2004-04-5">
         <vrager partij="VVD" oorsprong="parlement">Dezentjé Hamming-Bluemink</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kunt u naar aanleiding van de beantwoording van mijn schriftelijke vragen inzake het arrest-Barbier <voetnoot nummer="1"/>bevestigen dat onder de huidige wetgeving het recht van overgang in geen geval meer bedraagt dan het schenkingsrecht of successierecht dat zou zijn geheven bij eenzelfde verkrijging van een in Nederland wonende of gevestigde erflater? </vraag>
      <vraag nummer="2">Zo ja, wat is dan het bestaansrecht van het recht van overgang? </vraag>
      <vraag nummer="3">Zo neen, kunt u dan uitgebreid beargumenteerd aangeven of, en zo ja, waaromdit verschil in heffing in overeenstemming is met het vrije kapitaalverkeer binnen de Europese Unie? </vraag>
      <vraag nummer="4">Kunt u tevens uitgebreid beargumenteerd aangeven waarom het Europese recht naar uw oordeel toestaat de heffing, als ware er sprake van successie- of schenkingsrecht, te beperken tot gevallen waarin de nalatenschap of schenking zich voor meer dan 90% in Nederland bevindt? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="876" documentjaargang="2003-2004">Aanhangsel Handelingen, nr. 876, vergaderjaar 2003–2004.</noot>
      </noten>
   </vragen>
   <antwoorden aantal="1">
      <antwoord nummer="1, 2, 3 en 4">Uw vraag of onder de huidige wetgeving het recht van overgang in geen geval meer bedraagt dan het schenkingsrecht of successierecht dat zou zijn geheven bij eenzelfde verkrijging van een in Nederland wonende of gevestigde erflater moet ik ontkennend beantwoorden. Onder het recht van overgang worden belast binnenlandse bezittingen van niet in Nederland wonende personen bij overlijden of schenking, onder aftrek van binnenlandse schulden. Onder binnenlandse bezittingen wordt onder meer verstaan in Nederland gelegen (fictieve) onroerende zaken alsmede de economische eigendom daarvan en de rechten waaraan deze zijn onderworpen. Binnenlandse schulden zijn onder meer schulden, verzekerd door hypotheek op een in Nederland gelegen onroerende zaak of een recht waaraan deze is onderworpen, voorzover deze schulden zijn aangegaan ter financiering van de verwerving, de verbetering of het onderhoud van deze onroerende zaak. Een dergelijke heffing, een heffing naar het situsbeginsel, komt in veel landen voor. Het situsbeginsel is ook vastgelegd in het OECD-modelverdrag terzake van belastingen van nalatenschappen, verkrijgingen krachtens erfrecht en van schenkingen 1982 en in de door Nederland afgesloten verdragen ter voorkoming van dubbele heffing van successie- en schenkingsrechten alsmede de Belastingregeling voor het Koninkrijk. Internationaal gezien geldt het situsbeginsel als het sterkste heffingsrecht; sterker nog dan het heffingsrecht van de woonstaat van de erflater of schenker. In de zaak Barbier en ook daarbuiten, stond het recht van overgang als zodanig niet ter discussie voor wat betreft strijdigheid met de vrijheid van kapitaalverkeer. In de zaak Barbier stond centraal de waardering voor het recht van overgang van een onroerende zaak, wanneer op de juridisch eigenaar daarvan de onvoorwaardelijke verplichting rust omdie zaak te leveren aan de persoon die daarvan de economische eigendomheeft. Het Hof van Justitie van de Europese Gemeenschappen was van oordeel dat het feit dat deze leveringsverplichting wel in aanmerking wordt genomen indien de juridische eigenaar op de datum van zijn overlijden in Nederland woonde, terwijl dit niet mogelijk was indien hij in een andere lidstaat woonde, in strijd was met het gemeenschapsrecht. Het Hof heeft zich niet uitgelaten over de vraag of, indien 90% van de nalatenschap zich in Nederland bevindt, de nalatenschap behandeld moet worden als ware zij de nalatenschap van een ingezetene. In het hiernavolgende ga ik nader in op de elementen uit het recht van overgang die aan de orde zijn geweest in een briefwisseling met de Europese Commissie in relatie tot strijdigheid van het recht van overgang met het Europees recht. Voor het successie- en schenkingsrecht enerzijds en het recht van overgang anderzijds gelden dezelfde tarieven, echter in tegenstelling tot het successie- en schenkingsrecht kent het recht van overgang geen vrijstellingen. Met de constatering van het niet bestaan van vrijstellingen bij het recht van overgang heeft de Europese Commissie in 2001 aangegeven van mening te zijn dat het op dat moment geldende recht van overgang in strijd was met het Europese burgerschap, het vrije verkeer van werknemers en kapitaal en de vrijheid van vestiging in de Europese Unie. De Commissie motiveerde haar stellingname door te constateren dat de situatie van niet-ingezetenen ten aanzien van de belasting op erfenissen en schenkingen overeenkomt met de situatie van niet-ingezetenen ten aanzien van de inkomstenbelasting, waarbij verwezen werd naar de arresten Wielockx (HvJEG 11 augustus 1995 (zaak C-80/94), BNB 1995/319), Schumacker (HvJEG 14 februari 1995 (zaak C-279/93), BNB 1995/187) en Asscher (HvJEG 27 juni 1996 (zaak C-107/94), BNB 1996/350). De Commissie was van mening dat het recht van overgang zoals dat luidde voor de wetswijziging van 1 maart 2002 strijdig was met het EG-verdrag doordat nalatenschappen/schenkingen van niet-ingezetenen van wie de nalatenschap/schenking zich volledig of bijna volledig in Nederland bevindt, van de voor het successie- en schenkingsrecht geldende vrijstellingen worden uitgesloten. In het Belastingplan 2002, deel IV, is door aansluiting te zoeken bij de zaak Gschwind (HvJEG 14 september 1999 (zaak C-391/97), VN 1999/43.30) de Successiewet 1956 in die zin gewijzigd dat als de waarde van de binnenlandse bezittingen minus de binnenlandse schulden 90% of meer van de waarde van de gehele nalatenschap uitmaakt, de erfgenamen en legatarissen er gezamenlijk voor kunnen kiezen de nalatenschap van een niet-ingezetene te laten belasten als die van een ingezetene. Al hetgeen een belanghebbende uit de nalatenschap verkrijgt, wordt dan belast met successierecht waardoor ook de vrijstellingen, de schuldenaftrek en alle andere faciliteiten geldend voor het successierecht van toepassing zijn. Hetzelfde geldt ten aanzien van schenkingen. Deze wijze van regelgeving past ook in de lijn van de recent vrijgegeven conclusie van de Advocaat-Generaal van het Hof van Justitie van de EG in de zaak Wallentin (C-169/03,, 11 maart 2004). In deze zaak stelt de Advocaat-Generaal expliciet vast dat belastingvrije sommen enkel aan een binnenlands belastingplichtige moeten worden gegeven én aan de buitenlands belastingplichtige die voldoet aan de Schumacker-leer. De Nederlandse regeling van het recht van overgang is, zo blijkt naar mijn oordeel uit deze conclusie, dan ook niet strijdig met het EG-recht. Inmiddels zijn er ook prejudiciële vragen gesteld over toepassing van de Schumackerleer en de toepassing van belastingvrije sommen in de vermogensbelasting (Zaak D, 24 juli 2003, nr. 00/0296, VN 2003/52.23). De uitkomst van deze zaak zal duidelijk maken of de Schumackerleer ook daadwerkelijk van toepassing is op andere belastingen dan de inkomstenbelasting. Tot slot wijs ik nog op de zaak Blanckaert (C-512/03; PB EU, 21-02-2004) waarin het Hof ’s-Hertogenbosch prejudiciële vragen heeft gesteld omtrent de toepasselijkheid van het premiedeel van de algemene heffingskorting in geval een buitenlandse belastingplichtige niet voldoet aan de in de Schumackerleer ontleende doctrine dat meer dan 90% van zijn inkomen in Nederland dient te worden genoten. Uiteraard worden deze zaken door mij gevolgd waarbij ze worden beoordeeld op eventuele implicaties voor het Nederlandse belastingrecht. </antwoord>
      <noten afkomstig="antwoord"/>
   </antwoorden>
</kvr>
