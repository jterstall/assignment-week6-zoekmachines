<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de wijze, waarop het Openbaar Ministerie in de strafzaak tegen de burgemeester van Beuningen opereert. (Ingezonden 23 augustus 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12410
</item>
         <item attribuut="Inhoud">Vragen naar aanleiding van een beschikking van het Gerechtshof Arnhem van 29 juni 2000 waarin gesteld wordt dat naast de burgemeester van Beuningen mogelijk ook (onder meer) officieren van justitie niet correct zijn opgetreden in deze zaak. Indiener vraagt om de mening van het College van Procureurs-Generaal, over de eventuele inzet van officier van buiten de regio Arnhem als plaatsvervanger in deze zaak.</item>
         <item attribuut="Rubriek">Rechterlijke organisatie (Openbaar ministerie) Staats- en bestuursrecht (Gemeenten) Strafrecht en strafprocesrecht (Vervolging)</item>
         <item attribuut="Trefwoorden">Burgemeesters Openbaar ministerie Strafvervolging</item>
         <item attribuut="Vindplaats">Kamervragen met antwoord 2000-2001, nr. 80, Tweede Kamer</item>
         <item attribuut="Vraagnr_bij_indiening">2990014930</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2000-10-09</item>
         <item attribuut="Datum_indiening">2000-08-23</item>
         <item attribuut="Document-id">KVR12410</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="163" allpagenumbers="163 164" vetnummer="2990014930" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12410" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="80" onderwerp="" indiendatum="2000-08-23">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="9 oktober 2000). Zie ook Aanhangsel Handelingen nr. 1807, Vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt het College van Procureurs-Generaal de overweging in de beschikking van het Gerechtshof te Arnhem (B 00/067) van 29 juni 2000, waarin het Gerechtshof vooropstelt dat niet alleen de burgemeester van Beuningen, maar mogelijk ook anderen, zoals de betrokken twee officieren van justitie, niet correct zijn opgetreden in deze zaak? </vraag>
      <vraag nummer="2">Sluit u zich bij die beoordeling aan? </vraag>
      <vraag nummer="3">Deelt u de mening dat het Openbaar Ministerie in het arrondissement Arnhem vanwege de voorgeschiedenis en de wijze van behandeling van deze zaak de schijn tegen zich heeft dat het op een juiste manier de strafzaak tegen de burgemeester van Beuningen kan voortzetten? Zo neen, waarom niet? </vraag>
      <vraag nummer="4">Bent u bereid via het College van Procureurs-Generaal te bevorderen dat een officier van justitie van buiten het arrondissement Arnhem als plaatsvervanger de strafzaak zal behandelen? </vraag>
      <vraag nummer="5">Bent u bereid de Kamer te informeren over de uitslag van het Rijksrecherche-onderzoek in deze zaak? Worden er stappen tegen de betrokken ambtenaren genomen en zo ja, welke? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">In zijn beschikking van 29 juni 2000 op grond waarvan het Openbaar Ministerie de heer Z. dient te vervolgen, heeft het gerechtshof te Arnhem overwogen dat mogelijk ook anderen, onder wie de officieren van justitie, niet correct zijn opgetreden in deze zaak. Uit de beschikking blijkt niet op welke handelingen van de twee betrokken officieren van justitie het gerechtshof heeft gedoeld. Na lezing van de beschikking van het gerechtshof acht ik het – gegeven de context van de strafzaak tegen de heer Z. – het meest waarschijnlijk dat het gerechtshof een koppeling heeft gelegd tussen inschakeling van de RIAGG en het volgen van de BOPZ-regeling en daardoor de indruk heeft gekregen dat de beide officieren van justitie de BOPZ-procedure oneigenlijk hebben toegepast of willen toepassen, danwel dat zij strafvorderlijke vrijheidsbenemende maatregelen tot een ander doel dan de strafvordering hebben gebruikt of hebben willen gebruiken. Tegen de achtergrond hiervan heeft het College van procureurs-generaal aan de hand van de in het rijksrechercheonderzoek afgelegde verklaringen – die overigens niet op alle punten volledig met elkaar overeen komen – en gesprekken van de hoofdofficier van justitie te Arnhem met de beide officieren van justitie en met de advocaat-generaal die de beklagzaak bij het gerechtshof te Arnhem heeft behandeld, de gang van zaken gereconstrueerd en inzichtelijk gemaakt op welke momenten en op welke wijze de beide officieren van justitie hebben geïntervenieerd. Deze reconstructie heeft, voorzover in dit verband relevant, uitgewezen dat een officier van justitie op basis van een bespreking waaraan ook de heer Z. en een vertegenwoordiger van de RIAGG hebben deelgenomen, een andere officier van justitie door middel van een memo en een mondelinge toelichting daarop, geïnformeerd heeft over een strafzaak die zich in de nabije toekomst in het gebied van die andere officier van justitie mogelijk zou kunnen aandienen. De strekking daarbij was dat, mocht de strafzaak aan de orde zijn, het dan te overwegen zou zijn de RIAGG daarbij in te schakelen met het oog op een BOPZ-procedure ten aanzien van de verdachte. De officier van justitie heeft nadrukkelijk onderkend dat het Openbaar Ministerie hierbij in eerste instantie geen rol zou hebben en dat het de hulpofficier van justitie is die dient te beoordelen of inschakeling van de RIAGG in een dergelijke situatie geboden is. De andere officier van justitie heeft, op het moment dat de strafzaak in zijn gebied daadwerkelijk ging spelen en gelet op de informatie die hij van zijn collega-officier van justitie had gekregen, de politie de opdracht gegeven de verdachte door de RIAGG te laten bezoeken. Hij gaf deze opdracht niet met het oog op het in gang zetten van een BOPZ-opname, maar met het oog op de beoordeling van de geestelijke gesteldheid van de verdachte. Aldus zou de officier van justitie zich een zorgvuldig oordeel kunnen vormen over de persoon van de verdachte. Het College acht de door de betrokken officieren van justitie gevolgde handelwijze niet incorrect. Ook anderszins is het het College uit de reconstructie niet gebleken of aannemelijk geworden dat de beide officieren van justitie de BOPZ-procedure oneigenlijk hebben toegepast of hebben willen toepassen, danwel dat zij strafvorderlijke vrijheidsbenemende maatregelen tot een ander doel dan de strafvordering hebben gebruikt of hebben willen gebruiken. Voorts is niet gebleken of aannemelijk geworden dat zij zich schuldig hebben gemaakt aan enig strafbaar feit. Het College heeft daar aan toegevoegd dat het feit dat, zoals het gerechtshof te Arnhem heeft geconstateerd, het verblijf van klager op het politiebureau langer heeft geduurd dan nodig was voor zijn verhoor omtrent een strafbaar feit waarvan hij werd verdacht niet het gevolg is van incorrect optreden van een van beide officieren van justitie. De door het College getrokken conclusies, die overigens door de hoofdofficier van justitie te Arnhem worden onderschreven, acht ik verantwoord. Ik merk nog op dat de strafzaak tegen de heer Z. nog aan de rechter dient te worden voorgelegd. Indien en zover daarbij feiten aan de orde komen die op dit moment nog onbekend zijn en daarom in de reconstructie van het College niet betrokken konden worden, zal het College, aan de hand van deze nieuwe feiten zijn standpunt heroverwegen. Het College zal mij hiervan op de hoogte stellen, waarna ik Uw Kamer zal informeren. </antwoord>
      <antwoord nummer="3 en 4">Van belang is dat een objectieve, zorgvuldige en onafhankelijke behandeling van de strafzaak tegen de heer Z. gewaarborgd wordt. Dit kan naar het oordeel van de hoofdofficier van justitie te Arnhem en het College bereikt worden indien een Arnhemse officier van justitie die niet werkzaam is binnen het district waarbinnen de gemeente Beuningen valt, geen eerdere bemoeienis heeft gehad met de zaak tegen de heer Z. en bovendien nimmer persoonlijke of zakelijke contacten met de heer Z. heeft gehad. Het College is er, met de hoofdofficier van justitie te Arnhem, geen voorstander van indien een officier van justitie uit een ander arrondissement met deze zaak belast wordt, aangezien deze zaak zich dan sterk zou onderscheiden van een zaak tegen een gewone burger, die in opdracht van het gerechtshof vervolgd dient te worden. Het risico van precedentwerking is dan niet uitgesloten. De omstandigheid dat het gerechtshof te Arnhem in zijn beschikking een specifieke overweging heeft opgenomen over optreden van de beide officieren van justitie doet daar, aldus de hoofdofficier van justitie te Arnhem en het College, niet aan af. De door de hoofdofficier van justitie te Arnhem en het College gemaakte afweging acht ik verantwoord. </antwoord>
      <antwoord nummer="5">Op grond van de resultaten van het rijksrechercheonderzoek is het gerechtshof te Arnhem van oordeel dat de heer Z. vervolgd dient te worden terzake van de misdrijven, omschreven in de artikelen 365 Wetboek van Strafrecht (dwang door ambtenaren) en 282 Wetboek van Strafrecht (opzettelijke vrijheidsberoving), danwel deelneming aan een van die misdrijven. In het rijksrechercheonderzoek is alleen de heer Z. als verdachte aangemerkt. Er was en is geen aanleiding om anderen als zodanig aan te merken. Mede gelet op het antwoord op de vragen 1 en 2 is er op dit moment evenmin aanleiding voor disciplinaire of strafrechtelijke stappen tegen de betrokken officieren van justitie. Het College heeft mij in dit verband nog laten weten dat indien en voor zover het onderzoek ter terechtzitting in de zaak tegen de heer Z. aanwijzingen zou opleveren dat anderen – disciplinair of strafrechtelijk – verwijtbaar hebben gehandeld, er jegens hen gepaste maatregelen zullen worden getroffen. </antwoord>
      <noten afkomstig="antwoord"/>
   </antwoorden>
</kvr>
