<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over de openingstijden van het Rijksarchief. (Ingezonden 11 september 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5798
</item>
         <item attribuut="Rubriek">Cultuur en taal (Archieven)</item>
         <item attribuut="Trefwoorden">Archieven</item>
         <item attribuut="Vindplaats">Kamervragen met antwoord 1997-1998, nr. 117, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1997-10-08</item>
         <item attribuut="Datum_indiening">1997-09-11</item>
         <item attribuut="Document-id">KVR5798</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="237" allpagenumbers="237 238" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5798" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="117" onderwerp="" indiendatum="1997-09-11">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1997-10-8">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is de regeling van 23 januari 1980, houdende vaststelling van het Bezoekersreglement rijksarchiefdienst, met de daarin voorgeschreven openingstijden van het Rijksarchief nog altijd onverkort van toepassing? <voetnoot nummer="1"/>
      </vraag>
      <vraag nummer="2">Zo ja, waarom zijn dit jaar deze openingstijden gewijzigd en is het aantal uren dat het Rijksarchief voor het publiek geopend is in niet onaanzienlijke mate verminderd? </vraag>
      <vraag nummer="3">Wie heeft daarvoor toestemming gegeven en op grond van welke bevoegdheid? </vraag>
      <vraag nummer="4">Zijn de afnemers van de diensten van het Rijksarchief vooraf geraadpleegd? Is de beloofde bezoekersraad al ingesteld? </vraag>
      <vraag nummer="5">Houdt de wijziging van de openingstijden verband met de interne verzelfstandiging van deze dienst tot een agentschap? </vraag>
      <vraag nummer="6">Hoe oordeelt u over deze vermindering van service van deze overheidsdienst? </vraag>
      <noten afkomstig="vraag">
         <noot nummer="1">Regeling van de Staatssecretaris van Cultuur Recreatie en Maatschappelijk Werk van 23 januari 1980, Directie MMA, Afd. AR. nr. 205.989, Stcrt. 54 houdende vaststelling van het Bezoekersreglement rijksarchiefdienst</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Vanaf 1 februari 1997 is het Algemeen Rijksarchief (ARA) op maandag gesloten, dinsdag geopend van 9.00–21.00 uur, woensdag–vrijdag van 9.00–17.00 uur en zaterdag van 9.00–13.00 uur. Door deze maatregel is het aantal openingsuren van de studiezalen van het ARA weliswaar teruggebracht van 44 tot 40 uur per week, maar daarnaast is de dienstverlening tevens uitgebreid. Zo kende het ARA vóór 1 februari 1997 vier studiezalen, waarvan er twee beperktere openingstijden hadden dan de andere. Met ingang van 1 februari zijn deze zalen geïntegreerd, waardoor de openingstijden voor die twee zalen met meer dan 10 procent zijn verruimd. Bovendien houdt het ARA de studiezaal tijdens de maanden juli en augustus op zaterdag en dinsdagavond open. Artikel 10, lid 2 van het bezoekersreglement bepaalt dat tussen 12.30 uur en 13.30 uur geen bescheiden, kopieën of foto’s worden verstrekt. Het ARA heeft al in 1995 een einde gemaakt aan deze beperking van de dienstverlening. De wijziging in openingstijden van het ARA is bedoeld als proefneming. Hiermee sluit het ARA aan op die van het Centraal Bureau voor Genealogie (CBG), dat in het zelfde gebouw is gevestigd en ook op dinsdag tot 21.00 uur geopend is. Veel bezoekers van het ARA maken ook gebruik van het materiaal in het CBG. Om die bezoekers tegemoet te komen is besloten tot proefneming met dinsdagavondopening. Deze proefneming duurt tot het einde van dit jaar en zal dan worden geëvalueerd. De gebruikersraad zal daarbij om advies worden gevraagd. </antwoord>
      <antwoord nummer="3">Op grond van art. 2 van het Bezoekersreglement kan de Algemene Rijksarchivaris in bijzondere gevallen rijksarchivarissen machtigen tot wijziging of beperking van openingstijden. Deze proefneming met beperkte duur is door de Algemene Rijksarchivaris als een bijzonder geval gezien. Daarom heeft hij de directeur van het ARA gemachtigd tot het einde van 1997 van de in artikel 1, lid 2 Bezoekersreglement vastgestelde openingsuren op zaterdag af te wijken. Daarbij is overwogen dat het ARA op andere terreinen, zoals onder vraag 2 genoemd, de dienstverlening heeft uitgebreid. Geen van de andere rijksarchieven is overigens meer dan 40 uur per week geopend. </antwoord>
      <antwoord nummer="4">De bezoekers zijn vooraf niet geraadpleegd. Wel is een analyse gemaakt van de herkomst van de bezoekers en de bezoekfrequentie op zaterdag. Daaruit is gebleken dat gemiddeld meer dan 90 procent van de bezoekers op zaterdag uit de randstad afkomstig is. Voor hen, zo werd overwogen, hoeft het geen al te groot bezwaar te zijn dat ze alleen op zaterdagochtend onderzoek kunnen doen. Zoals bij de beantwoording van vraag 2 al is gezegd, zal de gebruikersraad bij de evaluatie van de proefneming worden betrokken. Deze gebruikersraad is in oprichting. Kandidaten ervoor zijn aangezocht op basis van een vastgesteld reglement. </antwoord>
      <antwoord nummer="5">Nee. </antwoord>
      <antwoord nummer="6">Deze wijziging van openingstijden is in eerste instantie tijdelijk. Het is een proefneming om te zien of met deze vorm van gespreide dienstverlening meer klanten gediend zijn. De maatregel wordt eind dit jaar geëvalueerd waarbij voor- en nadelen tegen elkaar zullen worden afgewogen. De mening van de gebruikers zal daarbij zwaar tellen. De rijksarchiefdienst beweegt zich hiermee zowel binnen de kaders van het bezoekersreglement als binnen die van het statuut en de afspraken die zijn gemaakt in het managementcontract. Een oordeel over deze maatregel zal ik pas kunnen en willen geven op basis van de evaluatie. </antwoord>
      <noten afkomstig="antwoord"/>
   </antwoorden>
</kvr>
