<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de minister van Justitie over uitspraken van procureur-generaal Van Daalen. (Ingezonden 1 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13801
</item>
         <item attribuut="Inhoud">De procureur-generaal Van Daalen heeft verschillende punten van kritiek geuit in een vraaggesprek in 'Opportuun' van april 2001. Hij gaat onder andere in op onderzoeken van het openbaar ministerie sinds de commissie-Van Traa en Kalsbeek, het functioneren van de Tweede Kamer en de uitkomsten van het LRT-onderzoek.</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Gerechtelijk vooronderzoek)</item>
         <item attribuut="Trefwoorden">Gerechtelijk vooronderzoek Openbaar ministerie</item>
         <item attribuut="Vindplaats">Kamervragen met antwoord 2000-2001, nr. 1293, Tweede Kamer</item>
         <item attribuut="Vraagnr_bij_indiening">2000110170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2001-06-06</item>
         <item attribuut="Datum_indiening">2001-05-01</item>
         <item attribuut="Document-id">KVR13801</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2703" allpagenumbers="2703 2704" vetnummer="2000110170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13801" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1293" onderwerp="" indiendatum="2001-05-1">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-06-6">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van het vraaggesprek met procureur-generaal Van Daalen in «Opportuun» van april 2001? </vraag>
      <vraag nummer="2">Deelt u de twijfel van de heer Van Daalen over «de vraag of het verantwoord is om zoveel mankracht te steken in oude zaken met een onzekere uitkomst» (te weten de onderzoeken van het openbaar ministerie sinds de commissies-Van Traa en Kalsbeek)? </vraag>
      <vraag nummer="3">Welke status hebben de mededelingen van de heer Van Daalen over de uitkomsten van het LRT-onderzoek naar o.m. de parallelimporten? Mag uit zijn uitspraken («We hebben niet kunnen vaststellen dat er zoiets heeft plaatsgehad. Sterker, op sommige punten hebben we moeten concluderen dat het zeer onwaarschijnlijk is dat zoiets is gebeurd») worden afgeleid dat het LRT-onderzoek inmiddels is afgerond of loopt de procureur-generaal op de uitkomsten en conclusies vooruit? Hoe beoordeelt u deze uitspraken en mededelingen? </vraag>
      <vraag nummer="4">Hoe beoordeelt u de kritiek van de heer Van Daalen op het functioneren van de Tweede Kamer in het licht van de controlerende functie van de Kamer, in het bijzonder waar het gaat om «de bemoeienis» met zaken als de Dover-zaak? </vraag>
      <vraag nummer="5">Deelt u de taxatie van de heer Van Daalen dat de politiek «er min of meer van uitgaat dat we gewoon 58 Chinezen laten stikken»? </vraag>
      <vraag nummer="6">Acht u het correct dat door een procureur-generaal mededelingen worden gedaan over wat in een vertrouwelijk overleg met de Kamer zou zijn besproken? </vraag>
      <vraag nummer="7">Hoe beoordeelt u de uitspraken van procureur-generaal Van Daalen over het wetsvoorstel «deals met criminelen» (Kamerstukken II, 2000–2001, 26 294), in het bijzonder zijn stelling dat het onder heel bijzondere omstandigheden mogelijk moet zijn om te seponeren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. De heer Van Daalen is ter gelegenheid van zijn naderende pensionering geïnterviewd door de redactie van Opportuun, een tijdschrift voor en van het Openbaar Ministerie. </antwoord>
      <antwoord nummer="2 en 3">Ik meen dat, in het licht van zijn op handen zijnde pensionering, de scheidend PG Van Daalen enige ruimte toekomt om persoonlijke opvattingen over het werkterrein waar hij gedurende 38 jaar diverse functies heeft bekleed, te uiten. Zijn opvattingen over het LRT-onderzoek moeten dan ook in die context worden beschouwd. Daarbij zij opgemerkt dat het LRT-onderzoek nog niet is afgerond. Ik ben voornemens mijn voortgangsrapportage over dit onderzoek voor het zomerreces aan de Kamer te doen toekomen. </antwoord>
      <antwoord nummer="4 t/m 6">De wijze waarop de heer Van Daalen de politieke discussie rond het strafrechtelijk onderzoek naar de Dover-zaak heeft ervaren, acht ik een persoonlijke opvatting. Het ware wenselijk geweest als hij zich bij het uiten van zijn mening had onthouden van het doen van mededelingen over wat in een vertrouwelijk overleg met de Kamer aan de orde zou zijn gekomen. </antwoord>
      <antwoord nummer="7">Uit de kamerstukken blijkt dat een afweging met een andere uitkomst is gemaakt (Kamerstukken II, 26 294, 1998/99, nr. 3, blz.13,). Uitgangspunt voor het wetsvoorstel is geweest de door regering en parlement volledig onderschreven conclusie van de Commissie Van Traa inzake opsporing, dat een wettelijke basis voor het verschijnsel afspraken met criminelen moest worden geschapen. Eveneens bestond overeenstemming over de wenselijkheid dat in dat kader door het openbaar ministerie geen immuniteit van strafvervolging mocht worden toegezegd. Niettemin is daarna, o.a. door de Raad van State in zijn advies van 17 juli 1998, aan de orde gesteld dat de toezegging van een sepot niet geheel moest worden uitgesloten. Voor mijn reactie daarop verwijs ik naar het nader rapport (Kamerstukken II, 1998/99, 26 294 A, blz. 5). Ik handhaaf mijn aldaar ingenomen standpunt, dat overigens tijdens de omvangrijke schriftelijke en mondelinge behandeling van het wetsvoorstel in de Tweede Kamer niet meer in de door de heer Van Daalen bedoelde zin aan de orde is geweest. </antwoord>
      <noten afkomstig="antwoord"/>
   </antwoorden>
</kvr>
