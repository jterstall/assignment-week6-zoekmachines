<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek (PvdA) aan de minister van Justitie over de klachten over de afhandeling van een onderzoek. (Ingezonden 25 februari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11462
</item>
         <item attribuut="Inhoud">Vragen naar aanleiding van het programma Spoorloos op 4 februari 2000 over de afhandeling van aangiften door het Openbaar Ministerie.</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Getuigen)</item>
         <item attribuut="Trefwoorden">Gerechtelijk vooronderzoek Openbaar ministerie</item>
         <item attribuut="Vindplaats">Kamervragen met antwoord 1999-2000, nr. 1066, Tweede Kamer</item>
         <item attribuut="Vraagnr_bij_indiening">2990007680</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2000-04-07</item>
         <item attribuut="Datum_indiening">2000-02-25</item>
         <item attribuut="Document-id">KVR11462</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2409" allpagenumbers="2409 2410" vetnummer="2990007680" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11462" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1066" onderwerp="" indiendatum="2000-02-25">
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="7 april 2000), zie ook Aanhangsel Handelingen nr. 927, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de televisie-uitzending van het Trosprogramma «Opgelicht», van 4 februari jl., waarin verschillende gedupeerden van de heer Freddy N. zich hebben beklaagd over de wijze waarop politie en Justitie zijn omgegaan met aangiften die voornoemde personen hebben gedaan over het handelen van de heer Freddy N.? </vraag>
      <vraag nummer="2">Is het waar dat de Economische Controledienst (ECD) medio 1995 een onderzoek heeft verricht naar de handelwijze van Freddy N. en daarbij verschillende gedupeerden van Freddy N. heeft gehoord? </vraag>
      <vraag nummer="3">Zo ja, is het waar dat de ECD de resultaten van zijn onderzoek door heeft gezonden naar het Openbaar Ministerie (OM)? </vraag>
      <vraag nummer="4">Kunt u aangeven wanneer de ECD van het Openbaar Ministerie bericht heeft ontvangen over het vervolg op het ECD-onderzoek? </vraag>
      <vraag nummer="5">Is het waar dat verschillende personen die in de afgelopen jaren aangifte hebben gedaan over hun ervaringen met Freddy N. niet door het Openbaar Ministerie op de hoogte zijn gebracht over de afhandeling van hun aangiften? </vraag>
      <vraag nummer="6">Zo neen, kunt u inzicht geven in de wijze waarop de in de vorige vraag genoemde personen door het Openbaar Ministerie zijn ingelicht over de afhandeling van hun aangiften? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In december 1994 heeft het OM Arnhem de ECD verzocht een onderzoek in te stellen inzake het faillissement van BV Art International Arnhem. Aanleiding hiervoor was de aangifte van de faillissementscurator wegens bedrieglijke bankbreuk vanwege het ontbreken van een deugdelijke boekhouding tegen de bestuurder van deze rechtspersoon Freddy N. Tijdens het door opsporingsambtenaren van de ECD ingestelde onderzoek maakte de faillissementscurator melding van het feit dat hij door enige particulieren was benaderd met de mededeling dat zij door Freddy N. waren benadeeld. Een aantal van deze benadeelden is in maart 1996 door opsporingsambtenaren van de ECD gehoord, waarbij deze personen alsnog aangifte deden van verduistering. In mei 1996 werd Freddy N. als verdachte aangehouden en verhoord. </antwoord>
      <antwoord nummer="3">In juni 1996 zijn de in een proces-verbaal vastgelegde resultaten van dit onderzoek ingezonden naar het OM Arnhem. Aan de in onderhavig strafdossier opgenomen aangiften wegens vermeende verduistering werd geen strafrechtelijk vervolg gegeven omdat de gerelateerde feiten naar het oordeel van het OM niet als verduistering noch als enig ander strafbaar feit te kwalificeren of te bewijzen waren. Het betrof hier veelal louter civiele kwesties. Terzake het strafbare feit bedrieglijke bankbreuk werd geen strafvervolging ingesteld gelet op het tijdsverloop (pleegdatum 1992/1993) en het feit dat de verdachte inmiddels in 1995 door het gerechtshof te Arnhem was veroordeeld tot drie jaar gevangenisstraf wegens fraudedelicten: «flessentrekkerij, belastingfraude en verduistering». Nu de strafrechter blijkens artikel 63 van het Wetboek van Strafrecht bij het opleggen van een straf voor feiten die gepleegd zijn vóór de veroordeling in een andere zaak rekening moet houden met die veroordeling in die andere zaak bij het bepalen van de straf, zou de resterende op te leggen straf vermoedelijk nihil of gering zijn geweest. </antwoord>
      <antwoord nummer="4">Uit het archiefexemplaar van het strafdossier blijkt niet dat de ECD van deze in november 1998 genomen vervolgingsbeslissing (sepot, recente bestraffing) door het OM middels een schriftelijk afloopbericht in kennis werd gesteld. Het OM heeft periodiek overleg met de ECD waarin de voortgang en stand van zaken van faillissementonderzoeken ter sprake komen. Niet is na te gaan wanneer de afloop van onderhavige zaak aan de orde is geweest. </antwoord>
      <antwoord nummer="5">In de zaak waarop het ECD-onderzoek betrekking had, zijn zes aangevers niet door het OM ingelicht over de afhandeling van hun aangiften. Het OM betreurt dit. Hierbij merk ik op dat terugkoppeling in dit soort situaties zeker gewenst is. Naar aanleiding van deze zaak zal ik het College vragen aandacht te geven aan terugkoppeling van beslissingen naar belanghebbenden. </antwoord>
      <antwoord nummer="6">Eén van de in het Tros-programma met naam genoemde benadeelden is wel schriftelijk door het OM ingelicht over de afhandeling van zijn aangifte, opgenomen in een andere zaak dan het ECD-onderzoek. Hierop heeft deze persoon een beklagprocedure wegens niet vervolging bij het gerechtshof te Arnhem gestart. Daarnaast heeft nog een benadeelde van Freddy N. in een andere zaak dan het ECD-onderzoek bericht ontvangen van het OM over de afhandeling van zijn aangifte. Deze persoon heeft zich eveneens beklaagd bij het gerechtshof te Arnhem wegens niet vervolging. Beide beklagprocedures lopen nog. </antwoord>
      <noten afkomstig="antwoord"/>
   </antwoorden>
</kvr>
