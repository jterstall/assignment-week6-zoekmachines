<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt en Van Hijum (beiden CDA) aan de minister van Volksgezondheid, Welzijn en Sport en de staatssecretarissen van Sociale Zaken en Werkgelegenheid en van Financiën over de Zorgverzekeringswet voor buitenlandse werknemers. (Ingezonden 31 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25218
</item>
         <item attribuut="Inhoud">Vragen naar aanleiding van artikel 'Poolse arbeiders ontduiken Zorgwet' (Telegraaf, 27 januari 2006). Indieners willen weten hoe de Nederlandse Zorgverzekeringswet ten aanzien van buitenlandse werknemers is geregeld. Binnen welke termijn na aanvang van werkzaamheden in Nederland moet een buitenlandse werknemer zich onder de Zorgverzekeringswet verzekeren? Hoe stelt de overheid deze werknemers op de hoogte van deze verplichtingen en hun recht op zorgtoeslag?</item>
         <item attribuut="Rubriek">Arbeid (Werknemers) Gezondheidszorg (Zorgverzekeringen)</item>
         <item attribuut="Trefwoorden">Buitenlandse werknemers Polen Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1138, Tweede Kamer</item>
         <item attribuut="Vraagnr_bij_indiening">2050607230</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">Van Hijum</persoon>
         </item>
         <item attribuut="Datum_reaktie">2006-03-27</item>
         <item attribuut="Datum_indiening">2006-01-31</item>
         <item attribuut="Document-id">KVR25218</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2417" allpagenumbers="2417 2418" vetnummer="2050607230" code="0506tkkvr1138" lopendefooter="Tweede Kamer, vergaderjaar 2005–2006, Aanhangsel" filenaam="KVR25218" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1138" onderwerp="" indiendatum="2006-01-31">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Volksgezondheid, Welzijn en Sport en de staatssecretarissen van Sociale Zaken en Werkgelegenheid en van Financiën</vraagt-aan>
      </vraagdata>
      <antwoorddata antwoorddatum="27 maart 2006), zie ook Aanhangsel Handelingen nr. 994, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Poolse arbeiders ontduiken zorgwet»? <voetnoot nummer="1"/>
      </vraag>
      <vraag nummer="2">Als een buitenlandse werknemer in Nederland wil werken, na hoeveel dagen moet hij zich dan onder de Nederlandse Zorgverzekeringswet verzekeren? En hoe is hij tot dat moment verzekerd? </vraag>
      <vraag nummer="3">Hoe stelt de Nederlandse overheid deze werknemers op de hoogte van de verzekeringsplicht en het recht op zorgtoeslag? </vraag>
      <vraag nummer="4">Klopt het dat ook voor deze werknemers geldt dat zij vier maanden de tijd hebben na het ontstaan van de verzekeringsplicht om zich te verzekeren? </vraag>
      <vraag nummer="5">Bent u bereid de bestanden van de belastingdienst te koppelen, zodat u weet wie de nieuwe werknemers zijn en wie zich moeten gaan verzekeren (net als elke Nederlander van 18 jaar en ouder)? </vraag>
      <noten afkomstig="vraag">
         <noot nummer="1" datum="2006-01-27" bron="De Telegraaf">De Telegraaf, 27 januari 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Als een buitenlandse werknemer in Nederland komt werken moet eerst worden bezien of betrokkene wel onder de Nederlandse sociale verzekeringswetgeving valt. Daartoe moet worden beoordeeld door de betrokken uitvoeringsorganen of er een internationale regeling inzake sociale zekerheid op betrokkene van toepassing is, zoals de Verordening (EEG) nr. 1408/71 of een verdrag inzake sociale zekerheid. Vervolgens moet het uitvoeringsorgaan beoordelen of de Nederlandse wetgeving is aangewezen of de wetgeving van het land van herkomst. De hoofdregel is dat men valt onder de wetgeving van het land waar men werkt. Uitzonderingen gelden bijvoorbeeld voor gedetacheerden. Detachering moet overigens worden aangetoond door middel van een verklaring dat door het daartoe aangewezen orgaan van het uitzendende land wordt afgegeven. Als iemand in Nederland gaat werken en de Nederlandse wetgeving is aangewezen, dan is de Nederlandse wetgeving vanaf dag één van de aanvang van het werken in Nederland van toepassing. De buitenlandse wetgeving is vanaf dat moment niet meer van toepassing. Betrokkene kan in dat geval niet langer verzekerd zijn ingevolge een buitenlandse wettelijke ziektekostenverzekeringsregeling. Als betrokkene particulier verzekerd was hangt het van de polisvoorwaarden af of betrokkene nog particulier verzekerd kan zijn. Vervolgens moet aan de hand van de nationale «verzekeringsvoorwaarden» worden beoordeeld of dat dan ook tot verzekering leidt. Wooneisen mogen internationaalrechtelijk niet worden gesteld. Iemand op wie de Nederlandse wetgeving van toepassing is, is, behalve als hij onder één van de uitzonderingen op de verzekeringsplicht ingevolge het Besluit uitbreiding en beperking kring verzekerden volksverzekeringen 1999 valt, AWBZ-verzekerd en daarmee Zvw-plichtig. Deze persoon moet zich binnen vier maanden nadat de Zvw-verzekeringsplicht is ontstaan, bij een zorgverzekeraar hebben verzekerd. Laat hij dat na dan riskeert hij een boete. De verzekering gaat bij tijdige aanmelding in met terugwerkende kracht tot en met de dag waarop de verzekeringsplicht is ontstaan. </antwoord>
      <antwoord nummer="3">Dat is primair de taak van de werkgever van de betrokkene. Ik heb onlangs de voorzitter van de Stichting van de Arbeid gevraagd de werkgevers te informeren over de verzekeringsplicht uit hoofde van de Zvw en ze te wijzen op de verplichting van de werkgevers de inkomensafhankelijke bijdrage ten behoeve van de zorgverzekering af te dragen. Verder kan de betrokkene, net als de Nederlandse burger, op allerlei manieren zoals via openbare instellingen (gemeenten, uitvoeringsorganen van sociale zekerheid) en internet, aan voorlichtingsmateriaal komen. </antwoord>
      <antwoord nummer="4">Ja. Zie ook het antwoord op vraag 2. </antwoord>
      <antwoord nummer="5">Zoals ik in het antwoord op vraag 3 heb aangegeven is de werkgever de eerst aangewezene om te wijzen op de verzekeringsplicht. Een werkgever moet daarnaast ook loonaangifte doen. Deze loonaangifte wordt via de Belastingdienst doorgegeven aan de polisadministratie van UWV. Het CVZ kan de gegevens gebruiken voor zijn wettelijke taken. Overigens moet bedacht worden dat met deze gegevens weinig gedaan kan worden om te bewerkstelligen dat iemand zich verzekerd totdat de termijn van vier maanden verstreken is. Immers, betrokkene heeft een wettelijke termijn van vier maanden om zich bij een verzekeraar te melden. </antwoord>
      <noten afkomstig="antwoord"/>
   </antwoorden>
</kvr>
