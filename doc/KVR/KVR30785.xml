<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt en Jan de Vries (beiden CDA) aan de ministers van Volksgezondheid, Welzijn en Sport en van Economische Zaken over het aantal onverzekerden onder de Zorgverzekeringswet. (Ingezonden 3 januari 2008); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30785
</item>
         <item attribuut="Inhoud">Vragen naar aanleiding van een tabel in het Statistisch Bulletin van de Nederlandsche Bank van december 2007 over de ontwikkeling van het aantal onverzekerden onder de Zorgverzekeringswet. Indiener vraagt om hoeveel mensen het gaat en verzoekt de beide bewindslieden om een plan van aanpak om dit aantal terug te brengen.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2007-2008, nr. 1245, Tweede Kamer</item>
         <item attribuut="Vraagnr_bij_indiening">2070807600</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt Jan de Vries</persoon>
         </item>
         <item attribuut="Datum_reaktie">2008-02-06</item>
         <item attribuut="Datum_indiening">2008-01-03</item>
         <item attribuut="Document-id">KVR30785</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2661" allpagenumbers="2661 2662" vetnummer="2070807600" code="0708tkkvr1245" lopendefooter="Tweede Kamer, vergaderjaar 2007–2008, Aanhangsel" filenaam="KVR30785" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1245" onderwerp="" indiendatum="2008-01-3">
         <vrager partij="CDA" oorsprong="parlement">Omtzigt Jan de Vries</vrager>
         <vraagt-aan>de ministers van Volksgezondheid, Welzijn en Sport en van Economische Zaken</vraagt-aan>
      </vraagdata>
      <antwoorddata antwoorddatum="2008-02-6">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het statistisch bulletin van de Nederlandsche Bank van december 2007? <voetnoot nummer="1"/>Hoe ontwikkelt het aantal mensen, dat verzekerd is onder de Zorgverzekeringswet zich in verhouding tot het aantal mensen dat verzekeringsplichtig is onder deze wet? </vraag>
      <vraag nummer="2">Hoeveel mensen zijn aan het eind van het derde kwartaal 2007 niet verzekerd voor ziektekosten onder de Zorgverzekeringswet, terwijl zij wel verplicht zijn zich te verzekeren? </vraag>
      <vraag nummer="3">Bent u bereid in de statistieken van het Centraal Bureau voor de Statistiek ook een indicator op te nemen voor het aantal mensen dat onverzekerd is onder de Zorgverzekeringswet? </vraag>
      <vraag nummer="4">Hoeveel mensen hebben zich tussen 1 mei 2006 en 30 september 2007 gemeld bij een Nederlandse verzekeraar om zich te verzekeren, terwijl ze daaraan voorafgaand wel verzekeringsplichtig waren, maar zich niet verzekerd hadden? Hoeveel van deze mensen hebben zich kunnen verzekeren? </vraag>
      <vraag nummer="5">Hoeveel mensen hebben tot nu toe een boete gekregen voor het niet verzekerd zijn? </vraag>
      <vraag nummer="6">Hoeveel mensen heeft u tot nu toe rechtstreeks laten aanschrijven voor het feit dat zij onverzekerd zijn? </vraag>
      <vraag nummer="7">Hoeveel moet iemand betalen aan boete wanneer hij sinds 1 januari 2006 onverzekerd is en zich op 1 januari 2008 meldt om zich te verzekeren? </vraag>
      <vraag nummer="8">Wanneer zult u met een plan van aanpak komen om het aantal onverzekerden terug te brengen, bijvoorbeeld door hen rechtstreeks te benaderen, zoals de kamer in twee moties (30 800 XVI, nr. 78 en 30 918, nr. 40) heeft gevraagd en de regering heeft toegezegd voor het najaar 2007? (30 918, nr. 22 en 31 200 XVI, vraag 207 en begrotingsbehandeling VWS voor het jaar 2008) </vraag>
      <noten afkomstig="vraag">
         <noot nummer="1">Statistisch Bulletin van de Nederlandsche Bank, december 2007, tabel 9.7</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1 2">Ja. Uit cijfers van het Centraal Bureau voor de Statistiek (CBS) van 2 mei 2007 blijkt dat er op 1 mei 2006 241.000 onverzekerden waren. In mei 2008 levert het CBS cijfers over de aantallen onverzekerden met de stand van 1 mei 2007. Op verzoek van mijn ambtsvoorganger en mij heeft het CBS in 2006 en 2007 op ad hoc basis het aantal onverzekerden en het aantal wanbetalers in kaart gebracht. De Eerste en Tweede Kamer der Staten-Generaal zijn van deze bevindingen op de hoogte gebracht <voetnoot nummer="1"/>. Zoals ik heb toegezegd bij de behandeling in de Eerste Kamer van de Wet verzwaren incassoregime <voetnoot nummer="2"/>ben ik voornemens de informatie over het aantal onverzekerden en het aantal wanbetalers een structurele basis te geven. Hiertoe zal ik een «VWS-verzekerdenmonitor» realiseren, waarmee jaarlijks informatie zal worden verstrekt over de getalsmatige ontwikkeling van het verzekeringsstelsel in nationaal en internationaal verband. De resultaten van de monitoring zullen worden voorzien van beleidsconclusies ter zake van de gemonitorde ontwikkelingen. Ik streef er naar om een eerste rapportage in de tweede helft van 2008 aan het Parlement te zenden. Aan de hand van de bevindingen neergelegd in deze monitor kan worden geconstateerd of de maatregelen die zijn getroffen om het aantal onverzekerden respectievelijk het aantal wanbetalers terug te dringen, ook daadwerkelijk hebben geleid tot resultaat. Daarnaast kan op basis van de monitor eenvoudig worden bezien of er een trend valt waar te nemen in het aantal onverzekerden en het aantal wanbetalers en de samenstelling van beide groepen. </antwoord>
      <antwoord nummer="2">Zoals in het antwoord op vraag 1 is aangegeven levert het CBS in mei 2008 cijfers over de aantallen onverzekerden met de stand van 1 mei 2007. </antwoord>
      <antwoord nummer="3">Dit is reeds gebeurd. Het CBS heeft het jaarlijks leveren van de cijfers over het aantal onverzekerden vanaf 2006 opgenomen in haar reguliere takenpakket. </antwoord>
      <antwoord nummer="4">Uit cijfers afkomstig van het College voor zorgverzekeringen (CVZ) blijkt dat tussen 1 mei 2006 en 30 september 2007 circa 9.500 onverzekerde verzekeringsplichtigen zich hebben gemeld bij een zorgverzekeraar. Zorgverzekeraars hebben deze personen moeten accepteren, conform de acceptatieplicht in de Zorgverzekeringswet. </antwoord>
      <antwoord nummer="5">In circa 2.600 gevallen, zo blijkt uit cijfers van het CVZ, is een boete opgelegd vanwege een te late aanmelding (vier maanden na het ontstaan van de verzekeringsplicht) bij een zorgverzekeraar. </antwoord>
      <antwoord nummer="6">Op dit moment is het wettelijk niet toegestaan om mensen die verzekeringsplichtig zijn, maar zich niet verzekerd hebben, door bestandvergelijking op te sporen en aan te schrijven. De onverzekerde verzekeringsplichtigen zijn nu niet individueel bekend. </antwoord>
      <antwoord nummer="7">De hoogte van de boete kan per geval verschillen. De boete wordt namelijk berekend aan de hand van de hoogte van de nominale premie die van toepassing is op de verzekeringspolis waar betrokkene zich voor heeft aangemeld. In het onderstaande rekenvoorbeeld is uitgegaan van een gemiddelde nominale premie: – een (gemiddelde) nominale premie voor de Zvw per 1-1-2006 was € 90 per maand – periode van overtreding is 24 maanden – totale boete is gelijk aan 90 x 24 = 2.160 plus een opslag van 30%. De boete die een verzekerde dient te betalen is dan 1.3 x 2.160 = € 2.808 </antwoord>
      <antwoord nummer="8">Ik ben momenteel nog in overleg met de betrokken zelfstandige bestuursorganen en uitvoeringsinstanties over het plan van aanpak. Ik verwacht deze gedachtewisseling op korte termijn te hebben afgerond. Hierna zal ik het plan van aanpak zo spoedig mogelijk aan Uw Kamer sturen. </antwoord>
      <noten afkomstig="antwoord">
         <noot nummer="1">Kamerstukken II, 2006/07, 29 689, nrs. 107 en 133 en 30 918, nr. 24</noot>
         <noot nummer="2">Handelingen I, 2007/08, nr. 11, p. 11-394 e.v</noot>
      </noten>
   </antwoorden>
</kvr>
