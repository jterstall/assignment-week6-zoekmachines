<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Santi (PvdA) en Dittrich (D66) aan de minister van Justitie over het doelbewust traineren van uitbetaling schadeuitkeringen door verzekeringsmaatschappijen. (Ingezonden 28 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14463
</item>
         <item attribuut="Inhoud">Vragen naar aanleiding van het tv-programma Radar van 24 september 2001, waarin de klacht is geuit dat verzekeringsmaatschappijen doelbewust uitbetaling van schadeuitkeringen traineren.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Verzekeringsrecht)</item>
         <item attribuut="Trefwoorden">Schadeverzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 2001-2002, nr. 134, Tweede Kamer</item>
         <item attribuut="Vraagnr_bij_indiening">2010200400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Santi</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">2001-10-18</item>
         <item attribuut="Datum_indiening">2001-09-28</item>
         <item attribuut="Document-id">KVR14463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="275" allpagenumbers="275 276" vetnummer="" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14463" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="134" onderwerp="" indiendatum="2001-09-28">
         <vrager partij="PvdA" oorsprong="parlement">Santi</vrager>
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-10-18">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van het TROS-programma RADAR, uitgezonden op 24 september 2001? </vraag>
      <vraag nummer="2">Hoe reageert u op de klacht dat verzekeringsmaatschappijen doelbewust uitbetaling van schadeuitkeringen traineren? Welke mogelijkheden ziet u voor de overheid om verzekerden ondersteuning te bieden teneinde de machtspositie van verzekeringsmaatschappijen te doorbreken? </vraag>
      <vraag nummer="3">Hoe reageert u op de stelling dat verzekeringsmaatschappijen gerechtelijke procedures laten voortslepen en proberen claimanten «uit te roken»? Bent u bereid de rechterlijke macht te verzoeken een overzicht te geven van het aantal aanhangige letselzaken, de duur ervan en de reden van aanhoudingen? </vraag>
      <vraag nummer="4">Wat voor wettelijke aanpassingen zouden mogelijk zijn om de procespositie van claimanten te versterken? </vraag>
      <vraag nummer="5">Bent u bereid een onderzoek in te stellen naar de beïnvloeding van onafhankelijke deskundigen door verzekeringsmaatschappijen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Mocht sprake zijn van het door verzekeraars doelbewust traineren van uitbetaling van schadeuitkeringen, dan acht ik dat onjuist. In het bijzonder bij de behandeling van letselschade, waarbij veelal sprake zal zijn van groot persoonlijk leed is zorgvuldig, correct en snel handelen van essentieel belang. In de verzekeringsbranche zijn gedragsregels, aanbevelingen en adviezen op het terrein van het schaderegelingproces tot stand gekomen, mede met het doel de goede naam en het aanzien van en het vertrouwen in het bedrijf in stand te houden. In het bijzonder ten aanzien van het zorgvuldig en voortvarend optreden in het verkeer met consumenten. Uit verschillende publicaties en acties blijkt dat verzekeraars zich er terdege van bewust zijn dat de letselschadebranche in die zin een zeer gevoelige branche is. Het Verbond van Verzekeraars heeft daarom een aantal acties ondernomen om op dit terrein te komen tot verbetering van de gang van zaken. In juni 2000 is bijvoorbeeld in de brochure «Schade regelt u zo» uitgebreid ingegaan op door de verzekeraars opgestelde gedragsregels. Zaken die daarin worden behandeld, zijn onder meer duidelijkheid, openheid, snelheid en klantgerichtheid. Daarnaast is de Stichting Personenschade Instituut van Verzekeraars werkzaam als kenniscentrum voor de verzekeraars en wordt in het NationaalPlatform Personenschade met betrokkenen geprobeerd te komen tot zo mogelijk eenduidige normeringen en protocollering. Het beleid is er op gericht te komen tot verdere verbetering van de behandeling van letselschade. De recente publiciteit wijst er evenwel op dat het beleid niet altijd even goed in de praktijk wordt gebracht. Mijn collega van Financiën die verantwoordelijk is voor het toezicht op de verzekeringsbranche, heeft zich er van vergewist dat dit bij het Verbond een punt van aanhoudende zorg is en dat op korte termijn wordt bezien op welke wijze nadere acties een extra impuls kunnen geven aan een zorgvuldige afhandeling van letselschade. Gedacht wordt onder andere aan een extra circulaire aan de leden. Naast de activiteiten die het Verbond op dit vlak onderneemt, bestaat voor de slachtoffers die van mening zijn dat de afhandeling niet goed verloopt, de mogelijkheid zich te wenden tot de Ombudsman Verzekeringen. De Ombudsman Verzekeringen streeft er naar om binnen redelijke termijnen een klacht via de weg van bemiddeling op te lossen. Dit is voor de consument een kosteloze en laagdrempelige mogelijkheid om zaken weer vlot te trekken. Uiteraard staat het de consument daarnaast altijd vrij om bij geschillen zich tot de rechter te wenden. De Ombudsman Verzekeringen vraagt in zijn jaarverslag over 2000 aan de betrokkenen in de letselschadebranche aandacht voor de letselsschadeafhandeling. De extra aandacht van het Verbond is in deze zin dan ook zeer terecht. </antwoord>
      <antwoord nummer="3">Zoals ik reeds onder vraag 2 heb aangegeven, valt het doelbewust traineren van schadeuitkeringen, hoe dit ook plaats moge vinden, nooit goed te keuren. Verzekeringsmaatschappijen en claimanten dienen zich redelijk jegens elkaar te gedragen. Uit een artikel van NRC Handelsblad van 5 oktober jl. blijkt al dat in ieder geval één verzekeringsmaatschappij zich bewust is van de onderhavige problematiek en bereid is naar een oplossing te zoeken. Om het voortslepen van gerechtelijke procedures in het algemeen tegen te gaan, is een wetsvoorstel aanhangig bij het parlement, waarop ik onder vraag 4 nader in zal gaan. Zodra deze wet in werking treedt, valt daarmee ook een verbetering van de positie van claimanten te verwachten. Een verzoek aan de rechterlijke macht om een overzicht van het aantal aanhangige letselschades, de duur en reden van aanhouding daarvan, acht ik op dit moment dan ook niet zinvol. </antwoord>
      <antwoord nummer="4">Op dit moment zijn bij het parlement enkele wetsvoorstellen aanhangig die er toe bijdragen dat de procespositie van claimanten wordt versterkt. Ten eerste is wetsvoorstel 26 855 tot herziening van het procesrecht voor burgerlijke zaken, in het bijzonder de wijze van procederen in eerste aanleg, van belang. Dit wetsvoorstel beoogt een snelle afwikkeling van gerechtelijke procedures te bevorderen door onder meer het accent van de procedure te verschuiven naar de mondelinge behandeling alsmede door het terugdringen van het aantal conclusies (repliek en dupliek) na comparitie na antwoord. Ten tweede valt wetsvoorstel 19 529 tot vaststelling van titel 7.17 (verzekering) en titel 7.18 (lijfrente) van het nieuwe Burgerlijk Wetboek, te noemen. Dit wetsvoorstel creëert bij onverplichte aansprakelijkheidsverzekeringen de mogelijkheid voor slachtoffers om een vordering rechtstreeks bij de verzekeringsmaatschappij van de aansprakelijke partij in te stellen. </antwoord>
      <antwoord nummer="5">Uit de, aan mijn collega van Financiën, ter beschikking staande gegevens blijkt niet dat sprake zou zijn van structurele beïnvloeding door verzekeringsmaatschappijen van onafhankelijke deskundigen. Ik ben dan ook van mening dat een onderzoek op dit moment niet aan de orde is. </antwoord>
      <noten afkomstig="antwoord"/>
   </antwoorden>
</kvr>
