<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over privé-klinieken voor cosmetische chirurgie. (Ingezonden 28 maart 2000); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11662
</item>
         <item attribuut="Inhoud">Vragen naar aanleiding van de tv-uitzending 'Over mijn lijk' van RTL5 op 24 maart 2000, waaruit blijkt dat in privé-klinieken voor cosmetische chirurgie te weinig controle naar medisch handelen plaatsvindt en dat hier ook ongekwalificeerde artsen operaties verrichten.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Medische specialisten Ziekenhuizen</item>
         <item attribuut="Vindplaats">Kamervragen met antwoord 1999-2000, nr. 1250, Tweede Kamer</item>
         <item attribuut="Vraagnr_bij_indiening">2990009090</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-05-11</item>
         <item attribuut="Datum_indiening">2000-03-28</item>
         <item attribuut="Document-id">KVR11662</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2803" allpagenumbers="2803 2804" vetnummer="2990009090" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11662" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1250" onderwerp="" indiendatum="2000-03-28">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="11 mei 2000), zie ook Aanhangsel Handelingen nr. 1178, vergaderjaar 1999–2000">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de uitzending over privé-klinieken voor cosmetische chirurgie en de uitspraken van de heer Wijthoff van de Vereniging van plastische chirurgie tijdens dit programma? <voetnoot nummer="1"/>
      </vraag>
      <vraag nummer="2">Wat is uw reactie op zijn zorgen over de grote toename van dit soort privé-klinieken en over het feit dat hier te weinig controle naar medisch handelen plaatsvindt? </vraag>
      <vraag nummer="3">Kunt u zijn stelling ontkrachten dat deze klinieken ook gebruik maken van basisartsen of ongekwalificeerde artsen om operaties te verrichten en zich cosmetisch chirurg kunnen noemen omdat dit geen beschermde titel is? Zo neen, bent u bereid de inspectie hiernaar onderzoek te laten doen en, indien nodig, op te treden? </vraag>
      <vraag nummer="4" voetnoot="2">Herinnert u zich uw antwoord op eerdere kamervragen dat, omdat het in deze klinieken om gezonde mensen gaat, het preventieve toezicht voor de inspectie geen eerste prioriteit heeft? <voetnoot nummer="2"/>Zo ja, erkent u dat ook hier operaties met risico’s plaatsvinden? Is het feit dat er ook commerciële belangen spelen juist geen reden voor de inspectie om extra alert te zijn? </vraag>
      <vraag nummer="5" voetnoot="2">Hoe staat het met het specifieke onderzoek naar de relatie tussen het overlijden van een 27-jarige vrouw en de ingreep in de Rotterdamse privé-kliniek? <voetnoot nummer="2"/>
      </vraag>
      <vraag nummer="6">Klopt het dat u niet kunt optreden tegen de soms indringende reclame-uitingen van de cosmetische chirurgie omdat cosmetische chirurgen niet altijd lid zijn van de beroepsorganisatie en zich daardoor niet gebonden voelen aan ethische gedragsregels? Zo ja, vindt u deze reclamepraktijken ongewenst en, zo ja, waarom gaat u dan niet over tot een wettelijk verbod? </vraag>
      <vraag nummer="7">Welke mogelijkheden zijn er om kosten van opgelopen medische schade in privé-klinieken te verhalen op de betrokken klinieken? </vraag>
      <vraag nummer="8">Erkent u dat u met een vergunningenstelsel meer mogelijkheden heeft om voorwaarden te stellen en eisen te stellen aan de kwaliteit mede omdat u indien hier niet aan wordt voldaan de vergunning kunt intrekken? Zo ja, bent u bereid zo’n vergunningenstelsel te overwegen, zeker nu ook vanuit de vereniging van plastische chirurgie hierom wordt verzocht? </vraag>
      <vraag nummer="9">Wilt u nog voor de zomer een wetsvoorstel aan de Kamer aanbieden om op te kunnen treden tegen alternatieve genezers die zich aan malafide praktijken schuldig maken? Zo ja, wat gaat dit wetsvoorstel inhouden? Is zoiets ook mogelijk voor ongewenste praktijken in privé-klinieken zoals artsen die cosmetische chirurgie verrichten zonder de opleiding tot plastisch chirurg te hebben doorlopen? </vraag>
      <noten afkomstig="vraag">
         <noot nummer="1" datum="2000-03-24" bron="RTL 5, Over mijn lijk">RTL 5, Over mijn lijk, 24 maart 2000</noot>
         <noot nummer="2">Vragen van 23 november 1999 (vergaderjaar 1999–2000, aanhangsel blz. 1013–1015)</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ik heb geen indicaties dat er per saldo een substantiële toename van dit soort klinieken is. Bovendien blijf ik bij mijn nog recent aan u verwoorde standpunt – antwoorden van 13 december 1999 op door u gestelde vragen over cosmetische chirurgie nr. 2990003240 – dat het hier gaat om ingrepen die beperkt van omvang zijn en tevens niet zeer risicovol, zodat de inspectie geen eerste prioriteit legt bij het preventieve toezicht op dergelijke klinieken. </antwoord>
      <antwoord nummer="3">Ook voor de beantwoording van deze vraag moge ik u verwijzen naar mijn antwoord op vraag nr. 3 uwerzijds (= beantwoord d.d. 13-12-1999) van gelijke strekking. Indien zich een dergelijke situatie voordoet dan zal de daarvoor gebruikelijke procedure worden gevolgd. </antwoord>
      <antwoord nummer="4">Ja ik herinner mij dit antwoord nog goed en er zijn bij de inspectie sindsdien geen signalen ontvangen die tot een andere prioritering van toezicht noden. </antwoord>
      <antwoord nummer="5">Zoals ik u eerder op uw verzoek heb bericht heeft de Inspectie voor de Gezondheidszorg een onderzoek naar dit voorval ingesteld. Zij heeft daarvoor een externe deskundige vanuit de Vereniging voor plastische chirurgie ingeschakeld. Deze zal op korte termijn rapporteren. Ik verwacht dan ook u voor het zomerreces een verslag van het onderzoek te kunnen doen toekomen. </antwoord>
      <antwoord nummer="6">De reclamecode van de KNMG is een heel goede zaak, echter een sluitend systeem om artsen aan deze reclamecode te binden is niet voorhanden. Dat is niet essentieel: ik acht het vooral van belang dat de patiënt inzicht heeft in de mogelijkheden om zich tot een vertrouwd adres te wenden, een arts dus die zich bijvoorbeeld ook houdt aan de code. Aldus heeft de cliënt zelf de mogelijkheid tot een afgewogen keuze te komen wat betreft de cosmetische plastische chirurgie. Een systeem van visitatie, accreditatie of certificatie kan daartoe een goed instrument zijn. Met een dergelijk instrument zijn beroepsbeoefenaren c.q. instellingen in staat aan hun kwaliteitsbeleid verdere invulling te geven gericht op een verantwoorde zorgverlening. Ik heb dit punt inmiddels aangekaart bij de Nederlandse Vereniging voor Plastische Chirurgie. Deze vereniging voert thans een actief visitatiebeleid en de plastisch chirurgen die zijn gevisiteerd, doen daar met goedvinden van de vereniging naar buiten toe mededeling van. </antwoord>
      <antwoord nummer="7">Geneeskundige behandeling vindt – ook in zelfstandige behandelcentra – plaats op grond van een overeenkomst tussen hulpverlener en patiënt als bedoeld in de Wet op de geneeskundige behandelingsovereenkomst (een onderdeel van het Burgerlijk Wetboek). Bij wanprestatie is een schadevergoedingsactie mogelijk via een beroep op de burgerlijke rechter. </antwoord>
      <antwoord nummer="8">Daartoe dient de Kwaliteitswet zorginstellingen (Wet van 18 januari 1996, Stb. 1996/80), die in werking is getreden op 1 april 1996. Deze wet legt de primaire verantwoordelijkheid voor verantwoorde zorg bij het veld. Het is daarom eerst aan de sector om te bezien hoe zij haar kwaliteitsbeleid wil vormgeven. In dat kader wijs ik u op het antwoord bij vraag 6 met betrekking op accreditatie of certificering. Die wet biedt mij voldoende instrumenten om op te treden wanneer gehandeld wordt in strijd met de eis dat de zorgaanbieder zorg verleent die verantwoord is. Een vergunningstelsel kan zo worden ingericht dat het mogelijkheden biedt om bij het niet voldoen aan de daarbij gestelde eisen, de vergunning in te trekken. Op dit moment beschik ik niet over zo’n stelsel voor de hier bedoelde 3e-compartimentszorg. Onder het vergunningstelsel van de Wet ziekenhuisvoorzieningen zijn alleen de behandelcentra gebracht die 2e-compartimentszorg verlenen. De onderhavige zorg (2e compartiment) is evenmin onder het vergunningstelsel van de Wet op bijzondere medische verrichtingen gebracht. Ik zie daar ook geen enkele reden voor, gezien de aard van de betrokken verrichtingen. Ik zie gezien het vorenstaande dan ook geen aanleiding een dergelijk vergunningstelsel voor 3e compartimentszorg te overwegen. </antwoord>
      <antwoord nummer="9">Ik bereid een wijziging van de Wet beroepen in de individuele gezondheidszorg (Wet BIG) voor om te bewerkstelligen dat van overheidswege beter kan worden opgetreden tegen beoefenaren van niet in de Wet BIG gereguleerde beroepen in die gevallen waarin die beroepsbeoefenaren ernstige gezondheidsschade dreigen te veroorzaken. Omdat het beroep van arts een wel in de Wet BIG geregeld beroep is, is deze voorgenomen wetswijziging niet van betekenis voor de door u omschreven situatie waarin artsen cosmetische chirurgie verrichten zonder de opleiding tot plastisch chirurg te hebben doorlopen. Voor het beoordelen van een dergelijke situatie biedt genoemde Wet BIG het kader. Hierin is uitdrukkelijk opgenomen in hoofdstuk IV, «voorbehouden handelingen», artikel 36 m.n. lid 14, dat de persoon (arts) de voorbehouden handeling (heelkundige handeling) uitsluitend bevoegd is te verrichten voor zover hij redelijkerwijs beschikt over de bekwaamheid die vereist is voor het behoorlijk verrichten van die handeling. Voor het zelfstandig uitvoeren van de voorbehouden handeling wordt het vereiste van bekwaamheid gesteld. Onbekwaam handelen is onbevoegd handelen. Men dient binnen de grenzen van zijn bekwaamheid te blijven. Plastisch chirurgen staan in een specialistenregister ingeschreven. Om de titel plastisch chirurg te mogen voeren dient men in het register ingeschreven te staan. Artikel 96 e.v. Wet BIG bevat de strafbepalingen die gelden voor diegene die buiten noodzaak, kennelijk tredende buiten de grenzen van hetgeen volgens hoofdstuk III (Wet BIG) tot zijn deskundigheid wordt gerekend. </antwoord>
      <noten afkomstig="antwoord"/>
   </antwoorden>
</kvr>
