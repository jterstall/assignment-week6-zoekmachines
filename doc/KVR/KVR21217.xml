<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Slob (ChristenUnie) aan de minister van Verkeer en Waterstaat over bloemisten en andere zelfstandigen op stations. (Ingezonden 7 september 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21217
</item>
         <item attribuut="Inhoud">Vragen naar aanleiding van het artikel 'Wurgcontract nekt stationsbloemisten' in De Telegraaf van 2 september 2004.</item>
         <item attribuut="Rubriek">Bedrijfsleven en industrie (Midden- en kleinbedrijf) Handel en economie (Binnenlandse handel) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Winkels Zelfstandigen</item>
         <item attribuut="Vindplaats">Kamervragen met antwoord 2004-2005, nr. 36, Tweede Kamer</item>
         <item attribuut="Vraagnr_bij_indiening">2030420690</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="ChristenUnie">Slob</persoon>
         </item>
         <item attribuut="Datum_reaktie">2004-09-27</item>
         <item attribuut="Datum_indiening">2004-09-07</item>
         <item attribuut="Document-id">KVR21217</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="77" allpagenumbers="77 78" vetnummer="2030420690" code="0405tkkvr36" lopendefooter="Tweede Kamer, vergaderjaar 2004–2005, Aanhangsel" filenaam="KVR21217" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="36" onderwerp="" indiendatum="2004-09-7">
         <vrager partij="ChristenUnie" oorsprong="parlement">Slob</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-09-27">
         <antwoorder functie="staatssecretaris" ministerie="">Schultz van Haegen-Maas Geesteranus.</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Wurgcontract nekt stationsbloemisten»? <voetnoot nummer="1"/>
      </vraag>
      <vraag nummer="2">In hoeverre klopt het hierin geschetste beeld dat het voor zelfstandigen op stations steeds moeilijker wordt een rendabele bedrijfsvoering te realiseren? </vraag>
      <vraag nummer="3">Deelt u de opvatting dat de aanwezigheid van bloemisten en andere zelfstandigen op stations de aantrekkelijkheid van het vervoer per trein vergroot en dat met de instandhouding daarvan dus een publiek belang is gediend? </vraag>
      <vraag nummer="4">Welke mogelijkheden heeft u om bij te dragen aan optimale financiële voorwaarden voor zelfstandigen op stations? </vraag>
      <vraag nummer="5">Bent u bereid daaraan een bijdrage te leveren? </vraag>
      <noten afkomstig="vraag">
         <noot nummer="1" datum="2004-09-2" bron="De Telegraaf">De Telegraaf, 2 september 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennisgenomen van dit artikel. </antwoord>
      <antwoord nummer="2">Het is mij niet bekend in hoeverre het in het artikel geschetste beeld dat het voor zelfstandigen op stations moeilijker wordt een rendabele bedrijfsvoering te realiseren, juist is. Ik vind dit ook niet tot mijn verantwoordelijkheden behoren. De positie en verantwoordelijkheden van NS en het Rijk ten aanzien van onder andere stations zijn vastgelegd in de overeenkomst Over de Wissel van 1995. NS is eigenaar van en heeft zeggenschap over de invulling van de commerciële ruimten op stations (het exploitatierecht). Wel is in de overeenkomst vastgelegd dat bij het voornemen tot nieuwe commerciële activiteiten respectievelijk het verlengen van bestaande contracten dit ter toetsing aan de publieke belangen aan ProRail wordt voorgelegd. Deze belangen richten zich op het veiligstellen van de transferfunctie in het station. Met betrekking tot de door NS af te sluiten contracten heeft het ministerie van Verkeer en Waterstaat geen positie. </antwoord>
      <antwoord nummer="3">Bij de verzelfstandiging van NS in 1995 is continuïteit van het vervoer als publiek belang erkend. Daarbij is vastgesteld dat er samenhang moet bestaan tussen de exploitatie van het (personen)vervoer per trein en de exploitatie van stations en vastgoed. NS en het Rijk hebben daarom met Over de Wissel privaatrechtelijke afspraken gemaakt, waarbij NS het exploitatierecht op alle stations heeft. Dit recht wordt periodiek geëvalueerd waarbij wordt bezien of NS bijdraagt aan de synergie tussen vervoeractiviteiten en commerciële activiteiten. De verantwoordelijkheid invulling te geven aan de activiteiten berust volledig bij NS, het is echter wel in het belang van NS om activiteiten te ontplooien op stations die bijdragen aan deze synergie. Een evaluatie om te bezien of in de afgelopen periode sprake was van synergie, start binnenkort. Naast bovengenoemde borging en de in het antwoord op vraag 2 genoemde toetsing aan de transferfunctie, wordt met de afspraken in de te verlenen vervoerconcessie het publieke belang van het personenvervoer per trein zeker gesteld. Hierbij stuur ik NS aan op de belangrijkste aspecten van het vervoerproduct. In deze sturingsrelatie staan we aan de vooravond van de inwerkingtreding van de nieuwe Spoorwegwet en de Concessiewet, waarmee – in combinatie met de daaraan gekoppelde beheer- en vervoerconcessie – wordt toegewerkt naar een overheid die meer op resultaten stuurt en bedrijven die deze resultaten daadwerkelijk kunnen realiseren. Via de vervoerconcessie en het op te stellen vervoerplan wordt voor een aantal aspecten van het vervoerproduct bepaald welk niveau NS zal realiseren, waarbij eveneens de klanttevredenheid wordt betrokken. Het is aan NS om te bepalen welke maatregelen nodig zijn om deze resultaten te halen. </antwoord>
      <antwoord nummer="4">Gelet op het antwoord op de vragen 2 en 3, wens ik niet bij te dragen aan het creëren van optimale financiële voorwaarden voor zelfstandigen op stations. Bovendien zou dit naar verwachting een (verboden) steunmaatregel opleveren. </antwoord>
      <antwoord nummer="5">Zie het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
