<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Boxtel en Schimmel (beiden D66) over arbeidsongeschiktheidsuitkeringen aan ME-patiënten. (Ingezonden 7 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5582
</item>
         <item attribuut="Inhoud">Vragen over een wetenschappelijk onderzoek waaruit blijkt dat een aantal ME-patiënten een afwijkend enzym heeft en over de richtlijn Medisch Arbeidsongeschiktheidscriterium van het Tica. Deze vragen zijn een aanvulling op kamervraag 1996-1997, nr. 1807.</item>
         <item attribuut="Rubriek">Gezondheidszorg (Ziekten en ziektepreventie) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">WAO Ziekten</item>
         <item attribuut="Vindplaats">Kamervragen met antwoord 1996-1997, nr. 1810, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Van Boxtel</persoon>
            <persoon partij="D66">Schimmel</persoon>
         </item>
         <item attribuut="Datum_reaktie">1997-09-10</item>
         <item attribuut="Datum_indiening">1997-08-07</item>
         <item attribuut="Document-id">KVR5582</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3703" allpagenumbers="3703 3704" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1810" onderwerp="" indiendatum="1997-08-7">
         <vrager partij="D66" oorsprong="parlement">Van Boxtel</vrager>
         <vrager partij="D66" oorsprong="parlement">Schimmel</vrager>
         <vraagt-aan/>
      </vraagdata>
      <antwoorddata antwoorddatum="1997-09-10">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u ook kennisgenomen van het artikel over ME in het Amerikaanse Journal of Interferon and Cytokine Research <voetnoot nummer="1"/>? </vraag>
      <vraag nummer="2">Indien het waar is dat ME-patiënten een afwijkend enzym hebben, is er dan naar uw mening sprake van een objectiveerbare ziekte? </vraag>
      <vraag nummer="3">Welke maatregelen zult u nemen ten behoeve van de gedupeerde ME-patiënten, indien blijkt dat de richtlijn niet wordt toegepast? </vraag>
      <vraag nummer="4">Is de Centrale Raad van Beroep niet gebonden aan de richtlijn Medisch Arbeidsongeschiktheidscriterium van het Tica (september 1996), aangezien u, blijkens het artikel, onlangs de steungroep ME en Arbeidsongeschiktheid hebt laten weten dat deze richtlijn de status van dwingend voorschrift aan de uitvoeringsinstelling heeft gekregen? Zo neen, op welke andere wijze denkt u tot effectuering van deze richtlijn te komen? </vraag>
      <noten afkomstig="vraag">
         <noot nummer="2"/>
         <noot nummer="1">Verschenen half juli 1997</noot>
         <noot nummer="2" datum="1997-08-5" bron="Volkskrant" titel="ME-patiënten moeten massaal naar de bijstand">Volkskrant, 5 augustus 1997: «ME-patiënten moeten massaal naar de bijstand»</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen terzake van het lid Oedayraj Singh Varma (GroenLinks), ingezonden 5 augustus 1997. </toelichting>
   <antwoorden aantal="3">
      <antwoord nummer="1 en 2">Ja. In dit artikel wordt verslag gedaan van een eerste stap in een wetenschappelijk onderzoek naar de mogelijke oorzaken van het chronisch vermoeidheidssyndroom. Daaruit is gebleken, dat bij een aantal – maar dus niet bij alle – van de onderzochte patiënten een verhoogde waarde van een bepaald enzym is aangetroffen. Het is nog volstrekt onzeker of, en zo ja in welke mate deze bevindingen van belang kunnen zijn voor de diagnosestelling en/of voor de behandeling van het chronisch vermoeidheidssyndroom. Voorts is onbekend, of deze bij sommige patiënten geconstateerde afwijking correleert met de ernst van de vermoeidheidsklachten. De onderzoeksbevindingen tot nu toe hebben dan ook niet zonder meer betekenis voor de beoordeling van de mate waarin individuele ME-patiënten voor arbeid belastbaar zijn. De diagnose ME is een uitsluitingsdiagnose. Dat wil zeggen dat deze diagnose pas wordt gesteld indien uit het medisch onderzoek met betrekking tot de individuele patiënt is gebleken dat alle denkbare medische oorzaken voor de chronische vermoeidheidsklachten zijn uitgesloten. Zou door wetenschappelijk onderzoek een relatie kunnen worden aangetoond tussen een afwijkend enzym en de vermoeidheidsklachten, dan zou dat het stellen van de diagnose ME – en mogelijk de behandeling van de klachten – in een bepaald geval veel eenvoudiger maken. Voor de WAO-beoordeling is de diagnose in principe evenwel niet doorslaggevend. De te stellen diagnose zegt immers meestal weinig over de mate waarin de patiënt nog in staat is te werken. Bij die vraag zijn andere factoren van veel groter belang, zoals de aard en de ernst van de klachten, de wijze waarop betrokkene met zijn beperkingen omgaat en het soort werk dat betrokkene nog kan verrichten. De onverklaarbaarheid van ME maakt wel, dat de medische beoordeling van de klachten en beperkingen niet eenvoudig is. De richtlijn is juist bedoeld als handreiking bij de beoordeling van onder meer ME-patiënten. </antwoord>
      <antwoord nummer="3">Zowel de uitvoeringsinstellingen als de bij deze instellingen werkzame verzekeringsartsen zijn zonder meer gehouden de richtlijn toe te passen. Het Lisv evalueert thans de toepassing van de verzekeringsgeneeskundige richtlijnen. Indien uit deze evaluatie zou blijken dat er in de uitvoering op dit punt problemen zijn, ligt het primair op de weg van het Lisv maatregelen te nemen. De Osv geeft het Lisv voldoende mogelijkheden om dit te doen. </antwoord>
      <antwoord nummer="4">De CRvB is niet rechtstreeks gebonden aan de richtlijn «medisch arbeidsongeschiktheidscriterium». Dit betekent evenwel niet dat de rechter deze richtlijn of andere beleidsregels buiten beschouwing zou kunnen laten. Zo toetst hij of een bepaald beleid binnen de kaders van de wet blijft en in overeenstemming met de algemene beginselen van behoorlijk bestuur wordt toegepast. De CRvB heeft zich niet uitgesproken over de inhoud van de richtlijn «medisch arbeidsongeschiktheidscriterium». Een directe aanleiding daartoe heeft zich ook niet voorgedaan, aangezien de beslissingen waarover de CRvB tot nu toe uitspraak heeft gedaan dateren van vóór de datum waarop de richtlijn van kracht werd. Dat geldt dus ook voor de uitspraak die aanleiding was voor het artikel in de Volkskrant waaraan u refereert. Het vorenstaande laat onverlet dat de uitvoeringsinstellingen gehouden zijn te handelen conform de richtlijn. Dit vloeit voort uit het feit dat het Lisv, zijnde het bestuursorgaan dat belast is met de taak uitvoering te geven aan de WAO, de richtlijn heeft aangemerkt als een instructie waaraan de uvi’s en de verzekeringsgeneeskundigen ingevolge artikel 43, vierde lid, onder d, Osv 1997, gebonden zijn. </antwoord>
      <noten afkomstig="antwoord"/>
   </antwoorden>
</kvr>
