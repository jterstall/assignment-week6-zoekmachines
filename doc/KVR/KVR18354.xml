<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over artsenbezoekers. (Ingezonden 30 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18354
</item>
         <item attribuut="Inhoud">Vragen naar aanleiding van een onderzoek van DGV, Nederlands instituut voor verantwoord medicijngebruik, over de informatievoorziening door artsenbezoekers, het aanbieden van seeding-trials (vergoedingen voor zogenoemd epidemiologisch onderzoek) aan en het omkopen van artsen. Deze vragen dienen ter aanvulling op eerdere vragen terzake van het lid Arib, ingezonden 30 juni 2003, vraagnr. 2020314210.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische beroepen)</item>
         <item attribuut="Trefwoorden">Apothekers Artsen Geneesmiddelen</item>
         <item attribuut="Vindplaats">Kamervragen met antwoord 2002-2003, nr. 1785, Tweede Kamer</item>
         <item attribuut="Vraagnr_bij_indiening">2020314220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-08-25</item>
         <item attribuut="Datum_indiening">2003-06-30</item>
         <item attribuut="Document-id">KVR18354</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3733" allpagenumbers="3733 3734" vetnummer="2020314220" code="0203tkkvr1785" lopendefooter="Tweede Kamer, vergaderjaar 2002–2003, Aanhangsel" filenaam="KVR18354" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1785" onderwerp="" indiendatum="2003-06-30">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-25">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Wat is uw mening over het verkennende onderzoek van DGV, Nederlands instituut voor verantwoord medicijngebruik, naar de informatievoorziening door artsenbezoekers? Juicht u verder onderzoek toe? 1, 2 </vraag>
      <vraag nummer="2">Bent u van mening dat niet gesproken kan worden van objectieve informatievoorziening indien blijkt dat bijwerkingen, contra-indicaties en interacties met andere geneesmiddelen slechts in de helft van de bezoeken worden vermeld? </vraag>
      <vraag nummer="3">Wat is uw mening over het feit dat artsenbezoekers naar het oordeel van de artsen wel meer kennis dan de artsen hebben over het eigen product maar minder dan de artsen als het gaat om andere middelen, onderzoekstechnische kennis en standaardtherapie? </vraag>
      <vraag nummer="4">Erkent u dat uit onderzoeken blijkt dat artsen zich door artsenbezoekers laten beïnvloeden ook al denken de meeste artsen van niet? </vraag>
      <vraag nummer="5">Wat is uw mening over de inbreng van de farmaceutische industrie in het FTO? </vraag>
      <vraag nummer="6">Hoe denkt u over het geven van cadeaus? Denkt u ook dat de tendens om minder cadeaus te geven te maken heeft met het strenge optreden van de Inspectie voor het Reclametoezicht? Zo ja, hoe denkt u over de rol van de Inspectie in de toekomst? </vraag>
      <vraag nummer="7">Wat gaat u doen met de signalen uit het onderzoek dat nu meer de weg wordt gezocht van seeding-trials (vergoedingen voor zgn. epidemiologisch onderzoek)? </vraag>
      <vraag nummer="8">Klopt het dat er zelfs artsenbezoekers zijn die artsen of apothekers proberen om te kopen? Zo ja, kunt u de Kamer hierover informeren en wat gaat u hieraan doen? </vraag>
      <vraag nummer="9">Erkent u dat uit deze eerste verkenning blijkt dat de artsenbezoekers gekleurde en partijdige gesprekspartners zijn die eerder verkoopgericht dan informatiegericht bezig zijn? Zo ja, baart het feit dat de meeste artsen in dit onderzoek denken dat de artsenbezoeker informatiegericht was u dan geen zorgen? </vraag>
      <vraag nummer="10">Bent u bereid bij te dragen aan objectieve informatievoorziening aan artsen zo nodig in de vorm van onafhankelijke artsenbezoekers? </vraag>
      <noten afkomstig="vraag">
         <noot nummer="3"/>
         <noot nummer="1" datum="2003-06-27" bron="Medisch Contact">Medisch Contact, 27 juni 2003, 58ste Jaargang, nr. 26/27</noot>
         <noot nummer="2" datum="2003-06-27" bron="Trouw">Trouw, 27 juni 2003</noot>
         <noot nummer="3">Ongemakkelijke minnaars, rapport SP 2001</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het Arib, ingezonden 30 juni 2003). </toelichting>
   <antwoorden aantal="9">
      <antwoord nummer="1">Onderzoek naar en monitoring van de marketingpraktijken van de farmaceutische industrie is van groot belang. Het behoort tot de taken van de Stichting DGV om de doelmatige geneesmiddelenvoorziening te bevorderen. De resultaten van dit onderzoek zijn vooralsnog voorlopig van karakter. In november aanstaande verwacht ik de eindrapportage op dit terrein van de Stichting DGV. </antwoord>
      <antwoord nummer="2">Van objectieve informatieverstrekking is naar mijn opvatting pas sprake indien alle voor- en nadelen op gelijke wijze aan bod komen. Ik begrijp dat dit in de praktijk soms lastig kan zijn. Om dit enigszins te kunnen ondervangen is dan ook in het Reclamebesluit geneesmiddelen de verplichting voor de artsenbezoeker opgenomen om te allen tijde de IB-tekst van het desbetreffende geneesmiddel beschikbaar te hebben. </antwoord>
      <antwoord nummer="3">Het betreft een vraag naar de inschatting van artsen over het kennisniveau van het eigen middel. De kennis van de artsenbezoeker over dit onderwerp wordt vergeleken met de arts hoger ingeschat. Ik acht dit getuigen van een realistische kijk van de kant van de huisartsen. Over vergelijkbare middelen schat de arts de kennis van de artsenbezoeker in meer dan de helft van de gevallen even hoog in als dat van de arts. Op het terrein van de onderzoekstechnische kennis en standaardtherapie blijft de artsenbezoeker in kennis achter. Gezien het verschil in opleidingsniveau wekt dat bij mij als zodanig geen verbazing. </antwoord>
      <antwoord nummer="4">Uit een aantal onderzoeken is dat inderdaad gebleken. </antwoord>
      <antwoord nummer="5">Het FTO is er mijns inziens bij gebaat zoveel mogelijk gebruik te maken van onafhankelijke informatiebronnen. In sommige gevallen kan ik mij voorstellen, vanwege de nieuwheid van het desbetreffende product, dat er rechtstreeks, objectieve informatie wordt gegeven door de farmaceutische industrie. Uit de FTO-peiling 2002 van de Stichting DGV blijkt dat de helft van de FTO-groepen minstens eenmaal per jaar gebruik maakt van ondersteuning door de farmaceutische industrie. Doorslaggevend is dat de objectieve besluitvorming in FTO-verband afdoende is gewaarborgd. De Stichting DGV heeft het initiatief genomen tot certificering van FTO-groepen. Objectieve besluitvorming vormt een onderdeel van deze certificering. </antwoord>
      <antwoord nummer="6">Ik ben verheugd te constateren dat uit de voorlopige resultaten van het rapport de tendens blijkt dat er minder cadeaus gegeven worden en de cadeaus die gegeven worden van geringere waarde zijn. Het optreden van de Inspectie zal zeker een rol hebben gespeeld bij het ontstaan van deze tendens. In de nabije toekomst zal de Inspectie de wijze waarop de zelfregulering functioneert nauwgezet monitoren en daarvan verslag uitbrengen. </antwoord>
      <antwoord nummer="7 en 8">Uit de mij thans beschikbare voorlopige resultaten van het onderzoek heb ik noch genoemd signaal noch de conclusie dat artsenbezoekers artsen of apothekers proberen om te kopen kunnen traceren. </antwoord>
      <antwoord nummer="9">Met de kanttekening dat de resultaten thans nog voorlopig van karakter zijn, geven zij wat de artsenbezoekers betreft reden tot enige aanpassing van de inhoud van de opleiding. Het zou mijns inziens een goede zaak zijn indien aan de uiteindelijke resultaten van dit onderzoek aandacht wordt besteed in het FTO dan wel in de nascholing van de huisarts. Zodra het definitieve rapport beschikbaar is en daartoe uiteraard nog voldoende aanleiding bestaat, zal ik dit opnemen met de LHV. </antwoord>
      <antwoord nummer="10">Ik acht het geen taak van de overheid om onafhankelijke artsenbezoekers aan te stellen. De overheid ondersteunt wel op een andere wijze de objectieve informatievoorziening, zoals via het Farmacotherapeutische Kompas van het College voor Zorgverzekeringen en de protocollen en richtlijnen van wetenschappelijke verenigingen. </antwoord>
      <noten afkomstig="antwoord"/>
   </antwoorden>
</kvr>
