<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de minister van Buitenlandse Zaken over illegale import uit Congo. (Ingezonden 15 mei 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13714
</item>
         <item attribuut="Inhoud">Vragen over naleving van VN-sancties op illegale import vanuit onder meer Rwanda van Congolese materialen (onder meer coltan en goud).</item>
         <item attribuut="Rubriek">Energie, water en grondstoffen (Delfstoffenwinning)</item>
         <item attribuut="Trefwoorden">Burundi Congo Delfstoffenwinning Economische sancties Rwanda Uganda</item>
         <item attribuut="Vindplaats">Kamervragen met antwoord 2000-2001, nr. 1220, Tweede Kamer</item>
         <item attribuut="Vraagnr_bij_indiening">2000110590</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2001-05-21</item>
         <item attribuut="Datum_indiening">2001-05-15</item>
         <item attribuut="Document-id">KVR13714</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2543" allpagenumbers="2543" vetnummer="2000110590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13714" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1220" onderwerp="" indiendatum="2001-05-15">
         <vrager partij="D66" oorsprong="parlement">Hoekema</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-05-21">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het VN-rapport «Report of the Panel of Experts on the Illegal Exploitation of the Natural Resources and Other Forms of Wealth of the Democratic Republic of the Congo»? </vraag>
      <vraag nummer="2">Ondersteunt Nederland de in het rapport geformuleerde sancties, waaronder een embargo op de import van coltan, pyrochloor, kassiteriet, hout, goud en diamanten uit Rwanda, Uganda en Burundi? </vraag>
      <vraag nummer="3">Neemt Nederland maatregelen tegen Nederlandse bedrijven die in het rapport genoemd worden in verband met illegale import uit Rwanda van Congolese mineralen? </vraag>
      <vraag nummer="4">Zijn er Nederlandse banken betrokken bij financiële transacties van geroofde Congolese rijkdommen? En zo ja, hoe denkt u aan dergelijke praktijken het hoofd te bieden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het door u genoemde rapport is 4 mei jongstleden besproken in een open zitting in de VN-Veiligheidsraad. Tijdens deze zitting is er forse kritiek geuit op de inhoud van het rapport. De kritiek richtte zich grofweg op twee hoofdpunten. In de eerste plaats is door een meerderheid van de landen geconstateerd dat het rapport ongebalanceerd is. Rwanda, Uganda en Burundi worden in het rapport veelvuldig genoemd en beschuldigd van systematische illegale exploitatie van natuurlijke rijkdommen in de DRC. De rol van onder meer Zimbabwe, Namibië en Angola op het vlak van exploitatie van rijkdommen blijft echter volledig onderbelicht. In de Veiligheidsraad werd geconcludeerd dat het rapport op dat vlak een meer gebalanceerde benadering behoeft. Een tweede belangrijk punt van kritiek dat tijdens de zitting in de VN-Veiligheidsraad aan de orde kwam richt zich op de bewijsvoering in het rapport: een groot deel van de beweringen in het rapport is slecht of zeer matig onderbouwd. De gebruikte bronnen zijn nauwelijks verifieerbaar en een aantal beschuldigingen wordt gedaan door bevooroordeelde partijen die belang zouden kunnen hebben bij het verstrekken van desinformatie. Juist omdat de beschuldigingen zo ernstig zijn en de daaraan gekoppelde aanbevelingen verstrekkende gevolgen kunnen hebben voor een groot aantal landen in de Grote Merenregio, mag er geen twijfel bestaan over de kwaliteit en geloofwaardigheid van het rapport. De Veiligheidsraad heeft daarom aan het einde van het open debat besloten het mandaat van het VN-expertpanel met drie maanden te verlengen. Het expertpanel krijgt hiermee de tijd om het rapport aan te vullen en beter te staven. Het zou onverstandig zijn in dit stadium reeds over te gaan tot uitvoering van de aanbevelingen zoals genoemd in het rapport. Niet eerder dan dat het definitieve rapport is verschenen zal ik derhalve eventuele maatregelen en/of sancties overwegen. </antwoord>
      <antwoord nummer="3">In lijn met het voorgaande zal Nederland het definitieve rapport afwachten alvorens te besluiten al dan niet actie te ondernemen in de richting van mogelijk betrokken Nederlandse bedrijven. </antwoord>
      <antwoord nummer="4">Zie vraag 3. </antwoord>
      <noten afkomstig="antwoord"/>
   </antwoorden>
</kvr>
