<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pitstra (GroenLinks) aan de ministers van Binnenlandse Zaken en Koninkrijksrelaties en van Justitie over Europol. (Ingezonden 13 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14194
</item>
         <item attribuut="Inhoud">Vragen over Europol, met name over voortgang internationale politie-samenwerking via de dienst en de stand van zaken van een onderzoek naar mogelijke fraude bij Europol.</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Politie) Internationale betrekkingen (Europese Unie)</item>
         <item attribuut="Trefwoorden">EU Fraude Politie</item>
         <item attribuut="Vindplaats">Kamervragen met antwoord 2000-2001, nr. 1628, Tweede Kamer</item>
         <item attribuut="Vraagnr_bij_indiening">2000113650</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="GroenLinks">Pitstra</persoon>
         </item>
         <item attribuut="Datum_reaktie">2001-08-24</item>
         <item attribuut="Datum_indiening">2001-07-13</item>
         <item attribuut="Document-id">KVR14194</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3395" allpagenumbers="3395 3396" vetnummer="2000113650" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14194" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1628" onderwerp="" indiendatum="2001-07-13">
         <vrager partij="GroenLinks" oorsprong="parlement">Pitstra</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2001-08-24">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is u inmiddels bekend of de fraudezaak van een medewerker van Europol een incidentele kwestie is of dat de fraude meer structurele vormen heeft aangenomen? Is hiernaar onderzoek verricht en zo ja, wat is daarvan de stand van zaken? </vraag>
      <vraag nummer="2" voetnoot="1">Is het waar dat de CRI heeft geconstateerd dat de Nederlandse politiediensten vaak onduidelijke informatieverzoeken aan Europol richten en dat zij, nadat de CRI de verzoeken had afgekeurd, op eigen houtje deze informatie trachten te vergaren? <voetnoot nummer="1"/>Hoe beoordeelt u deze praktijk? Welke maatregelen gaat u nemen om dit voortaan te voorkomen? </vraag>
      <vraag nummer="3">Is het waar dat de verzoeken van andere landen evenmin voldoen aan de criteria voor informatieuitwisseling via Europol? Ligt het niet op de lijn van Europol om verzoeken te screenen op deze criteria? Is er voldoende Nederlandse controle op de rechtmatigheid van de verzoeken, en zo ja, leidt dit consequent tot weigeringen bij de overtreding van de voorschriften? </vraag>
      <vraag nummer="4">Bent u het met de CRI eens dat het succes van Europol bijzonder tegenvalt, nu slechts 5% van de verzoeken betrekking heeft op analyse en op coördinatie van internationale onderzoeken? </vraag>
      <vraag nummer="5">Deelt u de mening van de CRI dat de Nederlandse regering uiterst terughoudend zou moeten zijn bij deelname aan Europol-projecten? Aan welke criteria zou getoetst moeten worden bij een beslissing over deelname? </vraag>
      <vraag nummer="6">Wat is uw oordeel over de kwaliteit van het werk van Europol? Welke maatregelen zijn naar uw mening noodzakelijk om de kwaliteit van de analyses en de Europol-projecten te verbeteren en het aantal hoogwaardige verzoeken aan Europol substantieel te verhogen? </vraag>
      <vraag nummer="7">Acht u, gelet op de tegenvallende resultaten, een mogelijke uitbreiding van de taken of zelfs bevoegdheden van Europol een wenselijke en opportune ontwikkeling? Wat is uw opstelling in deze discussie? </vraag>
      <vraag nummer="8">Bent u bereid op korte termijn het betreffende CRI-rapport naar de Kamer te zenden? </vraag>
      <noten afkomstig="vraag">
         <noot nummer="1" datum="2001-06-23" bron="De Groene Amsterdammer">De Groene Amsterdammer, 23 juni 2001</noot>
      </noten>
   </vragen>
   <antwoorden aantal="6">
      <antwoord nummer="1">Eind mei 2000 is een strafrechtelijk onderzoek gestart naar een medewerker automatisering van Europol. De verdenking omvat tot op heden valsheid in geschrift, deelneming in een aanneming als ambtenaar en verduistering. Dit deel van het onderzoek kan worden afgerond na beantwoording door het buitenland van rechtshulpvragen. Of er sprake is van andere, meer structurele vormen van fraude wordt thans onderzocht. Dit onderzoek is in een oriënterende fase. In het belang van het onderzoek kunnen geen verdere mededelingen worden gedaan. Ik zie overigens geen verband tussen deze vraag en de andere vragen. </antwoord>
      <antwoord nummer="2 en 3">Het artikel waarnaar verwezen wordt is in belangrijke mate gebaseerd op het jaarverslag over het jaar 1998 van het bureau van de Nederlandse verbindingofficieren (de Dutch desk) bij de Europol Drugs Eenheid, de voorganger van Europol. Europol is pas vanaf 1 juli 1999 gaan werken volgens de bepalingen van de Europol-Overeenkomst. Bedacht dient te worden dat de bedoelde informatieuitwisseling van bi- of multilaterale aard tussen lidstaten onderling was en geen betrekking kon hebben op de taken die Europol nu op grond van de Europol-Overeenkomst uitoefent. Voor informatie-uitwisseling tussen de lidstaten onderling draagt Europol geen verantwoordelijkheid; de nationale verbindingsofficieren dienen toe te zien op de rechtmatigheid daarvan. Het probleem dat het jaarverslag 1998 van het bureau benoemde, bestond vooral daarin dat Nederlandse politiediensten (maar zij niet alleen) aan de Europol-verbindingsofficieren informatieverzoeken richtten die niet behoorden tot het werkterrein van Europol. Het ging dan vooral om verzoeken met betrekking tot (eenvoudige) gegevens waarvoor de tussenkomst van Interpol of «Schengen» de aangewezen weg was. Het is en blijft de taak van de nationale eenheid Europol en de Nederlandse verbindingsofficieren er op toe te zien dat de Nederlandse verzoeken om informatie aan Europol ook inderdaad «Europol-waardig» zijn. De huidige praktijk laat overigens een aanmerkelijke verbetering zien ten opzichte van de situatie in 1998. </antwoord>
      <antwoord nummer="4 en 5">Europol is sinds 1 juli 1999 formeel met zijn werkzaamheden begonnen. Dat betekent dat Europol zelf nog in een opbouwfase verkeert. In deze korte actieve periode is het mandaat van Europol twee maal uitgebreid met belangrijke taakvelden: criminele activiteiten in het kader van terrorisme en de vervalsing van betaalmiddelen, in het bijzonder de chartale euro. De regering is van mening dat verdere ontwikkeling van Europol wenselijk is en actief door de lidstaten dient te worden gesteund. De politiediensten van de 15 lidstaten moeten leren werken met de mogelijkheden die Europol kan bieden wanneer het gaat om de bestrijding van internationale criminaliteit. Dat geldt ook voor de Nederlandse politie en het is een punt dat ook zeker onze aandacht heeft met het oog op de aanstaande inwerkingstelling van het Europol informatiesysteem. Nederland heeft zich waar het de participatie aan Europol-projecten betreft steeds constructief kritisch opgesteld. Deelname aan een specifiek analyseproject van Europol is zinvol indien het project Nederlandse opsporingsbelangen raakt en indien voor deelname daaraan bij Nederlandse recherche-onderdelen of teams voldoende capaciteit door het bevoegd gezag kan worden vrijgemaakt. Deelname aan een project dient ook de verplichting ten aanzien van de deelname aan noodzakelijke vervolgacties te impliceren. Vanuit de Nederlandse delegatie in de Raad van Bestuur van Europol en vanuit de Nederlandse nationale eenheid vindt voortdurend overleg plaats met het openbaar ministerie en met de betrokken korpsen en rechercheteams over de inpassing van de werkzaamheden in de nationale recherchepraktijk. Nederland participeert op dit moment in 10 van de 13 lopende analyseprojecten van Europol. </antwoord>
      <antwoord nummer="6">Naar het oordeel van het KLPD, in het bijzonder de dienst Nationale Recherche Informatie, zijn de analyses die door Europol worden uitgevoerd van goede kwaliteit. Met de inwerkingstelling van het geautomatiseerde Europol informatiesysteem zal de informatiepositie van Europol belangrijk verbeteren en naar verwachting daarmee ook de algehele taakuitvoering. Zowel het openbaar ministerie als de betrokken opsporingsdiensten spelen actief in op de veranderingen die de toenemende Europese samenwerking met zich brengen. </antwoord>
      <antwoord nummer="7">Allereerst zij gewezen op het verschil tussen het werkterrein van Europol (het mandaat) en de bevoegdheden die Europol als Europese politiedienst heeft. Het werkterrein van Europol vindt zijn regeling in artikel 2 en de bevoegdheden in artikel 3 van de Europol-Overeenkomst. Op voorstel van Zweden wordt inmiddels in EU-verband bezien of een algemeen mandaat voor Europol zou kunnen leiden tot een effectievere werkwijze. De beperking tot bepaalde (soorten van) delicten belemmert in zekere zin het gericht optreden tegen criminele organisaties of structuren die internationaal opereren, de primaire doelstelling van Europol. Een daarvoor noodzakelijke wijziging van de Europol-Overeenkomst is thans nog in discussie. Het Zweedse voorstel heeft geen effect op bevoegdheden van Europol en zijn medewerkers. </antwoord>
      <antwoord nummer="8">Ik ben bereid dit rapport aan de Kamer toe te zenden in dezelfde vorm als waarin het rapport is toegezonden aan de organisatie van Eurowatch op een daartoe strekkend verzoek. In deze versie is operationele en vertrouwelijke informatie verwijderd. </antwoord>
      <noten afkomstig="antwoord"/>
   </antwoorden>
</kvr>
