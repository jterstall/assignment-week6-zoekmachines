<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Lansink (beiden CDA) over het niet meer vergoeden van het groeihormoon voor patiënten met het Syndroom van Turner. (Ingezonden 3 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6076
</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1997-1998, nr. 350, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Smits</persoon>
            <persoon partij="CDA">Lansink</persoon>
         </item>
         <item attribuut="Datum_reaktie">1997-11-27</item>
         <item attribuut="Datum_indiening">1997-11-03</item>
         <item attribuut="Document-id">KVR6076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="715" allpagenumbers="715 716" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6076" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="350" onderwerp="" indiendatum="1997-11-3">
         <vrager partij="CDA" oorsprong="parlement">Smits</vrager>
         <vrager partij="CDA" oorsprong="parlement">Lansink</vrager>
         <vraagt-aan/>
      </vraagdata>
      <antwoorddata antwoorddatum="1997-11-27">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Hebt u onlangs besloten het groeihormoon voor meisjes met het Syndroom van Turner niet meer voor vergoeding in aanmerking te laten komen? </vraag>
      <vraag nummer="2">Hebt u zich bij uw beslissing gebaseerd op een advies van de Ziekenfondsraad uit 1996 over doelmatig gebruik van het groeihormoon, als vervolg op een desbetreffend rapport van de Gezondheidsraad? </vraag>
      <vraag nummer="3">Is het u bekend dat recente onderzoeksgegevens en tussentijdse resultaten van thans nog lopende studies wijzen op aanmerkelijk gunstiger resultaten voor de patiënt in relatie tot de in de vorige vraag genoemde onderzoeksgegevens? </vraag>
      <vraag nummer="4">Blijkt uit deze recente onderzoeksgegevens onder andere het verbeterd effect van het groeihormoon op de maximaal te behalen eindlengte en het belang daarvan voor de psycho-sociale ontwikkeling en het welbevinden van de betrokken patiënten? </vraag>
      <vraag nummer="5">Is derhalve de conclusie gerechtvaardigd, dat door toediening van het groeihormoon en de daarmee samenhangende positieve effecten toekomstige kosten van zorg kunnen worden vermeden c.q. kunnen worden geminimaliseerd? Wilt u uw antwoord motiveren? </vraag>
      <vraag nummer="6">Indien het antwoord op de vragen 3 tot en met 5 bevestigend is, hebt u deze resultaten alsdan in uw oordeelsvorming betrokken en, zo ja, op grond van welke overwegingen heeft u desondanks besloten bedoeld groeihormoon niet meer voor vergoeding in aanmerking te laten komen? </vraag>
      <vraag nummer="7">Heeft de belangenvereniging NVVG u meerdere malen aangeboden u terzake te informeren en zo ja, waarom hebt u daarvan geen gebruik willen maken? </vraag>
      <vraag nummer="8">Bent u bereid de resultaten van recente onderzoeken terzake te bestuderen en op grond daarvan uw eerder genomen besluit zo nodig te herzien? Zo neen, waarom niet? </vraag>
      <vraag nummer="9">Bent u voorts bereid in afwachting van uw nadere oordeel, en besluitvorming de werking van de eerder door u uitgevaardigde en gewraakte regeling op te schorten, zodat vergoeding van het groeihormoon gedurende die periode weer mogelijk is? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Op 11 juli 1997 heb ik bij wijziging van de Regeling farmaceutische hulp 1996 de vergoeding van de standaardbehandeling met groeihormoon voor de indicatie syndroom van Turner per 1 november 1997 stopgezet voor nieuwe patiënten. Zulks op basis van het in de vraag bedoelde advies van de Ziekenfondsraad. Patiënten met het syndroom van Turner die al met groeihormoon behandeld worden, mogen deze behandeling voortzetten. </antwoord>
      <antwoord nummer="3 t/m 6">Ook in de rapportages van de Gezondheidsraad en de Ziekenfondsraad wordt melding gemaakt van lopend onderzoek waaruit mogelijk betere resultaten naar voren komen. Deze betreffen echter behandeling op jongere leeftijd, met een hogere tot dubbele dosering groeihormoon of in combinatie met een ander, niet geregistreerd geneesmiddel, oxandrolon. Deze alternatieve behandelingsstrategieën waren ten tijde van de adviezen van de Gezondheidsraad en de Ziekenfondsraad nog dusdanig experimenteel dat de resultaten daarvan, die eigenlijk nu pas beschikbaar gaan komen, niet mee hebben kunnen wegen in mijn besluitvorming. Er zijn mij geen resultaten bekend van onderzoek naar verminderde kosten van zorg op de langere termijn als gevolg van de behandeling van patiënten met het syndroom van Turner met groeihormoon. </antwoord>
      <antwoord nummer="7 en 8">Er zijn in het verleden contacten geweest met de NVGG en de Groeistichting. Ook heeft de Ziekenfondsraad op 25 april 1996 een hoorzitting gehouden waarbij de Groeistichting aanwezig was. Het verslag hiervan is toegevoegd aan het eerder genoemde advies van de Ziekenfondsraad. Inmiddels heb ik op 13 november jl. constructief overleg gehad met de NVGG en de Groeistichting. Tijdens dit gesprek zijn zeer recente, nog niet gepubliceerde, eigen onderzoeksresultaten van de Groeistichting ter sprake gekomen van de eerder bij mijn antwoord op vraag 3 tot en met 6 genoemde nieuwe behandelstrategieën. Er is afgesproken dat de Groeistichting deze en andere internationale onderzoeksresultaten voor mij zal samenvatten en aan mij zal doen toekomen. Op grond hiervan zal ik zonodig de Gezondheidsraad en de Ziekenfondsraad vragen mij opnieuw te adviseren, opdat ik op basis van objectieve gegevens mijn besluit kan heroverwegen. </antwoord>
      <antwoord nummer="9">Neen, daar is op dit moment geen dringende noodzaak toe. Zoals ik heb aangegeven mogen reeds behandelde patiënten de behandeling met groeihormoon voortzetten. Het syndroom van Turner wordt tegenwoordig veelal bij de geboorte vastgesteld, terwijl behandeling met groeihormoon doorgaans pas op zesjarige leeftijd hoeft aan te vangen. Volgens de Groeistichting zouden er voorlopig ook voor nieuwe patiënten geen problemen ontstaan door mijn besluitvorming af te wachten, zo bleek tijdens het overleg van 13 november. </antwoord>
      <noten afkomstig="antwoord"/>
   </antwoorden>
</kvr>
