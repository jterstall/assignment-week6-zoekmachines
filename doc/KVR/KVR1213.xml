<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid OPG Vos (VVD) over het naast zich neerleggen van een rechterlijke beslissing (Ingezonden 27 februari 1995); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1213
</item>
         <item attribuut="Inhoud">Betreft vragen over de geheimhoudingsplicht van een FIOD-ambtenaar die als getuige in een civiele zaak voor een rechtbank was opgeroepen.</item>
         <item attribuut="Rubriek">Belastingen (Belastingdiensten)</item>
         <item attribuut="Trefwoorden">Belastingdienst Overheidspersoneel</item>
         <item attribuut="Vindplaats">Kamervragen met antwoord 1994-1995, nr. 578, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">O.P.G. Vos</persoon>
         </item>
         <item attribuut="Datum_reaktie">1995-03-22</item>
         <item attribuut="Datum_indiening">1995-02-27</item>
         <item attribuut="Document-id">KVR1213</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1179" allpagenumbers="1179" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="578" onderwerp="" indiendatum="1995-02-27">
         <vrager partij="VVD" oorsprong="parlement">O.P.G. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-03-22">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft de staatssecretaris – althans de Dienst Algemene Zaken van zijn departement – aan een ambtenaar van de FIOD, die als getuige in een civiele zaak <voetnoot nummer="1"/>voor een rechtbank was opgeroepen, opdracht gegeven met een beroep op geheimhoudingsplicht te weigeren op vragen te antwoorden? </vraag>
      <vraag nummer="2">Bent u zich ervan bewust dat de betrokken ambtenaar, nadat hij ter zitting een formeel rechtens bindende opdracht van de rechter tot beantwoording van de gestelde vragen heeft geweigerd, zich aldus heeft bloot gesteld aan toepassing van het door artikel 199 van het Wetboek van Burgerlijke Rechtsvordering omschreven dwangmiddel van gijzeling? </vraag>
      <vraag nummer="3">Is de staatssecretaris voornemens hetzij de betrokken ambtenaar op te dragen van de door de rechter gegeven beslissing hoger beroep aan te tekenen, hetzij het hem opgelegde verbod daaraan gevolg te geven, in te trekken? </vraag>
      <vraag nummer="4">Zo niet, waarom niet? Kan een onderdeel van het departement een rechterlijke beslissing naast zich neerleggen? </vraag>
      <noten afkomstig="vraag">
         <noot nummer="1">Rechtbank Haarlem, zaak nummer 496/HA ZA 87-1296</noot>
      </noten>
   </vragen>
   <antwoorden aantal="2">
      <antwoord nummer="1 en 2">Het is vast beleid dat een ambtenaar die wordt opgeroepen om in een civiele zaak te getuigen zich moet beroepen op zijn verschoningsrecht. Dit beleid is neergelegd in paragraaf 6.2.2. van het Voorschrift Informatieverstrekking 1993 (gepubliceerd in de Staatscourant 1992/251). Mijn visie dat ambtenaren in gevallen als het onderhavige terecht een beroep doen op hun geheimhoudingsplicht (onder meer opgenomen in artikel 67 van de Algemene wet inzake rijksbelastingen), wordt onderschreven door het arrest van de Hoge Raad (NJ 1992, 277). Hierin heeft de Hoge Raad geoordeeld dat bij een getuigenverhoor een ambtenaar van de Belastingdienst zich kan beroepen op de hem opgelegde fiscale geheimhoudingsplicht en dat hij een daaruit voortvloeiend verschoningsrecht heeft. De Hoge Raad overweegt dat de fiscale geheimhoudingsplicht zijn rechtvaardiging vindt in het algemeen belang. Het publiek (belastingplichtigen) moet niet van het verstrekken van informatie aan de Belastingdienst worden weerhouden door de vrees dat die informatie voor andere doeleinden kan worden gebruikt dan voor een juiste en doelmatige uitvoering van de aan de Belastingdienst opgedragen taak. Slechts in gevallen waarin met de getuigenis een hoger algemeen belang is gediend dan met de geheimhoudingsplicht, kan ontheffing van de geheimhoudingsplicht aan de orde zijn. In gevallen waarin niet het algemeen belang in het geding is, doch persoonlijke belangen, hetgeen in het algemeen in civiele zaken het geval is, wordt geen ontheffing verleend. Naar mijn oordeel is in casu geen algemeen belang in het geding. </antwoord>
      <antwoord nummer="3 en 4">In het onderhavige geval zal ik de Rijksadvocaat zo spoedig mogelijk opdracht geven namens de betrokken ambtenaar beroep in te stellen tegen de beslissing van de rechter-commissaris. Mocht de rechter in hoogste instantie uiteindelijk beslissen dat de betrokken ambtenaar wel moet getuigen, dan zal hieraan uiteraard gehoor worden gegeven. </antwoord>
      <noten afkomstig="antwoord"/>
   </antwoorden>
</kvr>
