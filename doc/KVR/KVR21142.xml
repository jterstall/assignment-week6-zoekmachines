<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Justitie over de beveiliging van CD's. (Ingezonden 18 augustus 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21142
</item>
         <item attribuut="Inhoud">Vragen over cd's die door de kopieerbeveiliging niet meer af te spelen zijn in bijvoorbeeld cd-spelers in auto's.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Hard- en software)</item>
         <item attribuut="Trefwoorden">Auteursrecht Opslagmedia</item>
         <item attribuut="Vindplaats">Kamervragen met antwoord 2003-2004, nr. 2302, Tweede Kamer</item>
         <item attribuut="Vraagnr_bij_indiening">2030419740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2004-09-15</item>
         <item attribuut="Datum_indiening">2004-08-18</item>
         <item attribuut="Document-id">KVR21142</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4879" allpagenumbers="4879 4880" vetnummer="2030419740" code="0304tkkvr2302" lopendefooter="Tweede Kamer, vergaderjaar 2003–2004, Aanhangsel" filenaam="KVR21142" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2302" onderwerp="" indiendatum="2004-08-18">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-09-15">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de signalen dat kopers van CD’s steeds vaker problemen ondervinden van een te sterke kopieerbeveiliging, waardoor de CD’s bijvoorbeeld in de auto niet meer af te spelen zijn? <voetnoot nummer="1"/>
      </vraag>
      <vraag nummer="2">Deelt u de mening dat een koper van een CD ervan uit moet kunnen gaan dat hij die CD normaal kan gebruiken en derhalve in alle daarvoor bestemde spelers moet kunnen afspelen? </vraag>
      <vraag nummer="3">Heeft een consument recht op teruggave van zijn geld, dan wel op een vervangend, werkend exemplaar wanneer hij zich geconfronteerd ziet met een beveiliging die normaal gebruik van een CD onmogelijk maakt? </vraag>
      <vraag nummer="4">Deelt u de mening dat een koper van een CD er vanuit moet kunnen gaan dat hij voor eigen gebruik kopietjes kan maken van hele albums of van losse nummers, aangezien dat valt onder normaal gebruik en de consument die mogelijkheid in de Auteurswet sinds lange tijd expliciet wordt toebedeeld? </vraag>
      <vraag nummer="5">Bent u bereid om op basis van artikel 29a, vierde lid van de Auteurswet een Algemene Maatregel van Bestuur op te stellen, die ertoe leidt dat consumenten bij de aankoop van een CD verzekerd zijn van de normale werking van een CD, waardoor zij die CD naar believen kunnen afspelen en waardoor zij voor eigen gebruik kopietjes van albums en/of van losse nummers kunnen maken? </vraag>
      <vraag nummer="6">Wat vindt u van de uitspraak van de Consumentenbond, dat het beveiligen van CD’s heilloos is, omdat op internet altijd codes zijn te vinden waarmee de beveiliging kan worden omzeild? Deelt u de mening dat strafrechtelijke noch civielrechtelijke handhaving van het verbod op omzeiling van «technische voorzieningen» een reële optie is zolang individuen op internet eenvoudig software kunnen downloaden waarmee die omzeiling kan worden voltrokken? </vraag>
      <noten afkomstig="vraag">
         <noot nummer="1" datum="2004-08-17" bron="Zie Algemeen Dagblad">Zie Algemeen Dagblad, 17 augustus 2004</noot>
      </noten>
   </vragen>
   <antwoorden aantal="6">
      <antwoord nummer="1">De berichtgeving daarover is mij bekend. Het is waar dat na de introductie van kopieerbeveiligingen in 2002 bleek dat er problemen waren bij het afspelen van sommige beveiligde cd’s in bepaalde daarvoor bestemde afspeelapparatuur. Die problemen zijn inmiddels echter door de desbetreffende branche nagenoeg geheel verholpen. Het afspelen van beveiligde cd’s in auto’s levert dan ook nauwelijks problemen meer op. De klachten die nu nog op het daarvoor speciaal ingerichte onderdeel van de website www.cdlogo.nl worden neergelegd, betreffen vooral het afspelen van sommige beveiligde dvd’s op bepaalde zogenoemde highgrade dvd-spelers. Aan het oplossen van die problemen wordt momenteel gewerkt. Consumenten ondervinden dus steeds minder problemen bij het afspelen van beveiligde cd’s en dvd’s op daarvoor bestemde afspeelapparatuur. </antwoord>
      <antwoord nummer="2">Ja. Cd’s en dvd’s moeten voldoen aan de eisen die de consument daaraan mag stellen waaronder het afspelen op daarvoor bestemde afspeelapparatuur. </antwoord>
      <antwoord nummer="3">Ja. Tijdens de behandeling van de wet omzetting richtlijn auteursrecht en naburige rechten in de informatiemaatschappij, die 1 september jl. in werking is getreden, is aangegeven dat cd’s en dvd’s die niet voldoen aan de eisen die de consument daaraan mag stellen, zoals het afspelen op daarvoor bestemde afspeelapparatuur, kunnen worden geruild. Het beleid van de branche in Nederland met betrekking tot cd’s en dvd’s is dat een consument die een afspeelprobleem heeft met een beveiligde cd of dvd, deze kan ruilen voor een werkend exemplaar. </antwoord>
      <antwoord nummer="4">Nee. Wettelijk erkende gebruikersvrijheden, zoals het maken van een kopie voor eigen oefening, studie of gebruik, vallen – anders dan het afspelen van cd’s en dvd’s op daarvoor bestemde afspeelapparatuur – niet onder «normaal gebruik» als bedoeld in de definitiebepaling van technische voorzieningen ex art. 29a, eerste lid, van de Auteurswet 1912. De mogelijkheid een privé-kopie te maken is, zoals door mij tijdens de plenaire behandeling in de Tweede Kamer van de wet omzetting richtlijn auteursrecht en naburige rechten in de informatiemaatschappij expliciet is aangegeven, geen recht maar een bevoegdheid die door rechthebbenden mag worden ingeperkt. Wanneer de wettelijk erkende gebruikersvrijheid een privé-kopie te maken wordt beperkt, dan moet de consument daarover wel van tevoren goed worden ingelicht. De op dit moment toegepaste kopieerbeveiligingen staan slechts in de weg aan het maken van een digitale kopie voor eigen oefening, studie of gebruik. Het maken van een analoge privé-kopie blijft gewoon mogelijk. Door technische voorzieningen toe te passen, kunnen producten in een grotere verscheidenheid dan ooit te voren worden aangeboden. Maatwerk komt binnen handbereik. De verwachting is dat beperktere gebruikersvrijheden onder invloed van de marktwerking in de prijsstelling tot uitdrukking zullen komen. </antwoord>
      <antwoord nummer="5">Ik zie daartoe geen aanleiding. Het is juist dat het ingevolge artikel 29a, vierde lid, van de Auteurswet 1912 mogelijk is om bij algemene maatregel van bestuur maatregelen te treffen om bepaalde wettelijk erkende gebruikersvrijheden, waaronder het maken van een kopie voor eigen oefening, studie of gebruik, zeker te stellen, wanneer de aan die beperkingen ten grondslag liggende ratio zinledig dreigt te worden. De bevoegdheid in te grijpen is gebaseerd op artikel 6, vierde lid, van richtlijn 2001/29/EG. Dat brengt met zich mee dat er pas kan worden opgetreden, nadat rechthebbenden in de gelegenheid zijn gesteld vrijwillig maatregelen te treffen die ertoe strekken de begunstigden van beperkingen daarvan te laten profiteren. In de richtlijn wordt op dit punt het sluiten van overeenkomsten tussen rechthebbenden en gebruikers van beschermd materiaal over wettelijk erkende gebruikersvrijheden, waaronder de privé-kopie, aangemoedigd. De bevoegdheid een algemene maatregel van bestuur te kunnen uitvaardigen, stimuleert dat dergelijke afspraken ook daadwerkelijk tot stand komen. Los van het feit dat de richtlijn het niet toestaat om op voorhand maatregelen te treffen zonder dat rechthebbenden in de gelegenheid zijn gesteld om zelf tot een maatschappelijk verantwoorde uitoefening van hun rechten te komen, is mij vooralsnog niet gebleken dat de beperking inzake privé-kopiëren zinledig is geworden. </antwoord>
      <antwoord nummer="6">De uitspraak van de Consumentenbond dat het beveiligen van CD’s heilloos is, omdat op internet altijd codes zijn te vinden waarmee de beveiliging kan worden omzeild, deel ik niet. Bedacht dient namelijk te worden dat niet alleen het omzeilen van technische voorzieningen, maar ook het faciliteren van het omzeilen van technische voorzieningen een onrechtmatige daad oplevert op grond van artikel 29a van de Auteurswet 1912 en de daarmee corresponderende bepalingen in de Wet op de naburige rechten en de Databankenwet. Dat betekent degene die op internet software aanbiedt waarmee kopieerbeveiligingen kunnen worden omzeild daarvoor ter verantwoording kan worden geroepen. </antwoord>
      <noten afkomstig="antwoord"/>
   </antwoorden>
</kvr>
