<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over problemen bij grensovergangen in Midden- en Oost-Europa. (Ingezonden 11 juli 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1768
</item>
         <item attribuut="Rubriek">Handel en economie (Douane) Verkeer, vervoer en waterstaat (Wegvervoer)</item>
         <item attribuut="Trefwoorden">Douane Midden-Europa Oost-Europa Wegvervoer</item>
         <item attribuut="Vindplaats">Kamervragen met antwoord 1994-1995, nr. 1113, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1995-08-16</item>
         <item attribuut="Datum_indiening">1995-07-11</item>
         <item attribuut="Document-id">KVR1768</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2291" allpagenumbers="2291 2292" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1113" onderwerp="" indiendatum="1995-07-11">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1995-08-16">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van de conclusies en aanbevelingen uit het rapport «Problemen bij grensovergangen in Midden- en Oost-Europa» van EVO, Transport en Logistiek Nederland en de Vervoersbond CNV (6 juni 1995)? Zo ja, hoe beoordeelt u de geconstateerde forse verslechtering bij een groot aantal grenzen? <voetnoot nummer="1"/>
      </vraag>
      <vraag nummer="2">Acht u de veronderstelling in genoemd rapport nl. dat er vanwege de negatieve ervaringen aan de grenzen sprake is van een opvallende dalende belangstelling voor bepaalde landen, realistisch? </vraag>
      <vraag nummer="3">Welke maatregelen zijn in het verleden ter vermindering van de grensproblemen reeds getroffen en hoe is het in dat licht te verklaren dat er in feite sprake is van een aanzienlijke verslechtering? </vraag>
      <vraag nummer="4">Is er op dit moment, met name ten gevolge van recente overheidsmaatregelen op sociaal-economisch vlak, sprake van ernstige en min of meer specifiek voor Hongarije geldende grensproblemen? </vraag>
      <vraag nummer="5">Welke mogelijkheden staan u ten dienste om in de gesignaleerde erbarmelijke situatie verbetering te brengen c.q. de verantwoordelijke overheden in Midden- en Oost-Europa ertoe te bewegen de geconstateerde problemen op te lossen? In hoeverre acht u het opportuun om op nationaal niveau maatregelen te treffen? </vraag>
      <vraag nummer="6">Zou het beleid van de grenspassages kunnen worden betrokken bij de implementatie van het Witboek-beleid? Zo ja, hoe zou dat concreet gestalte kunnen krijgen en wilt u zich ervoor inzetten om dat te realiseren? </vraag>
      <vraag nummer="7">Wat vindt u van de suggestie om financie¨le EU-bijdragen aan interne infrastructuurprojecten in de MOE-landen te koppelen aan de voortgang in de uitvoering van grenspassage-projecten en inhoeverre kan deze suggestie tevens een rol spelen bij het verbeteren van de kennis/mentaliteit van douanepersoneel? </vraag>
      <noten afkomstig="vraag">
         <noot nummer="1">De totaal gemiddelde wachttijd per grensovergang is tussen 1993 en 1994 gestegen van 5 uur en 30 minuten naar 11 uur en 30 minuten. In 11,2% van de gevallen is de wachttijd langer dan 24 uur en bij 2% loopt de wachttijd zelfs op tot meer dan twee dagen! De gemiddelde schade per bedrijf steeg in de genoemde periode van f 11 088 naar f 14 407. Het schadebedrag varieert van f 75 tot f 144 000 per maand. Verder blijken veel vrachtwagenchauffeurs aan de grens te maken te krijgen met: bedreiging (10,2%), afpersing (4,4%), mishandeling (2,7%), beroving (2,2%) en poging tot diefstal (1,8%)</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennis genomen van het rapport inzake problemen bij grensovergangen in Midden- en Oost-Europa (MOE landen) van EVO, Transport en Logistiek Nederland en de Vervoersbond CNV, van 6 juni 1995. Dit rapport bevat welkome informatie en is een waardevolle aanvulling op het eerder verschenen rapport over ditzelfde onderwerp. De toestand aan de grenzen in MOE landen is ook voor mij zorgwekkend. Enerzijds zien wij een toenemende inspanning, op nationaal en internationaal niveau (in het kader van bilaterale en multilaterale programma’s van technische assistentie), om de problemen aan de grenzen te verlichten (nieuwe infrastructuur, opleidingen douane, en dergelijke). Anderzijds is er nog steeds dagelijks sprake van – in sommige gevallen schrikbarende – lange wachttijden en daarbij komend ongerief. Oost-Europa is evenwel voor het Nederlandse wegtransport in het algemeen een groeimarkt te noemen. Was het vervoer op deze landen vier jaar geleden nog geen 1% van het totale grensoverschrijdende goederenvervoer over de weg, thans is dit 6%, uitgedrukt in ton/km. Dit percentage zal uit kunnen groeien tot 8% in de komende jaren. De aard van de materie brengt met zich mee, dat, ondanks de inspanningen die geleverd worden, de problemen niet van de ene dag op de andere kunnen worden opgelost. Het zal nog zeker enige tijd duren voordat de grensfaciliteiten in de MOE landen op een redelijk niveau zijn gebracht. </antwoord>
      <antwoord nummer="2">Het is opvallend, dat, vooral het laatste jaar, een dalende tendens te bespeuren is van het Nederlandse wegvervoer in de relatie met enkele MOE landen. In het rapport van de genoemde organisaties wordt gesproken over «omrij-gedrag» van ruim 22% via rail of ferry, om de problemen aan de grenzen, van vooral Duitsland en Polen, te vermijden. </antwoord>
      <antwoord nummer="3">Zoals u weet hebben de MOE landen, waarmee een zgn. Euro akkoord is gesloten met de EU, de verplichting op zich genomen om in een periode van 10 jaar zich aan te passen aan het acquis communautaire. Hierin zijn begrepen de procedures rond de grensovergangen. Daarnaast wordt in het PHARE programma een steeds groter percentage besteed aan transport. Was dit in het begin nog 0%, thans is dit zo’n 30%. Een deel van deze technische assistentie wordt besteed aan de verbetering van de grensproblematiek. Daarnaast zijn er programma’s in het kader van Eurodouane, gericht op het begeleiden en opleiden van douane-personeel, het aanpassen van relevante wetgeving en het verbeteren van de afhandelingsprocedures aan de grenzen. Het gaat hier om een substantie¨le westerse bijdrage. Inmiddels heeft PHARE een niveau bereikt van 1,24 miljard ECU (1996). In de individuele contacten die ik met de MOE landen heb valt mij op dat ook van hun kant een vergelijkbare inspanning geleverd wordt, door de problemen van gezamenlijke grensposten aan te pakken. De verslechtering van de situatie aan de grenzen in de MOE landen, waar in het rapport op gewezen wordt, verklaar ik dan ook enerzijds uit het feit dat het hier gaat om een groeimarkt en anderzijds uit het feit dat de aard van de materie met zich meebrengt dat het de nodige tijd en geduld vergt om de problemen adequaat op te lossen. </antwoord>
      <antwoord nummer="4">Op dit moment zijn bij mij geen recente specifieke overheidsmaatregelen bekend die leiden tot ernstige – en zoals de geachte afgevaardigde dit noemt: min of meer specifiek voor Hongarije geldende – grensproblemen. </antwoord>
      <antwoord nummer="5">Teneinde in de situatie verbetering te brengen wordt elke mogelijkheid die zich voordoet benut, in kontakten van mijzelf, als ook van de Staatssecretaris van Economische Zaken met collega Ministers van Midden- en Oosteuropese landen en in de Gemengde Commissie Wegvervoer. Het treffen van maatregelen op nationaal niveau, zoals door de geachte afgevaardigde gesuggereerd, acht ik dan ook niet opportuun, mede omdat dit onze onderhandelingspositie inzake markttoegang tot de individuele MOE landen ernstig zou kunnen verstoren. </antwoord>
      <antwoord nummer="6">Met het Witboek, waar de geachte afgevaardigde over spreekt, wordt waarschijnlijk bedoeld het «Witboek Oost-Europa». Dit is bedoeld als handleiding voor de geassocieerde MOE landen voor het proces van integratie in de interne markt van de EU. Het gaat hier om een gefaseerde aanpassing en/of approximatie van wetgeving. Het witboek is echter niet bedoeld om «druk» uit te oefenen op het wetgevingsproces in de MOE landen zelf. In dit verband wil ik er op wijzen dat ook in Nederland het niet ongebruikelijk is dat met het proces van wetgeving enige jaren gemoeid is. Ik zou niet bij de MOE landen de indruk willen wekken dat zij sneller in wetgeving zouden moeten zijn dan wij hier in het westen. Dat zou mij te ver gaan. </antwoord>
      <antwoord nummer="7">Gezien het antwoord op vraag 6, acht ik een koppeling van financie¨le EU-bijdragen aan interne infrastructuurprojecten in de MOE landen aan de voortgang in de uitvoering van grenspassageprojecten niet gewenst. De suggestie om hier tevens de kennis/mentaliteit van het douanepersoneel mee te verbeteren lijkt mij niet gewenst aangezien de EU-bijdragen voor infrastructuurprojecten slechts de fysieke infrastructuur betreffen. Opleiding/vorming en bij- of omscholing van douanepersoneel dient uit andere financieringsbronnen te komen, zoals uit het hiervoor genoemde project Eurodouane. </antwoord>
      <noten afkomstig="antwoord"/>
   </antwoorden>
</kvr>
