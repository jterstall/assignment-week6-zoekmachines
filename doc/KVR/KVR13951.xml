<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en van Defensie over mogelijke militaire samenwerking tussen Nederland en Indonesië. (Ingezonden 31 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13951
</item>
         <item attribuut="Inhoud">Gezien de situatie in Indonesië zou een militaire samenwerking tussen Nederland en Indonesië door de Indonesische militairen beschouwd kunnen worden als politieke steun. Een militaire samenwerking is daarom mogelijk te vroeg en ongepast.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Militairen)</item>
         <item attribuut="Trefwoorden">Indonesië Militaire samenwerking</item>
         <item attribuut="Vindplaats">Kamervragen met antwoord 2000-2001, nr. 1425, Tweede Kamer</item>
         <item attribuut="Vraagnr_bij_indiening">2000111470</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-06-29</item>
         <item attribuut="Datum_indiening">2001-05-31</item>
         <item attribuut="Document-id">KVR13951</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2971" allpagenumbers="2971 2972" vetnummer="2000111470" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13951" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1425" onderwerp="" indiendatum="2001-05-31">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2001-06-29">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Defensie en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich uw antwoord tijdens het Algemeen Overleg met de Kamer over de mogelijke militaire samenwerking tussen Nederland en Indonesië? <voetnoot nummer="1"/>
      </vraag>
      <vraag nummer="2">Wat is momenteel de stand van zaken bij deze (mogelijke) samenwerking? Is de bilaterale werkgroep al bijeengekomen? Zijn er in de bilaterale werkgroep al concrete voorstellen geformuleerd voor deze samenwerking? Zo ja, hoe luiden deze voorstellen en zijn deze al geïmplementeerd? </vraag>
      <vraag nummer="3">Heeft de Indonesische regering inmiddels een aanvraag ingediend bij Nederland voor reserveonderdelen voor zes marineschepen teneinde deze in staat te stellen te waken over de territoriale integriteit van de Indonesische wateren? </vraag>
      <vraag nummer="4">Hebben Indonesische militairen al deelgenomen aan (bestaande) cursussen van militaire onderzoeksinstituten in Nederland als onderdeel van de militaire samenwerking? </vraag>
      <vraag nummer="5" voetnoot="2">Is het waar dat de minister van Politieke Zaken en Veiligheid Susilo Bambang Yudhoyono het mandaat krijgt om de orde in het land te herstellen? Zo ja, is het inmiddels bekend welke concrete stappen er genomen worden om de orde in het land te herstellen? <voetnoot nummer="2"/>
      </vraag>
      <vraag nummer="6">Hoe groot acht u de kans dat de opdracht tot speciale maatregelen om de orde in het land te herstellen, het leger of althans ongedisciplineerde eenheden, ingezet worden tegen de bevolking? </vraag>
      <vraag nummer="7">In hoeverre wordt een militaire samenwerking tussen Nederland en Indonesië door de Indonesische militairen gezien als politieke steun? </vraag>
      <vraag nummer="8">Deelt u de mening dat gezien de recente omstandigheden aldaar en de nog steeds omstreden rol van het leger in diverse conflicten, een militaire samenwerking te vroeg en ongepast is? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 049" documentnummer="36">Kamerstuk 26 049, nr. 36</noot>
         <noot nummer="2" datum="2001-05-29" bron="Volkskrant" titel="Wahid niet te vervolgen voor corruptie">Volkskrant, 29 mei 2001: «Wahid niet te vervolgen voor corruptie»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op basis van een globaal voorstel van Indonesische kant is aan Nederlandse zijde een inventarisatie gemaakt van concrete mogelijkheden voor samenwerking. Voorshands gaat de Nederlandse voorkeur uit naar opleidingen en trainingen. Gezamenlijke oefeningen en materieelsamenwerking zijn voor het moment niet aan de orde. Het overleg hierover is nog gaande en verloopt via de Nederlandse ambassade te Jakarta. De bilaterale werkgroep is nog niet bijeen geweest. </antwoord>
      <antwoord nummer="3">Nederland heeft geen formele aanvraag voor een exportvergunning voor de levering van dergelijke reserveonderdelen ontvangen. Ik voeg daaraan toe dat de inventarisatie die naar aanleiding van initiële Indonesische voorstellen is gemaakt, en waaraan in het antwoord op vraag 2 wordt gerefereerd, zich wel uitstrekte over materieel voor de Indonesische marine. De Koninklijke marine heeft vastgesteld dat zij niet (meer) beschikt over reserveonderdelen waaraan aan Indonesische zijde blijkbaar behoefte bestaat. </antwoord>
      <antwoord nummer="4">Tot dusver heeft in december 2000 één Indonesische TNI-officier deelgenomen aan de «Netherlands Defence Orientation Course» aan het Instituut Defensie Leergangen. Voorzien is dat ook dit jaar één Indonesiër deelneemt aan deze cursus. </antwoord>
      <antwoord nummer="5">Op 28 mei gaf president Wahid de toenmalige coördinerend minister voor Politieke Zaken en Veiligheid, Susilo Bambang Yudhoyono, de opdracht speciale maatregelen te nemen gericht op beëindiging van de crisis en herstel van orde en veiligheid. Direct nadat het desbetreffende decreet was uitgevaardigd, liet minister Yudhoyono weten dat hiermee geen opdracht werd gegeven tot afkondiging van de noodtoestand. Wel werden op dezelfde dag de politietroepen in verhoogde staat van paraatheid gebracht. Inmiddels is minister Yudhoyono bij de algehele kabinetswijziging door president Wahid vervangen door luitenant-generaal bd. Agum Gumelar. </antwoord>
      <antwoord nummer="6">Toen president Wahid in de aanloop naar de bijeenkomst van het parlement op 30 mei jl. dreigde met het uitroepen van de noodtoestand, bleek het leger, net als toenmalig minister Yudhoyono en bijna alle andere kabinetsleden, niet bereid deze richting in te slaan. Het Indonesische leger lijkt zich te hoeden voor uitspraken of acties die buiten de constitutionele kaders zouden vallen. Vanuit mijn grote zorg over de ontstane crisis heb ik tijdens mijn gesprek met minister Alwi Shihab op 25 mei benadrukt dat alle partijen langs constitutionele en democratische weg zouden moeten zoeken naar een oplossing. </antwoord>
      <antwoord nummer="7">Vanuit de gedachte dat hervorming van het leger hoge prioriteit moet krijgen, staan bij de verkenning van de mogelijkheden tot militaire samenwerking twee doelstellingen centraal: de democratisering en de professionalisering van de Indonesische strijdkrachten. Hierover bestaat ook bij de Indonesische civiele en militaire autoriteiten geen misverstand. </antwoord>
      <antwoord nummer="8">De zeer specifieke militaire samenwerking zoals door Nederland nu ondernomen is uitsluitend gericht op de hervorming van de Indonesische krijgsmacht. Die hervorming is een zeer belangrijk element in het Indonesische democratiseringsproces. De internationale gemeenschap kan daaraan in de eerste plaats bijdragen via ondersteuning van de opbouw van een krachtig civiel bestuur. Daarnaast kan de hervorming van de strijdkrachten worden ondersteund via in omvang en doelgroep beperkte samenwerking op het gebied van professionalisering en democratisering. Zoals hierboven aangegeven achten wij andere vormen van militaire samenwerking nog niet aan de orde. Ook het – restrictieve – beleid t.a.v. export van strategische goederen naar Indonesië houdt met deze omstandigheden rekening. </antwoord>
      <noten afkomstig="antwoord"/>
   </antwoorden>
</kvr>
