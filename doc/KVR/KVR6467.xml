<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Zijlstra en Kalsbeek-Jasperse (beiden PvdA) over beëindiging van TBS bij het bereiken van de leeftijd van 21 jaar. (Ingezonden 21 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6467
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Straffen)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 1997-1998, nr. 679, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Zijlstra</persoon>
            <persoon partij="PvdA">Kalsbeek-Jasperse</persoon>
         </item>
         <item attribuut="Datum_reaktie">1998-02-09</item>
         <item attribuut="Datum_indiening">1998-01-21</item>
         <item attribuut="Document-id">KVR6467</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1383" allpagenumbers="1383 1384" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6467" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="679" onderwerp="" indiendatum="1998-01-21">
         <vrager partij="PvdA" oorsprong="parlement">Zijlstra</vrager>
         <vrager partij="PvdA" oorsprong="parlement">Kalsbeek-Jasperse</vrager>
         <vraagt-aan/>
      </vraagdata>
      <antwoorddata antwoorddatum="1998-02-9">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Mag een TBS-gestelde bij het bereiken van de leeftijd van 21 jaar zonder rechterlijke toets de inrichting verlaten? <voetnoot nummer="1"/>
      </vraag>
      <vraag nummer="2">Is hier sprake van een wettelijke omissie? </vraag>
      <vraag nummer="3">Zo ja, bent u bereid te bevorderen dat deze omissie zo snel mogelijk ongedaan wordt gemaakt? </vraag>
      <vraag nummer="4">Zo neen, welke maatregelen bent u bereid te nemen om aan deze ongewenste situaties een eind te maken? </vraag>
      <noten afkomstig="vraag">
         <noot nummer="1" datum="1998-01-19" bron="NOS-journaal">NOS-journaal, 19 januari 1998</noot>
      </noten>
   </vragen>
   <antwoorden aantal="1">
      <antwoord nummer="1" voetnoot="1 2">Voorop gesteld dient te worden dat het niet gaat om de maatregel van terbeschikkingstelling, maar de – voor de wetswijziging van 1995 <voetnoot nummer="1"/>geldende – maatregel van plaatsing in een inrichting voor buitengewone behandeling (pibb). Ingevolge artikel 77r van het Wetboek van Strafrecht, zoals dat luidde voor de wijziging van 1995, eindigt deze maatregel uiterlijk op de leeftijd van eenentwintig jaar. 2 tot en met 4 In september 1989 is het wetsvoorstel tot wijziging van het jeugdstrafrecht ingediend. Hierbij werden de (oude) maatregelen pibb en terbeschikkingstelling van de regering vervangen door de nieuwe maatregel van plaatsing in een inrichting voor jeugdigen (PIJ). In het oorspronkelijke wetsvoorstel was voorgesteld dat deze maatregel maximaal 4 jaar duurde, maar eindigde bij de leeftijd van eenentwintig jaar. In maart 1992 is aan de Commissie TBS een sanctietoepassing geestelijk gestoorde delinquenten (commissie Fokkens) de vraag voorgelegd of de wettelijke regeling op dit punt diende te worden gewijzigd, en zo ja op welke wijze <voetnoot nummer="2"/>. Directe aanleiding voor dit verzoek was een – naar aanleiding van een concreet geval in de Pompekliniek – signaal van de kring van kinderrechters en TBS-inrichtingen omtrent de problemen die kunnen ontstaan als de maatregel van rechtswege afloopt bij de leeftijd van eenentwintig jaar terwijl de behandeling nog niet is beëindigd. Deze commissie heeft onderzocht of verdere verlenging van de maatregel of eventuele omzetting van de maatregel gewenst zou zijn. De commissie Fokkens heeft bij de mogelijkheid van eventuele omzetting gewezen op de omstandigheid dat deze mogelijkheid aanvankelijk was opgenomen in het wetsvoorstel tot verlaging van de meerderjarigheidsgrens. Dit voorstel werd tijdens de parlementaire behandeling door de Tweede Kamer kritisch ontvangen. De terbeschikkingstelling werd te zwaar en uitzichtloos geacht. Door de omzetting zou een maatregel van beperkte duur worden omgezet in een maatregel van onbeperkte duur en zou voorts een strafverzwaring opleveren, die, omdat daaraan geen nieuwe veroordeling ten grondslag ligt, in strijd werd geacht met het Nederlandse strafrecht. De Tweede Kamer gaf de voorkeur aan de verlenging van de maatregel voor onbeperkte duur, die eindigt uiterlijk op het tijdstip van de leeftijd van eenentwintig jaar. In het licht van deze discussie achtte de commissie Fokkens onvoldoende zwaarwegende belangen aanwezig om tot een voorstel tot omzetting te komen. De commissie heeft geadviseerd om de leeftijdsgrens van eenentwintig jaar te laten vervallen en in geval er sprake is van een stoornis van de geestvermogens de mogelijkheid te bieden om de maatregel te verlengen tot maximaal zes jaar. Deze keuze was gebaseerd op het oordeel van de gedragsdeskundigen uit de commissie dat deze termijn voldoende is om ook in ernstige gevallen tot een redelijke afronding van de behandeling te komen. Bovendien was deze termijn naar het oordeel van de commissie het maximum dat zich met het «beperkte» karakter van jeugdstrafrecht laat verenigen. Het voorstel van de commissie Fokkens is door de toenmalige minister van Justitie bij nota van wijziging meegenomen in het aanhangige wetsvoorstel tot wijziging van jeugdstrafrecht. Sedert de inwerkingtreding van het herziene jeugdstrafrecht speelt de leeftijdsgrens van eenentwintig jaar dus geen rol meer. Aanvankelijk is er van uitgegaan dat, ingevolge het overgangsrecht van het herziene jeugdstrafrecht, de «oude» gevallen onder de nieuwe regeling vielen. Zowel voor wat betreft de procedure bij de verlengingen alsmede voor wat betreft de nieuwe termijnen. Het Hof Arnhem (penitentiaire kamer) heeft evenwel beslist dat jeugdigen die nog voor de wijziging van het jeugdstrafrecht zijn berecht en dus de «oude» pibb-maatregel of de «oude» maatregel van jeugd tbr hebben, er op mochten vertrouwen dat deze met eenentwintig onderscheidenlijk achttien jaar afloopt, en verder verlenging derhalve niet mogelijk is. Zoals uit het vorengaande al blijkt is sedert de inwerkingtreding van het herziene jeugdstrafrecht de leeftijdsgrens van eenentwintig jaar niet meer van belang. De herziene regeling is pas twee jaar van kracht. Er zijn op dit moment nog geen aanwijzingen dat de in de nieuwe regeling opgenomen mogelijkheid tot verlenging van maximaal zes jaar, waarvan de gedragsdeskundigen uit de commissie Fokkens van oordeel waren dat deze ook voor zware gevallen de mogelijkheid biedt tot een redelijke afronding van de behandeling, dezelfde problemen op zal leveren. In het concrete geval van Henkie van de H. uit Ochten zou bij toepassing van de nieuwe regeling de behandeling nog ruim tweeënhalf jaar kunnen zijn voortgezet. Bovendien heeft de commissie Fokkens er destijds terecht op gewezen dat gelet op de aard en het karakter van het jeugdstrafrecht een maatregel van onbeperkte duur in beginsel niet in aanmerking komt. Voorts is van belang dat het herziene jeugdstrafrecht de mogelijkheid voor de rechter om op een jeugdige vanaf zestien jaar het volwassenenstrafrecht toe te passen en dus ook de maatregel van zijn verruimd. Ik zie derhalve op dit moment nog geen reden om de pas twee jaar geldende herziene regeling aan te passen. Wel is het zo dat tijdelijk voor de groep die nog is berecht volgens de oude regeling van het jeugdrecht, zoals Henkie van de H., de leeftijdsgrens van eenentwintig jaar een rol blijft spelen en zich het probleem kan voordoen dat de behandeling nog niet is afgerond. Het beleid van de inrichtingen is er op gericht om tijdens de behandeling voor alle jeugdigen een traject uit te zetten waarin afspraken worden gemaakt over de terugkeer in de samenleving. Bij mogelijk recidivegevaar wordt getracht in de afspraak daar rekening mee te houden. Mocht dit niet voldoende zijn dan is er de mogelijkheid van nabehandeling op vrijwillige basis. In voorkomende gevallen zal de wet Bopz een oplossing kunnen bieden, mits aan alle voorwaarden van deze wet is voldaan. Zo zal er sprake moeten zijn van een stoornis van de geestvermogens en zal deze stoornis gevaar moeten veroorzaken. Dit kan zijn gevaar voor betrokkene zelf of gevaar voor zijn omgeving. In het concrete geval van Henkie van de H. wordt momenteel, naast de mogelijkheid van een vrijwillige behandeling, door het openbaar ministerie deze mogelijkheid onderzocht. </antwoord>
      <noten afkomstig="antwoord">
         <noot nummer="1" datum="1995-09-1" bron="Wet van 7 juli 1994, Stb. 1994, 528, in werking getreden">Wet van 7 juli 1994, Stb. 1994, 528, in werking getreden, 1 september 1995</noot>
         <noot nummer="2">Rapport van de Commissie TBS en sanctietoepassing geestelijk gestoorde delinquenten, hoofdstuk 6</noot>
      </noten>
   </antwoorden>
</kvr>
