<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Nicolaï (beiden VVD) aan de minister van Justitie over de rellen bij de voetbalwedstrijd NAC-ADO Den Haag. (Ingezonden 9 februari 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11255
</item>
         <item attribuut="Inhoud">De vragengaan in op de mogelijkheden voor bekorting van het strafproces voor het opleggen van civielrechtelijke stadionverboden en strafrechtelijke stadionverboden met meldingsplicht.</item>
         <item attribuut="Rubriek">Criminaliteit en openbare orde (Handhaving openbare orde) Strafrecht en strafprocesrecht (Vervolging) Vrijetijdsbesteding (Sport)</item>
         <item attribuut="Trefwoorden">Openbare orde en veiligheid Sport Vandalisme</item>
         <item attribuut="Vindplaats">Kamervragen met antwoord 1999-2000, nr. 883, Tweede Kamer</item>
         <item attribuut="Vraagnr_bij_indiening">2990006620</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Nicolaï</persoon>
         </item>
         <item attribuut="Datum_reaktie">2000-03-09</item>
         <item attribuut="Datum_indiening">2000-02-09</item>
         <item attribuut="Document-id">KVR11255</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1921" allpagenumbers="1921 1922" vetnummer="2990006620" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11255" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="883" onderwerp="" indiendatum="2000-02-9">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Nicolaï</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de rellen na afloop van de voetbalwedstrijd NAC–ADO Den Haag op zondagmiddag 6 februari jl.? </vraag>
      <vraag nummer="2">Herinnert u zich het debat tijdens het algemeen overleg van 15 december 1999 rondom het civielrechtelijke stadionverbod en het strafrechtelijke stadionverbod met meldingsplicht? (Kamerstukken II, 1999–2000, 26 227, nr. 24) </vraag>
      <vraag nummer="3">Herinnert u zich uw uitspraak in dat debat waarin u stelde dat het strafrechtelijk stadionverbod met meldingsplicht onder de huidige wetgeving reeds mogelijk is maar dat hier weinig tot geen gebruik van wordt gemaakt omdat een strafproces in het algemeen vrij lang duurt? </vraag>
      <vraag nummer="4">Herinnert u zich uw uitspraak in hetzelfde debat dat het wellicht wenselijk zou zijn om in samenspraak met het OM te bekijken of het strafproces bekort kan worden? </vraag>
      <vraag nummer="5">Bent u bereid om, gezien de rellen na afloop van bovengenoemde wedstrijd en uw uitspraken gedaan in het algemeen overleg, op zeer korte termijn in overleg met het OM, een pilot in verschillende plaatsen waaronder Den Haag te starten om, indien nodig, zeer snel tot het opleggen van een strafrechtelijk stadionverbod met meldingsplicht over te gaan en de Kamer hierover te berichten? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="5">Na overleg met het Openbaar Ministerie kan ik u, in aansluiting op hetgeen ik uw Kamer tijdens het meest recente Algemeen Overleg meldde, berichten dat ik welwillend sta tegenover het starten van een pilot in verschillende steden rond strafrechtelijke stadionverboden in combinatie met een meldingsplicht. Daarbij acht ik het van belang dat een dergelijk pilot goed wordt voorbereid. Daarbij zal met name aandacht moeten worden besteed aan een uniforme, goed en eenvoudig werkende procedure voor de meldingsplicht, die zich ervoor leent landelijk te worden gehanteerd. In het kader van de EK2000 kan een dergelijke pilot naar mijn mening niet meer op een zorgvuldige en afgewogen wijze geëffectueerd worden. Momenteel is alle aandacht gericht op andere initiatieven om tot effectieve middelen ter bestrijding van vandalisme tijdens het EK2000 te komen. Ik stel mij daarom voor het huidige beleid vooralsnog te continueren, waarbij strafrechtelijke stadionverboden ten behoeve van de EK2000 waar nodig worden ingezet tegen notoire voetbalvandalen, en na het EK2000 met de pilot te starten. Volledigheidshalve merk ik nog op dat het strafrechtelijk stadionverbod door het Openbaar Ministerie zal worden gevorderd indien sprake is van een notoire voetbalvandaal, waarbij een meldingsplicht tijdens de wedstrijden is geïndiceerd. Ten opzichte van het civielrechtelijke stadionverbod is het strafrechtelijke verbod een meer gecompliceerd traject. Dat houdt verband met het feit dat een strafrechtelijk verbod slechts geëffectueerd kan worden vanaf het moment dat het veroordelende vonnis of arrest onherroepelijk en derhalve executabel is. Daarnaast wordt een strafrechtelijk stadionverbod opgelegd in de vorm van een bijzondere voorwaarde. waarover aan de veroordeelde, na het onherroepelijk worden van de uitspraak, een kennisgeving in persoon moet worden betekend. Er kan dus geruime tijd overheen gaan voordat de executie een aanvang kan nemen, ook wanneer strafzaken (ver)snel(d) ter beoordeling van de rechter worden gebracht. Het civielrechtelijke stadionverbod heeft vanwege de snelheid van handelen daarom de voorkeur. Echter ook het civielrechtelijk stadionverbod kent grenzen aan de effectiviteit. Weliswaar is het een snel middel maar de effectiviteit lijdt onder de beperkte mogelijkheden van controle. Het strafrechtelijk stadionverbod heeft als voordeel dat – weliswaar met een forse krachtsinspanning – de effectiviteit (in de zin van controleerbaarheid) beter is af te dwingen met behulp van de sterke arm. </antwoord>
      <noten afkomstig="antwoord"/>
   </antwoorden>
</kvr>
