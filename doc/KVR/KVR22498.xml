<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aptroot en Hofstra (beiden VVD) aan de ministers van Verkeer en Waterstaat en van Economische Zaken over administratieve lasten voor eigen vervoerders. (Ingezonden 15 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22498
</item>
         <item attribuut="Inhoud">De Nederlandse regelgeving voor aanleveren van gegevens over goederenvervoer over de weg gaat verder dan de voorgeschreven minimale Europese eisen. Bovendien worden deze gegevens verzameld door middel van de verplichte vervoersenquête, terwijl veel van deze gegevens ook uit het register van de Rijksdienst voor het Wegverkeer en uit verkeerstellingen en weegpunten gehaald kunnen worden.</item>
         <item attribuut="Rubriek">Verkeer, vervoer en waterstaat (Goederenvervoer)</item>
         <item attribuut="Trefwoorden">Administratieve lasten Goederenvervoer</item>
         <item attribuut="Vindplaats">Kamervragen met antwoord 2004-2005, nr. 1171, Tweede Kamer</item>
         <item attribuut="Vraagnr_bij_indiening">2040508520</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Aptroot</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2005-03-15</item>
         <item attribuut="Datum_indiening">2005-02-15</item>
         <item attribuut="Document-id">KVR22498</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2485" allpagenumbers="2485 2486" vetnummer="2040508520" code="0405tkkvr1171" lopendefooter="Tweede Kamer, vergaderjaar 2004–2005, Aanhangsel" filenaam="KVR22498" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1171" onderwerp="" indiendatum="2005-02-15">
         <vrager partij="VVD" oorsprong="parlement">Aptroot</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2005-03-15">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de verplichte vervoerenquête voor bedrijven met een inschrijving eigen vervoer, voortvloeiend uit de EU-verordening 1172/98 en geregeld in artikel 30 van de Wet goederenvervoer over de weg? </vraag>
      <vraag nummer="2">Kunt u aangeven waarom de Nederlandse regelgeving voor het aanleveren van gegevens over goederenvervoer over de weg verder gaat dan de voorgeschreven minimale Europese eisen? Deelt u de mening dat deze regelgeving een verzwarende factor is met betrekking tot buitenlandse concurrentie en deelt u de mening dat deze dient te worden afgeschaft? </vraag>
      <vraag nummer="3" voetnoot="1">Kunt u uitleggen waarom verkeersgegevens nog steeds middels enquêtering bij bedrijven worden ingewonnen, terwijl gegevens over voertuigen en verkeersstromen ook uit het register van de Rijksdienst voor het Wegverkeer, (het RTL-register <voetnoot nummer="1"/>) en uit verkeerstellingen en weegpunten gehaald kunnen worden? Zo neen, waarom niet? </vraag>
      <vraag nummer="4">Kunt u voorts uitleggen hoe de taakverdeling tussen het Centraal Bureau voor de Statistiek (CBS) en de Adviesdienst Verkeer en Vervoer (AVV) geregeld is voor wat betreft het inwinnen van gegevens over verkeer en vervoer? </vraag>
      <vraag nummer="5">Bent u bereid de enquêteplicht voor eigen vervoerders en de inschrijvingsplicht voor eigen vervoerders (die in 2007 vervalt) gelijktijdig te laten vervallen? Zo neen, bent u bereid de regeling voor deze enquêteplicht zodanig uit te voeren dat de administratieve lasten geminimaliseerd worden? </vraag>
      <noten afkomstig="vraag">
         <noot nummer="1">RTL staat voor Registratie Tenaamstelling Leasemaatschappijen. Hierin is terug te vinden welke gebruiker bij welke lease-auto hoort (ook bekend bij RDW). Registratie geschiedt op vrijwillige basis, niet alle leasemaatschappijen zijn hierin opgenomen. Leasemaatschappijen die zelf bekeuringen en andere zaken voor hun klanten afhandelen, staan niet in dit register en zijn dus niet bekend bij de RDW</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Europese eisen zijn vastgelegd in Verordening (EG) 1172/98 van 25 mei 1998 betreffende de statistische registratie van het goederenvervoer. Volgens artikel 3 van deze Verordening verzamelen de lidstaten statistische gegevens met betrekking tot het voertuig, de rit en de goederen. De statistische variabelen, hun definitie en de classificatieniveaus zijn opgenomen in de bijlagen van deze verordening. Onder de geldende nationale regelgeving (artikel 30 van de Wet goederenvervoer over de weg, en de daarop gebaseerde Regeling gegevensverstrekking van 1992) geschiedt de statistische gegevensverzameling inzake het eigen vervoer ten dele door tussenkomst van de Stichting Inschrijving Eigen Vervoer (SIEV). De in deze Regeling genoemde variabelen betreffen voertuig, rit en goederen en komen tot op grote hoogte overeen met die in de Europese Verordening. De Wet goederenvervoer over de weg wordt op dit moment herzien en het ligt onder andere in de bedoeling dat de verplichte inschrijving van het eigen vervoer en de verplichte vervoersenquête uit deze wet zullen verdwijnen. Deze herziening noopt tot een herschikking van nationale verantwoordelijkheden. In dat kader zal de statistische gegevensverzameling tot het minimaal noodzakelijke beperkt blijven </antwoord>
      <antwoord nummer="3">Het CBS maakt al intensief gebruik van RDW-gegevens over voertuigen. De RDW-gegevens als zodanig zijn echter niet toereikend omdat maar een deel van de leasemaatschappijen de gebruikersgegevens aan RDW doorgeeft. Vooral bij de bedrijfsvoertuigen is dit aandeel gering – te gering – om hiermee betrouwbare statistische gegevens samen te kunnen stellen. Het verkeerstellingennet en het weegpuntennet zijn niet voldoende (landelijk) dekkend en ook niet representatief genoeg om de gevraagde informatie over verkeersstromen af te leiden. Zo ontbreken tellingen binnen de bebouwde kom en op een groot aantal andere wegen (niet zijnde rijks- of provinciale wegen). In het kader van de Europese Verordening 1172/98 over de aanlevering van statistische gegevens over het wegvervoer moeten voorts gegevens over de lege ritten worden geleverd. Hierbij is ook een herkomst en bestemmingsrelatie noodzakelijk. Deze informatie kan uitsluitend door de vervoerder worden verstrekt. </antwoord>
      <antwoord nummer="4">Het CBS verzamelt de voor de verkeers- en vervoersstatistieken benodigde gegevens voor zover deze niet aan bestaande registraties van het Ministerie van Verkeer en Waterstaat ontleend kunnen worden. Het CBS heeft met het Ministerie van Verkeer en Waterstaat (AVV) afspraken gemaakt over reguliere leveringen van verkeers- en vervoersgegevens in bestandsvorm. Voor zover de AVV zelf gegevens verzamelt onder transportbedrijven, is dat niet ter uitvoering van Europese statistische verplichtingen maar voor eigen onderzoeksdoeleinden. </antwoord>
      <antwoord nummer="5">Gezien EU-verordening 1172/98 is het laten vervallen van de enquêteplicht niet aan de orde. Zie verder antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
