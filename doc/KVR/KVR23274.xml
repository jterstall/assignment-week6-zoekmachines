<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat en de ministers van Justitie en van Binnenlandse Zaken en Koninkrijksrelaties over de beveiliging op Schiphol. (Ingezonden 20 mei 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23274
</item>
         <item attribuut="Inhoud">Vragen naar aanleiding van een bericht op NOS-teletekst waarin KLM-topman Van Wijk zegt dat te veel verschillende partijen zich bezighouden met de veiligheid op Schiphol. Vragensteller bepleit duidelijke coördinatie en eenduidige regels voor de beveiliging.</item>
         <item attribuut="Rubriek">Criminaliteit en openbare orde (Veiligheid) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Openbare orde en veiligheid Schiphol</item>
         <item attribuut="Vindplaats">Kamervragen met antwoord 2004-2005, nr. 1880, Tweede Kamer</item>
         <item attribuut="Vraagnr_bij_indiening">2040515160</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-06-15</item>
         <item attribuut="Datum_indiening">2005-05-20</item>
         <item attribuut="Document-id">KVR23274</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3999" allpagenumbers="3999 4000" vetnummer="2040515160" code="0405tkkvr1880" lopendefooter="Tweede Kamer, vergaderjaar 2004–2005, Aanhangsel" filenaam="KVR23274" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1880" onderwerp="" indiendatum="2005-05-20">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat en de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over de opmerking van KLM-topman Van Wijk dat te veel verschillende partijen zich bezighouden met de veiligheid op Schiphol? <voetnoot nummer="1"/>
      </vraag>
      <vraag nummer="2">Kunt u aangeven hoe de verschillende bevoegdheden verdeeld zijn bij de beveiliging van Schiphol? Hoe wordt de onderlinge afstemming hierbij zo efficiënt mogelijk geregeld? </vraag>
      <vraag nummer="3">Wat is uw mening over de mededeling dat Schiphol de beveiligingstoeslag voor passagiers met 18% wil laten toenemen? Acht u deze extra toeslag gerechtvaardigd? Bent u bereid te onderzoeken of de beveiliging wel efficiënt plaatsvindt en Schiphol geen misbruik maakt van haar monopoliepositie bij de verhoging van deze toeslag? </vraag>
      <vraag nummer="4">Bent u bekend met de enorme vertragingen die op Schiphol ontstaan bij met name de vluchten richting de Verenigde Staten doordat er te weinig marechaussee wordt ingezet? Zo ja, wat gaat u hiertegen doen? </vraag>
      <vraag nummer="5">Bent u bereid er voor te zorgen dat er een duidelijke coördinatie en eenduidige regels komen voor de beveiliging op Schiphol? Zo ja, hoe gaat u dit doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-05-19" bron="NOS teletekst">NOS teletekst, 19 mei 2005, p. 109</noot>
      </noten>
   </vragen>
   <antwoorden aantal="3">
      <antwoord nummer="1, 2 en 5">De wijze waarop de verschillende partijen zich bezighouden met de beveiliging op Schiphol heb ik aan uw Kamer in een brief van 11 april 2005 (kenmerk: 5344011/05/NCTb) kenbaar gemaakt. In deze brief staat bovendien beschreven hoe afstemming, toezicht en samenwerking tussen de verschillende partijen geregeld is. Er vindt regelmatig formeel overleg plaats tussen overheid en private partijen waarbij onderwerpen aangaande de beveiliging besproken worden. Voorts staan de verantwoordelijkheden van alle partijen uitvoerig beschreven in de Luchtvaartwet en het Nationaal Beveiligingsplan voor de Burgerluchtvaart. Alle betrokkenen dienen van de inhoud hiervan op de hoogte te zijn, temeer daar zij uitgebreid zijn betrokken bij de totstandkoming ervan. De opvatting van de heer Van Wijk dat teveel partijen zich bezighouden met de beveiliging van Schiphol, komt dan ook geheel voor zijn rekening. </antwoord>
      <antwoord nummer="3">Schiphol heeft de door u genoemde tariefsverhoging, na vaststelling, nog niet aan de Staatssecretaris van Verkeer en Waterstaat voorgelegd, zoals vereist op grond van art. 36 Luchtvaartwet. Deze zal na toetsing van de tarieven de Kroon adviseren in deze. In dit licht acht ik het daarom op dit moment niet opportuun uitspraken te doen over de legitimiteit van een dergelijke verhoging. De (marginale) toetsing zal volgens vast beleid plaatsvinden op grond van de criteria transparantie, non-discriminatie en kostengerelateerdheid, inclusief een redelijk rendement (een noodzakelijke vergoeding voor de verschaffers van eigen en vreemd vermogen). Deze criteria worden volgens vast beleid op zorgvuldige wijze toegepast. Hoewel de Kroon strikt genomen op grond van artikel 36 Luchtvaartwet niet belast is met handhaving van mededingingsregels, kan op basis van de marginale toets een mening worden gevormd of er indicaties bestaan van mogelijk misbruik door Schiphol van zijn economische machtspositie. Tot op heden zijn daar geen aanwijzingen voor. Overigens heeft de Staatssecretaris van Verkeer en Waterstaat in het kader van de voorgenomen beursgang van Schiphol een sectorspecifiek reguleringssysteem voor tarieven en voorwaarden ontwikkeld en aangeboden aan uw Kamer (Wijziging van de Wet Luchtvaart inzake de exploitatie van de luchthaven Schiphol, TK vergaderjaar 2004–2005, 28 074, nr. 9). Het toezicht zal daarbij worden overgedragen aan de Nederlandse Mededingingsautoriteit/Vervoerkamer (NMa/Vervoerkamer). Gebruikers kunnen dan een klacht bij de NMa indienen. Evenals in het huidige systeem staat ook in dit nieuwe reguleringsstelsel het criterium van kostengerelateerd voor het geheel van de luchthaventarieven centraal. Het reguleringssysteem zal echter, gevoegd bij een verscherpt toezicht door private partijen, meer mogelijkheden bieden om gericht te kunnen ingrijpen waar het betreft een eventueel misbruik van economische machtspositie, de relatie tussen prijs en kwaliteit en kostenefficiency dan onder het huidige marginale goedkeuringsbeleid op basis van art. 36 Luchtvaartwet. Met betrekking tot de kosten voor de beveiliging kan worden opgemerkt dat Schiphol, net als andere luchthavens in Europa, momenteel met kostenverhogingen te maken heeft die in hoge mate voortvloeien uit eisen van de EU en nationale veiligheidsvoorschriften, teneinde een bepaald veiligheidsniveau te waarborgen. Zo is de organisatie van de passagierscontrole op Schiphol in 2001 omgezet van een decentrale controle (aan de gate) naar een systeem, waarbij de passagiers centraal worden gecontroleerd. Thans is het onder meer als gevolg van EU-regelgeving noodzakelijk dat op Schiphol een (gefaseerde) decentrale passagierscontrole aan de gate wordt uitgevoerd. Voorts merk ik nog op dat op diverse manieren de kwaliteit van de beveiliging van Schiphol wordt gecontroleerd. Als Minister van Justitie ben ik verantwoordelijk voor de kwaliteitscontrole op de beveiliging van de burgerluchtvaart. Aan deze verantwoordelijkheid wordt invulling gegeven door het opstellen en uitvoeren van een Nationaal Kwaliteitscontroleprogramma. In het Nationaal Beveiligingsplan voor de Burgerluchtvaart staat dit programma beschreven. Kort gezegd omvat het Nationaal Kwaliteitscontroleprogramma een eerstelijns en een tweedelijns toezicht. Het eerstelijns toezicht ziet toe op de uitvoering van het Nationaal Beveiligingsplan. De Koninklijke Marechaussee van het Ministerie van Defensie is belast met het eerstelijns toezicht. De Minister van Justitie kan daartoe aanwijzingen geven. Het tweedelijns toezicht ziet toe op de wijze waarop de gehele keten van de beveiliging van de burgerluchtvaart is ingericht en de mate waarin deze systematiek in werking is. De inspectie Beveiliging Burgerluchtvaart van het Ministerie van Justitie is belast met het tweedelijns toezicht. </antwoord>
      <antwoord nummer="4">Nee, ik ben niet bekend met een enorme vertraging van vluchten richting de Verenigde Staten door het inzetten van te weinig marechaussee. Overigens wordt de operationele afhandeling van vluchten naar de Verenigde Staten niet gedaan door de Koninklijke Marechaussee, maar door de KLM en Schiphol. De Koninklijke Marechaussee levert alleen gewapende beveiliging en voert het toezicht uit op de naleving van de wet- en regelgeving met betrekking tot de beveiliging van de burgerluchtvaart op de luchtvaartterreinen. </antwoord>
      <noten afkomstig="antwoord"/>
   </antwoorden>
</kvr>
