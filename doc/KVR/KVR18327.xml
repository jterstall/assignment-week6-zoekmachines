<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over de daling van het ziekteverzuim. (Ingezonden 31 juli 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18327
</item>
         <item attribuut="Inhoud">Uit cijfers van het CBS blijkt dat het ziekte verzuim met 10% is afgenomen in de private sector en met 11% in de zorgsector. Vragen over de oorzaken en over de gevolgen voor de WAO-instroom.</item>
         <item attribuut="Rubriek">Arbeid (Overig) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">WAO Ziekteverzuim</item>
         <item attribuut="Vindplaats">Kamervragen met antwoord 2002-2003, nr. 1769, Tweede Kamer</item>
         <item attribuut="Vraagnr_bij_indiening">2020315470</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2003-08-22</item>
         <item attribuut="Datum_indiening">2003-07-31</item>
         <item attribuut="Document-id">KVR18327</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3699" allpagenumbers="3699 3700 3701" vetnummer="2020315470" code="0203tkkvr1769" lopendefooter="Tweede Kamer, vergaderjaar 2002–2003, Aanhangsel" filenaam="KVR18327" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1769" onderwerp="" indiendatum="2003-07-31">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-08-22">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de cijfers van het CBS, waaruit blijkt dat het ziekteverzuim met 10% is afgenomen in de private sector, en met 11% in de zorgsector? <voetnoot nummer="1"/>
      </vraag>
      <vraag nummer="2">Geldt de daling in de zorgsector ook voor andere onderdelen van de collectieve sector? Bent u bereid de belangrijkste conclusies uit het CBS-rapport als bijlage mee te sturen bij de antwoorden op deze vragen? </vraag>
      <vraag nummer="3">Deelt u de conclusie van het CBS dat de daling het gevolg is van de effecten van de Wet Poortwachter in combinatie met de economische recessie? </vraag>
      <vraag nummer="4">Wat zijn de gevolgen in termen van WAO-uitgaven van deze daling van het ziekteverzuim? </vraag>
      <vraag nummer="5">Welke conclusies trekt u hieruit voor het te voeren beleid? </vraag>
      <vraag nummer="6">Deelt u de mening dat verhoging van de verplichte uitgaven voor preventie (arbo) tot een verdere belangrijke daling kan leiden van het ziekteverzuim, onder andere door zogenoemde «tientjescontracten» tegen te gaan? </vraag>
      <vraag nummer="7">Bent u bereid te overwegen een dergelijk, op preventie gericht beleid te ontwikkelen om de WAO-instroom te verminderen? </vraag>
      <noten afkomstig="vraag">
         <noot nummer="1" datum="2003-07-28" bron="NOS-journaal">NOS-journaal, 28 juli 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja, het betreft een vergelijking van de cijfers van het eerste kwartaal 2003 met dezelfde periode in 2002. De cijfers van het CBS zijn beschikbaar via StatLine. Een toelichting op deze cijfers is op 28 juli 2003 in de reeks Publicaties – Webmagazine verschenen. </antwoord>
      <antwoord nummer="2" voetnoot="1">Niet alleen bij de zorg maar ook bij andere onderdelen van de collectieve sector is het verzuim gedaald. In voornoemde publicatie in het webmagazine wordt ook een overeenkomstige daling van het verzuim bij de Rijksoverheid gemeld met 1,0%-punt naar 7,3%. Van de overige overheidssectoren zijn alleen jaarcijfers beschikbaar, daarom wordt volstaan met een vergelijking van gegevens van 2002 met die van 2001. Bij de sectoren Rijk, Provincies en Politie bedroeg de daling in 2002 ten opzichte van 2001 meer dan 1%-punt, bij Gemeenten en Onderwijs 0,5% resp. 0,6%-punt. Bij deze ontwikkelingen moet worden opgemerkt dat qua niveau de cijfers van de overheid en de marktsector slechts deels vergelijkbaar zijn. Bij de marktsector gaat het om het verzuim van minder dan één jaar, terwijl bij de overheid ook het verzuim van meer dan één jaar in de verzuimpercentages zit. Bij de Rijksoverheid komt het verzuimcijfer in 2002 hierdoor 1,2% hoger uit, wat betekent dat het met de particuliere bedrijven overeenkomstige verzuimcijfer ongeveer 5,6% bedraagt. Dit ligt slechts 0,2%-punt boven het gemiddelde percentage van de particuliere bedrijven. Een kopie van de CBS-rapportage is bijgevoegd. <voetnoot nummer="1"/>
      </antwoord>
      <antwoord nummer="3">Opgemerkt zij dat in de CBS-rapportage geen conclusies staan over de oorzaken van de verzuimdaling. Ik ben van mening dat een complex van facoren, waaronder zeker de Wet verbetering poortwachter en waarschijnlijk ook de economische recessie de daling verklaren. Ook de arboconvenanten hebben aan de gunstige ontwikkeling bijgedragen, hetgeen o.m. blijkt uit de ontwikkelingen in de sectoren Overheid, Onderwijs en Zorg. </antwoord>
      <antwoord nummer="4">De daling van het ziekteverzuim is niet één-op-één te vertalen naar de gevolgen voor de WAO-instroom. De CBS-cijfers maken namelijk niet duidelijk in hoeverre deze daling ook betrekking heeft op mensen die één jaar ziek zijn en aan de poort van de WAO komen. Overigens laten recente gegevens van het UWV een door SZW voorziene dalende trend in de WAO-instroom zien. Het kwartaalverslag van het UWV laat in het eerste half jaar van 2003, ten opzichte van het eerste half jaar van 2002 een daling zien van het aantal WAO-aanvragen met 30% en van het aantal WAO-toekenningen met 26%. Ook hier speelt waarschijnlijk een complex van oorzaken, zoals de Wet verbetering poortwachter, minder druk op de arbeidsmarkt en de arboconvenanten. </antwoord>
      <antwoord nummer="5">In het complex van oorzaken dat waarschijnlijk ten grondslag ligt aan de daling van het ziekteverzuim en de afname van de WAO-instroom, speelt de Wet verbetering poortwachter een rol. Naar het oordeel van het kabinet kan het effect van deze wet nog worden vergroot door de periode van wettelijke loondoorbetalingsverplichting voor werkgevers te verlengen van een naar twee jaar. Daarmee worden ook de op grond van genoemde wet geldende verplichtingen voor werkgevers en werknemers verlengd naar het tweede verzuimjaar. Meer in het algemeen betekent deze verlenging een door het kabinet gewenste, verdere vergroting van de verantwoordelijkheid van werkgever en werknemer voor preventie en reïntegratie, in lijn met de richting van het beleid gericht op verzuimbeheersing. Hoewel de ontwikkeling van de WAO-instroom in 2002 en begin 2003 positief is te noemen, is het aantal personen dat de WAO instroomt nog steeds te hoog. Diverse stelselwijzigingen in de afgelopen decennia hebben weliswaar het groeitempo tijdelijk verlaagd, maar hebben de aanwas niet ongedaan kunnen maken. Het volume en de economische effecten daarvan zijn overigens niet het belangrijkste motief tot verdere herziening. Het sociale effect van arbeidsparticipatie is zo mogelijk nog van groter belang. In het Hoofdlijnenakkoord is daarom, in navolging van het Strategisch Akkoord, opgenomen de WAO ingrijpend te wijzigen om te komen tot een regeling die gericht is op het benutten van de mogelijkheden van de mensen die een beroep doen op de WAO. Momenteel wordt uitwerking gegeven aan de in het regeerakkoord vermelde beleidsvoornemens terzake. </antwoord>
      <antwoord nummer="6">Een verplichte uitgavenverhoging werkt contraproductief. Indien een werkgever niet zelf de zin van investeren in preventie inziet, zal opgedrongen dienstverlening slechts de weerzin verhogen. Het beleid is erop gericht het belang van een preventieve aanpak voor de werkgever te verhogen en kennis en inzicht in de mogelijkheden van zo’n beleid te vergroten, zodat uitgavenverhoging op vrijwillige basis tot stand komt. Dat dit beleid resultaten afwerpt blijkt onder meer uit de gestage groei van de omzet van arbodiensten. Van 789 mln. in 2000 tot naar schatting 932 mln. in 2002. Het antwoord op vraag 7 bevat meer informatie over het op preventie gericht beleid. Overigens zij opgemerkt dat de term «tientjescontracten» misleidend is. Juist ook de werkgevers die volop investeren in preventie geven vaak de voorkeur aan een goedkoop basiscontract en nemen vervolgens de diensten die zij zelf nodig achten af op verrichtingenbasis. </antwoord>
      <antwoord nummer="7">In het beleid, gericht op optimale arbeidsparticipatie, neemt uiteraard ook de preventie van WAO-instroom via het arbeidsomstandighedenbeleid en de reïntegratie in het eerste ziektejaar een belangrijke plaats in. In eerste instantie is dit de verantwoordelijkheid van werkgevers en werknemers zelf, het betreft allereerst de veiligheid en gezondheid van werknemers. Beroepsziekten, arbeidsongevallen en arbeidsgerelateerd verzuim moeten zoveel mogelijk worden voorkómen. Een goed arbeidsomstandighedenbeleid in bedrijven is synoniem voor preventie. De overheid stelt wat betreft de arbeidsrisico’s waar nodig normen voor werkgevers én werknemers, en handhaaft die. De programma’s «Versterking Arbeidsveiligheid» en de evaluatie van de Arbowet 1998 zijn gericht op verbetering van het normenkader. Verder wordt eraan gewerkt dat kennis en goede ervaringen met arbo- en verzuimbeleid voor ondernemers toegankelijk zijn. Het per 1 maart 2003 ingestelde Arbo Platform Nederland is in dit verband gericht op het beschikbaar stellen en het gebruik van vraaggerichte informatie, met name voor het midden- en kleinbedrijf. Ook heeft MKB Nederland een arbo-programma opgesteld waarin onder andere een digitale risico-inventarisatie en -evaluatie wordt ingericht, waaruit een plan van aanpak rolt en concrete suggesties voor oplossingen. In de tweede plaats geldt de verantwoordelijkheid van werkgevers en werknemers voor het (ziekte)verzuimbeleid. Hierin kan het nodige verbeterd worden door al vroeg in de verzuimperiode adequaat op te treden. Het tegengaan van onnodige medicalisering is daarbij een belangrijk speerpunt. Het kabinet zal daartoe onder meer investeren in goede aansluiting tussen de arbozorg en de curatieve zorg. Het vervolg van het project Sociale Zekerheid en Zorg, waarover begin oktober een nota volgt, is daar in het bijzonder op gericht. Goede samenwerking is niet alleen van belang voor het voorkómen van arbeidsgerelateerde aandoeningen, maar ook voor vroegtijdige en duurzame reïntegratie. De verwijsfunctie van bedrijfsartsen (per januari 2004) beoogt een sterke impuls te geven aan de afstemming en samenwerking tussen bij verzuim betrokken deskundigen. Voor het verbeteren van de deskundige ondersteuning van de werkgever door de arbodienst heeft het kabinet met haar adviesaanvraag aan de SER en de RWI een beleidsaanpassing in de vormgeving van arbodienstverlening voorgesteld. Door naast het geïntegreerde certificaat voor arbodienstverlening de mogelijkheid te scheppen van deelcertificaten zullen sectorspecifieke en gespecialiseerde ondersteuningsstructuren meer kans krijgen op de markt voor preventieve arbo-ondersteuning, zodat werkgevers en werknemers meer keuzemogelijkheden krijgen om hun beleid in te richten. Het gaat erom de arbeidsomstandigheden en de aanpak van verzuim en reïntegratie sluitend te maken. Het kabinet zal de sociale partners in de praktijk ondersteunen om het preventiebeleid verder te versterken en te investeren in de noodzakelijke verbetering van het arbo- en verzuimbeleid. Daartoe zal het kabinet de aanpak via arboconvenanten de komende jaren voortzetten. De tweede fase convenanten (2003 – 2008) zullen zich niet alleen richten op preventie, maar ook op een sectorale en effectievere aanpak van verzuim en reïntegratie. Einddoelen van deze tweede fase zijn een minimale reductie van 20 procent van het ziekteverzuim en van het WAO-instroompercentage. Het streven is om in samenspraak met de sociale partners in ongeveer twintig grote sectoren die gekenmerkt worden door een omvangrijke uitstoot naar arbeidsongeschiktheid, tot afspraken te komen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
