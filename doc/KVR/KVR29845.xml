<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over de gouden handdruk voor een docente van de Hogeschool Utrecht. (Ingezonden 28 september 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29845
</item>
         <item attribuut="Inhoud">Vragen naar aanleiding van bericht in Algemeen Dagblad (editie Utrecht) over de gouden handdruk van 340.000 euro voor een docente van de Hogeschool Utrecht. De hogeschool is hiermee afgeweken van de Branchecode Governance van de HBO-raad.</item>
         <item attribuut="Rubriek">Hoger onderwijs (Rechtspositie onderwijspersoneel) Inkomen en rechtspositie (Ontslagen)</item>
         <item attribuut="Trefwoorden">Afvloeiingsregelingen Onderwijsgevenden hbo Onderwijssalarissen Rechtspositie onderwijspersoneel</item>
         <item attribuut="Vindplaats">Kamervragen met antwoord 2007-2008, nr. 392, Tweede Kamer</item>
         <item attribuut="Vraagnr_bij_indiening">2070800890</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-10-29</item>
         <item attribuut="Datum_indiening">2007-09-28</item>
         <item attribuut="Document-id">KVR29845</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="841" allpagenumbers="841 842" vetnummer="2070800890" code="0708tkkvr392" lopendefooter="Tweede Kamer, vergaderjaar 2007–2008, Aanhangsel" filenaam="KVR29845" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="392" onderwerp="" indiendatum="2007-09-28">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-10-29">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over de gouden handdruk van 340.000 euro voor een docente aan de Hogeschool Utrecht? <voetnoot nummer="1"/>
      </vraag>
      <vraag nummer="2">Deelt u de mening dat de vertrekregeling van 340.000 euro buitensporig is, ook omdat deze veel hoger is dan de kantonrechtersregeling? Kunt u uw antwoord toelichten? </vraag>
      <vraag nummer="3">Wat is uw oordeel over het voorstel van de Centrale Medezeggenschapsraad van de Hogeschool Utrecht om heldere criteria voor bonussen en vertrekregelingen op papier te zetten? Deelt u de mening dat hiervoor ook landelijk beleid nodig is? Zo ja, wanneer komt u met voorstellen? </vraag>
      <vraag nummer="4" voetnoot="1">Deelt u de mening dat de Hogeschool Utrecht is afgeweken van de Branchecode Governance van de HBO-raad, vanwege de familierelatie tussen een lid van de Raad van Toezicht en de docente in kwestie? Vindt u het een goed argument dat de hogeschool van de Branchecode afwijkt «omdat de hogeschool één van de grootste werkgevers van de regio is»? <voetnoot nummer="1"/>
      </vraag>
      <vraag nummer="5">Welke maatregelen gaat u treffen om naleving van de Branchecode Governance te verbeteren, aangezien zelfregulering niet volstaat? </vraag>
      <vraag nummer="6">Bent u bereid om deze kwestie te onderzoeken en na te gaan in hoeverre sprake is van «een cultuur waarin bestuurders elkaar bonussen en riante vertrekregelingen geven en mensen met kritiek moeten vrezen voor hun baan»? </vraag>
      <noten afkomstig="vraag">
         <noot nummer="1" datum="2007-09-26" bron="Algemeen Dagblad (editie Utrecht), 25 en">Algemeen Dagblad (editie Utrecht), 25 en, 26 september 2007</noot>
      </noten>
   </vragen>
   <antwoorden aantal="6">
      <antwoord nummer="1">De arbeidsvoorwaarden in het hoger onderwijs en wetenschappelijk onderzoek zijn sinds 1999 gedecentraliseerd. Dat betekent dat de werkgevers (in dit geval hogescholen) met de vakorganisaties een cao afsluiten voor het personeel. De minister van Onderwijs, Cultuur en Wetenschap heeft geen rol bij de inhoud en de totstandkoming van de cao. De instellingen zijn zelf verantwoordelijk voor het personeelsbeleid en het personeelsbeheer. Ik heb geen inzicht in persoonsgegevens. De Hogeschool Utrecht heeft mij meegedeeld dat de overeengekomen regeling voor de school de financieel meest gunstige oplossing was. Daarnaast heb ik vernomen dat het College van Bestuur van de Hogeschool Utrecht met de Centrale Medezeggenschapsraad afspraken heeft gemaakt over een onafhankelijk onderzoek naar de ontslagvergoeding voor de docente en de familierelatie met een lid van de raad van toezicht. Het lijkt mij verstandig de resultaten van dit onderzoek af te wachten. Wel ben ik van mening dat een onevenredig hoge afkoopsom naar de maatschappij en naar de docenten toe niet goed is uit te leggen. </antwoord>
      <antwoord nummer="2">Zie antwoord op vraag 1. </antwoord>
      <antwoord nummer="3">In het algemeen juich ik het toe om heldere criteria voor bonussen en vertrekregelingen op papier te zetten. De instellingen zijn zelf verantwoordelijk voor het personeelsbeleid en het personeelsbeheer. Ik ben van mening dat het opstellen van criteria voor bonussen en vertrekregelingen als onderdeel van het personeelsbeleid de verantwoordelijkheid van de sector zelf is. </antwoord>
      <antwoord nummer="4">De Branchecode Governance HBO is de verantwoordelijkheid van de sector zelf. Hij is gebaseerd op het principe «pas toe of leg uit». In het rapport «overzicht verwerking branchecode» van Hogeschool Utrecht is aangegeven dat deze instelling met betrekking tot familierelaties van leden van de raad van toezicht met medewerkers kan afwijken van de branchecode. Het betreffende rapport is via de website van Hogeschool Utrecht te downloaden. Overigens is de familierelatie tussen de docente en het lid van de raad van toezicht ook onderwerp van onderzoek (zie het antwoord op vraag 1). </antwoord>
      <antwoord nummer="5">In mijn brief aan uw Kamer van 28 september jl. kenmerk HO/BS/2007/38554, heb ik aangekondigd te streven naar een wettelijke regeling voor de scheiding van bestuur en toezicht in het hoger onderwijs, en wel in het kader van het in het coalitieakkoord aangekondigde wetsvoorstel voor bekostiging en besturing van hoger onderwijs en onderzoek. Daarbij valt te denken aan de introductie van de raad van toezicht als verplicht orgaan van de instellingen. </antwoord>
      <antwoord nummer="6">Er loopt een onderzoek (zie antwoord op vraag 2). U kunt erop rekenen dat ik de vinger aan de pols houd. </antwoord>
      <noten afkomstig="antwoord"/>
   </antwoorden>
</kvr>
