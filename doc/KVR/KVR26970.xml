<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het negeren van een alarmmelding door de Inspectie voor de Gezondheidszorg. (Ingezonden 14 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26970
</item>
         <item attribuut="Inhoud">Vragen naar aanleiding van een artikel in het Algemeen Dagblad van 9 november 2006 over een alarmmelding uit Groot-Brittannië inzake versleten zuurstofslangen, die door de IGZ zou zijn genegeerd. Ook wordt in dat artikel de uitspraak van een TNO-deskundige geciteerd, dat het in Nederland ontbreekt aan een centraal meldpunt waar dergelijke meldingen binnenkomen.</item>
         <item attribuut="Rubriek">Consument (Voedings- en productveiligheid) Gezondheidszorg (Geneeskunde)</item>
         <item attribuut="Trefwoorden">Medische apparatuur Producteisen</item>
         <item attribuut="Vindplaats">Kamervragen met antwoord 2006-2007, nr. 505, Tweede Kamer</item>
         <item attribuut="Vraagnr_bij_indiening">2060702910</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-14</item>
         <item attribuut="Document-id">KVR26970</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1093" allpagenumbers="1093 1094" vetnummer="2060702910" code="0607tkkvr505" lopendefooter="Tweede Kamer, vergaderjaar 2006–2007, Aanhangsel" filenaam="KVR26970" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="505" onderwerp="" indiendatum="2006-11-14">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het bericht dat de IGZ de alarmmelding uit Groot-Brittannië over versleten zuurstofslangen heeft genegeerd? <voetnoot nummer="1"/>
      </vraag>
      <vraag nummer="2">Bent u al nagegaan wat de redenen zijn geweest voor de Inspectie om niet in te gaan op de alarmerende berichten? Zo ja, kunt u de Kamer hiervan op de hoogte stellen? </vraag>
      <vraag nummer="3">Is er in 2003 contact geweest over deze Britse alarmberichten tussen u en de Inspectie? Zo ja, waarom heeft u niets ondernomen? Zo neen, waarom niet? </vraag>
      <vraag nummer="4">Bent u van mening dat de Inspectie bij dit soort alarmeringen in actie moet komen om te onderzoeken hoe de situatie in Nederland is wat betreft de staat van de zuurstofslangen en op zijn minst de ziekenhuizen had moeten waarschuwen voor het brandrisico door versleten zuurstofslangen? Zo ja, vindt u dat de Inspectie nalatig is geweest? </vraag>
      <vraag nummer="5">Wat is uw reactie op de uitspraak van de werkgroep instrumentenbeheer academische ziekenhuizen dat zelden iets wordt gehoord van de inspectie, ook niet naar aanleiding van alarmberichten uit het buitenland? </vraag>
      <vraag nummer="6" voetnoot="1">Bent u het eens met de uitspraak van de TNO-deskundige <voetnoot nummer="1"/>dat het in Nederland ontbreekt aan een centraal meldpunt waar alle alarmberichten binnenkomen om deze vervolgens gemakkelijk naar alle ziekenhuizen te kunnen sturen? Zo ja, bent u van mening dat de Inspectie deze taak op zich moet nemen, en gaat u hiertoe opdracht geven? </vraag>
      <vraag nummer="7">Gaat u onderzoek doen naar het functioneren en de bemensing van dit oordeel van de Inspectie? Zo ja, op welke termijn, en wordt de Kamer hiervan op de hoogte gebracht? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-11-9" bron="Algemeen Dagblad">Algemeen Dagblad, 9 november 2006</noot>
      </noten>
   </vragen>
   <antwoorden aantal="5">
      <antwoord nummer="1 t/m 3">Er bestaan nationaal en internationaal verschillende meldingssystemen waarmee een land waarschuwingen geeft voor potentieel bedreigende situaties in de gezondheidszorg naar aanleiding van een incident. Engeland heeft een nationaal «alert» systeem voor de Engelse markt en neemt deel aan het internationale systeem, het National Competent Authority Report. De Inspectie voor de Gezondheidszorg ontvangt alle officiële meldingen van incidenten via dit internationale systeem, maar houdt zelf ook nationale meldingen in andere landen in de gaten. In dit geval heeft de Engelse overheid het niet nodig geacht om het nationale incident bij het internationale systeem aan te melden. De in algemene termen geformuleerde melding op het Engelse nationale systeem heeft de Inspectie wel gezien en beoordeeld. De melding ging over het opvolgen van de gebruiksaanwijzing van de fabrikant van het betreffende product en het vervangen van versleten slangen. Op grond daarvan heeft de Inspectie geconstateerd dat het ging om een vanzelfsprekende zaak, namelijk het reguliere onderhoud en juiste gebruik van apparatuur en dat er dan ook geen reden was voor een waarschuwing in Nederland. </antwoord>
      <antwoord nummer="4">Ik deel de constatering van de Inspectie op grond van de melding in Engeland. In gevallen waarin de Inspectie oordeelt dat er op basis van een melding aanleiding is tot actie stuurt ze in overleg met de Nederlandse Vereniging van Ziekenhuizen (NVZ) een nieuwsbericht uit of verspreidt ze een circulaire. In het geval van de brand in het ziekenhuis in Almelo heeft de Inspectie in overleg met de Nederlandse Vereniging van Ziekenhuizen en de Nederlandse Federatie van Universitair medische centra een brief in voorbereiding waarin zij er bij de ziekenhuizen op aandringt dat zij nagaan of de gehele zuurstofvoorziening en apparatuur doeltreffend onderhouden worden en dat zij in hun instelling breed bekend maken hoe de zuurstofvoorziening in geval van een calamiteit onmiddellijk afgesloten kan worden. De ziekenhuizen in Nederland zijn zelf verantwoordelijk voor het onderhoud en het juiste gebruik van hun medische apparatuur. De Inspectie kan onmogelijk zelf alle apparatuur en onderdelen daarvan controleren. Ik ben het eens met de structurele aanpak van de Inspectie waarbij ze toezicht houdt op de onderhoudsdiensten van ziekenhuizen die de apparatuur in beheer hebben. De Inspectie doet regelmatig onderzoek bij de onderhoudsdiensten van Nederlandse zorginstellingen, recentelijk in 2002 en 2005. In 2007 verricht de Inspectie opnieuw een onderzoek. Ik ben dan ook van mening dat de Inspectie in deze niet nalatig is geweest. </antwoord>
      <antwoord nummer="5">De Inspectie beoordeelt meldingen uit nationale systemen en het internationale systeem (zie antwoord op vraag 1 t/m 3) op potentiële risico’s voor patiënten in Nederlandse ziekenhuizen. De Inspectie kiest er regelmatig voor de fabrikant van bij een incident betrokken apparatuur te verplichten actie te ondernemen. Deze Inspectieactiviteiten vinden tussen fabrikant en Inspectie plaats zonder dat hier publiciteit aan wordt gegeven. </antwoord>
      <antwoord nummer="6">Op basis van de Wet op de medische hulpmiddelen functioneert de Inspectie als meldpunt voor incidenten en bijna-incidenten die de medische apparatuur (medische hulpmiddelen) betreffen. Daarnaast is de Inspectie op grond van de Klachtwet Cliënten Zorginstellingen het meldpunt van calamiteiten; zorginstellingen zijn verplicht calamiteiten bij de Inspectie te melden. De Inspectie onderneemt in daarvoor in aanmerking komende gevallen actie naar het veld en de fabrikanten van medische hulpmiddelen. Ze plaatst daarnaast informatie over recalls op de website www.igz.nl. Teneinde het meldingsysteem voor incidenten te verbeteren is er een centraal meldpunt ziekenhuizen in ontwikkeling, dat gelieerd wordt aan de Nederlandse Vereniging van Ziekenhuizen. </antwoord>
      <antwoord nummer="7">Gezien de activiteiten en de rol van de Inspectie in het algemeen bij incidenten die mogelijk het gevolg zijn van onveilige medische producten of van het gebruik daarvan en gelet op de aanpak van de Inspectie in deze zaak (zie hiervoor), zie ik geen aanleiding om nader onderzoek te doen. </antwoord>
      <noten afkomstig="antwoord"/>
   </antwoorden>
</kvr>
