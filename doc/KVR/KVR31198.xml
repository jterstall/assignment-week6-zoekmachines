<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Van Gerven (beiden SP) aan de minister van Volksgezondheid, Welzijn en Sport over de wachtlijsten voor niertransplantaties. (Ingezonden 28 januari 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31198
</item>
         <item attribuut="Inhoud">Vragen over de lange wachttijden voor niertransplantatie, veroorzaakt door de bestaande financieringsstructuur.</item>
         <item attribuut="Rubriek">Gezondheidszorg (Geneeskunde) Gezondheidszorg (Patiënten)</item>
         <item attribuut="Trefwoorden">Orgaandonatie Patiënten</item>
         <item attribuut="Vindplaats">Kamervragen met antwoord 2007-2008, nr. 1625, Tweede Kamer</item>
         <item attribuut="Vraagnr_bij_indiening">2070809860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant Van Gerven</persoon>
         </item>
         <item attribuut="Datum_reaktie">2008-03-11</item>
         <item attribuut="Datum_indiening">2008-01-28</item>
         <item attribuut="Document-id">KVR31198</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3297" allpagenumbers="3297 3298" vetnummer="2070809860" code="0708tkkvr1625" lopendefooter="Tweede Kamer, vergaderjaar 2007–2008, Aanhangsel" filenaam="KVR31198" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1625" onderwerp="" indiendatum="2008-01-28">
         <vrager partij="SP" oorsprong="parlement">Kant Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="11 maart 2008), zie ook Aanhangsel Handelingen nr. 1409, vergaderjaar 2007–2008.">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is uw reactie op de constatering dat iemand door de bestaande financieringsstructuur langer moet wachten op een niertransplantatie met een levende donor? </vraag>
      <vraag nummer="2">Is het waar dat op dit moment tussen de 110 en 120 mensen op de wachtlijst staan voor een transplantatie van een levende donor? Is het oplopen van de wachtlijst een ontwikkeling van de laatste paar maanden? Zo ja, hoe komt dat? </vraag>
      <vraag nummer="3">Klopt het dat in de Diagnosebehandelingcombinatie (DBC) wel het plaatsen van de nier wordt vergoed, maar niet het uithalen van de nier bij de levende donor? Is het waar dat dit tot dusdanige belemmeringen leidt dat het gemiddeld zes maanden duurt voordat een transplantatie kan plaatsvinden? </vraag>
      <vraag nummer="4">Klopt het dat in het Universitair Medisch Centrum Nijmegen (UMCN) vorig jaar twee transplantaties per week werden gedaan, en nu, vanwege financiële redenen, nog maar één per week? </vraag>
      <vraag nummer="5">Welke maatregelen gaat u op korte termijn nemen om er zorg voor te dragen dat mensen die een levende donor hebben gevonden niet onnodig lang op de wachtlijst staan? </vraag>
      <vraag nummer="6">Deelt u de mening dat, gezien het feit dat nog 1284 mensen op de wachtlijst staan, het ongewenst is dat er belemmeringen zijn in de financieringsstructuur die leiden tot langere wachtlijsten bij transplantaties met levende donoren? </vraag>
      <vraag nummer="7">Erkent u dat langer wachten op een transplantatie en het dus langer ondergaan van dialyse, leidt tot verlies aan kwaliteit van leven en tot minder kans op het welslagen van de operatie? Erkent u dat dit niet kosteneffectief en niet bevorderlijk is voor de gezondheidswinst? Wat gaat u hieraan doen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het is ongewenst indien een patiënt onnodig lang moet wachten op een transplantatie. De bestaande financieringsstructuur biedt ruimte voor adequate bekostiging van alle zorgvormen. Zie ook mijn antwoord op vraag 3. </antwoord>
      <antwoord nummer="2">Na een piek van 160 wachtende patiënten in 2005, schommelt het aantal wachtenden in de periode 2006 tot 2008 rond de 100. De wachtlijst is de laatste twee jaar stabiel. Daarentegen is in die periode het aantal levende niertransplantaties fors toegenomen van 275 (ultimo 2005) tot 355 (ultimo 2007), een stijging van bijna 30%. </antwoord>
      <antwoord nummer="3">Voor de vergoeding van niertransplantaties is niet het DBC systeem van kracht maar het FB-budgetsysteem. Ten aanzien van niertransplantaties kent het FB-budget, naast de reguliere vergoedingen voor opnames, verpleegdagen enzovoort een aparte additionele budgetvergoeding ter dekking van de kosten die met niertransplantaties samenhangen. Voor 2008 bedraagt de loonkostencomponent van deze additionele budgetvergoeding € 15.875,10 en de materiële kostencomponent € 5.853,07. Deze vergoeding is inclusief de kosten voor het uithalen van de nier. De wachttijden per centrum verschillen zeer sterk. Dat kan variëren van enkele weken tot enkele maanden. </antwoord>
      <antwoord nummer="4">Vanwege de toename van de wachtlijst in Nijmegen heeft UMC St. Radboud het laatste kwartaal van 2007 zes transplantaties met een nier van een levende donor per maand verricht (het gemiddelde van twee per week is in de praktijk nooit gehaald). Daarvoor werden meestal 4 transplantaties met een nier van een levende donor per maand verricht. Reden voor de uitbreiding was een toename van de wachtlijst in Nijmegen. De nieren voor deze operaties worden in Nijmegen laparoscopisch uitgenomen. Dat heeft veel voordelen voor de donor, maar duurt langer en vereist meer wenskracht. Dit leidt tot hogere kosten. Daarom is het programma sinds januari 2008 weer teruggedraaid naar vier transplantaties per maand. Deze maatregel per 1 januari 2008 heeft tot commotie onder de patiënten geleid, wat zeer begrijpelijk is. De Raad van Bestuur van het UMC Nijmegen zoekt naarstig naar een oplossing en is inmiddels in overleg met de verzekeraars. Vooruitlopend heeft de RvB besloten om twee (en mogelijk zelfs drie) transplantaties met een nier van een levende donor in Nijmegen per week uit te voeren. </antwoord>
      <antwoord nummer="5">Zoals blijkt uit mijn antwoord op vraag 2, is de laatste twee jaar het aantal levende niertransplantaties fors (30%) toegenomen. Om het aantal transplantaties nog verder op te kunnen voeren, heb ik in 2006 een vergunning verleend voor niertransplantatie aan het VUmc. De capaciteit voor levende niertransplantatie is hiermee vergroot van zeven naar acht centra. </antwoord>
      <antwoord nummer="6">Het aantal van 1284 mensen heeft betrekking op patiënten die wachten op een orgaan van een post-mortale donor. Hiervan wachten 918 patiënten op een postmortale nier. De wachttijd voor een postmortaal orgaan heeft geen relatie met de wijze van bekostiging maar komt door het beperkte aanbod van post-mortale organen. </antwoord>
      <antwoord nummer="7">De kans op een succesvolle niertransplantatie wordt negatief beïnvloed door de duur van de dialyse. Niertransplantatie leidt tot een grote verbetering in de kwaliteit van leven en is buitengewoon kosteneffectief. In 2006 heb ik reeds de capaciteit voor niertransplantatie vergroot door toekenning van een vergunning aan het VUmc. Daarnaast is het van belang om het aantal donaties te vergroten. In de coördinatiegroep Orgaandonatie leggen VWS en de veldpartijen de laatste hand aan het Masterplan Orgaandonatie. Daarin zullen voorstellen worden gedaan om het tekort aan donororganen te verkleinen. De coördinatiegroep zal in het Masterplan ook de knelpunten bij «donatie bij leven» aan de orde stellen. Komend voorjaar wordt het Masterplan uitgebracht. </antwoord>
      <noten afkomstig="antwoord"/>
   </antwoorden>
</kvr>
