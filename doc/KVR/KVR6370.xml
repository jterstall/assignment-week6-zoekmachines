<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over de 2000-problematiek in de zorgsector. (Ingezonden 23 december 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6370
</item>
         <item attribuut="Inhoud">Vragen naar aanleiding van het artikel 'Pilot schetst crisisbeeld van 2000-problematiek in zorgsector' in het Financieel Dagblad van 18 december 1997, onder meer over het rapport van Bakkenist Management Consultants.</item>
         <item attribuut="Rubriek">Communicatie, media en informatievoorziening (Hard- en software) Gezondheidszorg (Algemeen)</item>
         <item attribuut="Trefwoorden">Automatisering Gezondheidszorg</item>
         <item attribuut="Vindplaats">Kamervragen met antwoord 1997-1998, nr. 594, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1998-01-27</item>
         <item attribuut="Datum_indiening">1997-12-23</item>
         <item attribuut="Document-id">KVR6370</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1211" allpagenumbers="1211 1212" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6370" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="594" onderwerp="" indiendatum="1997-12-23">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1998-01-27">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Pilot schetst crisisbeeld van 2000-problematiek in zorgsector»? <voetnoot nummer="1"/>
      </vraag>
      <vraag nummer="2">Onderschrijft u de mening van Bakkenist Management Consultants, dat de millenniumkosten voor de zorgsector kunnen oplopen tot zeker f 850 miljoen? </vraag>
      <vraag nummer="3">Onderschrijft u de uitspraak van hetzelfde bureau, dat een crisis niet denkbeeldig is wanneer het aan de zorgorganisaties zelf wordt overgelaten om het probleem op te lossen? </vraag>
      <vraag nummer="4">Bent u bereid tot de door Bakkenist geadviseerde hulp in de vorm van gerichte technische en organisatorische expertise, omdat anders de «deadline» voor veel instellingen niet haalbaar is? Op welke termijn, en tot welk bedrag? </vraag>
      <vraag nummer="5">Maken (volgens rapportages van P. A. Consultancy) 2400 instellingen in de Nederlandse zorgsector – waarbij vijftig ziekenhuizen – gebruik van het Ziekenhuis Informatiesysteem (ZIS) van Hiscom? Is het waar dat deze leverancier 40% van deze markt in handen heeft, maar nog geen gedetailleerd inzicht heeft in de technische aanpak en planning? </vraag>
      <vraag nummer="6" voetnoot="2">Behoort het ZIS tot de risicosectoren, waarover u spreekt in uw antwoorden d.d. 24 november jl. op mijn schriftelijke vragen terzake? <voetnoot nummer="2"/>Zo ja, welke maatregelen staan u, c.q. het Zorgplatform t.b.v. het millenniumprobleem voor ogen om de ongetwijfeld grote financiële problemen in die risicosector op te lossen, en op welke termijn? </vraag>
      <vraag nummer="7" voetnoot="3">Wat is uw mening over de opmerking, gemaakt tijdens de Algemene Politieke Beschouwingen in september jl.: «Als een ziekenhuis zich niet heeft voorbereid op de eeuwwisseling, zal bijvoorbeeld een infuus bij een patiënt stoppen. Dan zal de minister van Volksgezondheid rechtstreeks daarvoor verantwoordelijk zijn, juridisch en financieel»? <voetnoot nummer="3"/>Wordt deze verantwoordelijkheid nu al zichtbaar voor uw ministerie? </vraag>
      <vraag nummer="8">Bent u bereid op korte termijn het rapport inzake de millenniumpilot in het St. Antoniusziekenhuis van P.A. Consulting Group en Bakkenist Management Consultants aan de Kamer beschikbaar te stellen? </vraag>
      <noten afkomstig="vraag">
         <noot nummer="1" datum="1997-12-18" bron="Het Financieel Dagblad">Het Financieel Dagblad, 18 december 1997</noot>
         <noot nummer="2" documenttype="Kamervragen" documentnummer="322" documentjaargang="1997-1998">Aanhangsel Handelingen, nr. 322, vergaderjaar 1997–1998.</noot>
         <noot nummer="3">Handelingen, vergaderjaar 1997–1998, pagina 2-’97</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In het rapport van 28 november stelt Bakkenist, dat eerst een redelijke schatting van de kosten kan worden gedaan na een grondige inventarisatie en analyse van het probleem. Wel komt Bakkenist op basis van enkele algemene vuistregels uit ervaringen in andere sectoren tot een bandbreedte van 285 à 850 miljoen. Op 28 november was het rapport van PA Consulting nog niet afgerond. Mede op basis van het rapport van PA Consulting heeft Bakkenist op 9 december een vervolgrapport uitgebracht. Daarin concludeert Bakkenist dat, ook als aan de inschatting van de kosten in het proefziekenhuis door PA enig optimisme wordt toegevoegd, de kosten in de sector ziekenhuizen hoger liggen dan berekeningen uit andere sectoren uitwijzen. Bakkenist stelt letterlijk: «dat op dit moment niemand in staat is een enigszins solide schatting van Millennium-kosten te produceren. Dat geldt zowel binnen als buiten de zorgsector.». Ik acht het in het licht van deze constatering op dit moment hachelijk om enige raming ten aanzien van de omvang van het probleem te onderschrijven. </antwoord>
      <antwoord nummer="3">Een dergelijke stelling is in de rapporten niet terug te vinden. Bij navraag is gebleken dat Bakkenist deze uitspraak ook niet in ander verband heeft gedaan. Wel stelt Bakkenist, dat «veel te verdienen valt bij het snel oppakken van het probleem», en een goede facilitering van instellingen en andere aanbieders van zorg. Bakkenist stelt, dat iedere organisatie in de zorgsector zelf in eerste instantie verantwoordelijk is voor het oplossen van de eigen millenniumproblematiek. Bakkenist stelt verder dat elke situatie specifiek is waardoor er geen «standaard» oplossing kan worden nagestreefd. Wel is een centrale regie van de oplossing aangewezen en zeker voor ziekenhuizen ook kritisch, met name inzake voorlichting, training en gegevensverzameling. </antwoord>
      <antwoord nummer="4">Mede op grond van dit advies heb ik op 11 december jl., tezamen met de voorzitter van het Millennium Platform, dhr. Timmer, het Millennium Platform Zorg (MPZ) in het leven geroepen. In mijn antwoorden op eerdere vragen (Handelingen II, 1997–1998, p. 2–’97) heb ik onder meer het volgende gesteld: «De opdracht van het MPZ is het stimuleren en faciliteren van het VWS-veld, in het bijzonder de risicosectoren, om de eigen organisatie door te lichten en problemen bij vitale IT-objecten in kaart te brengen en op te lossen. Daarbij staat de eigen verantwoordelijkheid van instelling en beroepsbeoefenaar voorop». Het MPZ is inmiddels in de aangekondigde samenstelling van start gegaan. De taken zijn, zoals eveneens reeds aangekondigd in de eerdere antwoorden: – voorlichting van en communicatie naar instellingen en burgers; – bieden van instrumenten ter ondersteuning van instellingen (zoals het in het proefproject te ontwikkelen plan van aanpak voor instellingen); – zorg dragen voor een goede communicatie tussen het algemene Millennium Platform en de zorgsector; – faciliteren en stimuleren van koepels bij de aanpak van het vraagstuk binnen hun sector en de rapportage over deze aanpak; – overige activiteiten, passend in de doelstelling van het platform. Dit alles uitgaande van de eerder genoemde eigen verantwoordelijkheid van instellingen en beroepsbeoefenaars voor een gedegen en voortvarende aanpak. In aanvulling hierop zal het MPZ ook de monitoring van de stand van zaken in de zorgsector voor zijn rekening nemen, ten behoeve van de periodieke rapportages aan de Tweede Kamer. Het MPZ heeft mij op 12 januari de hoofdlijnen van een plan van aanpak aangeboden. Ik verwacht op zeer korte termijn een nadere uitwerking van de activiteiten gedurende de maanden januari en februari, wanneer onder meer een helpdesk wordt ingericht en een Internetsite geopend. In deze periode zal tevens de verdere uitwerking van de activiteiten van het MPZ plaatsvinden. Ik verwacht dan ook voor 1 maart meer zicht te hebben op de kosten van het MPZ. </antwoord>
      <antwoord nummer="5">Dit blijkt niet uit het rapport van PA Consultants inzake de pilot in het St. Antonius Ziekenhuis. Per definitie worden ziekenhuisinformatiesystemen alleen in ziekenhuizen toegepast. Uit nadere informatie van HISCOM heb ik begrepen, dat men eind 1996 is gestart met het analyseren van mogelijke millenniumproblemen. Alle 105 producten zijn doorgelicht en 37 dienen enigszins te worden aangepast. Gebruikers worden regelmatig geïnformeerd over de stand van zaken. Men verwacht dat de aanpassingen in de loop van 1998 gereed zullen zijn. </antwoord>
      <antwoord nummer="6">Nee. Het begrip «risicofactor» heeft betrekking op instellingen en beroepsbeoefenaars; niet op de door hen gehanteerde softwaresystemen en apparatuur. Dat neemt niet weg, dat het oplossen van mogelijke problemen een zaak is van instellingen en leveranciers. Daarbij zullen ongetwijfeld ook aangelegenheden met betrekking tot aansprakelijkheid aan de orde zijn. Het MPZ heeft een rol bij de ondersteuning van instellingen hierbij, door informatie geven inzake juridische vraagstukken, zoals ten aanzien van leverancierscontracten en aansprakelijkheid. Daarnaast kan het MPZ dienen als een platform voor uitwisseling van beschikbare informatie inzake de millenniumbestendigheid van soft- en hardware. </antwoord>
      <antwoord nummer="7">Met de aangehaalde opmerking ben ik het niet eens. In een dergelijk geval kan alleen sprake zijn van juridische en financiële aansprakelijkheid van het ziekenhuis. Het is immers de verantwoordelijkheid van de ziekenhuizen zelf (zoals alle zorginstellingen) om ervoor te zorgen dat de overgang naar de volgende eeuw ten aanzien van geautomatiseerde en informatiseringstechnische voorzieningen zonder problemen verloopt. Een dergelijke directe verantwoordelijkheid rust op mij wat betreft het Ministerie van VWS en de overige onder mij ressorterende diensten. Zoals reeds eerder door mij gesteld, dient de Minister van VWS zich vanuit de verantwoordelijkheid van de overheid voor de gezondheid en veiligheid van de burgers ervan te vergewissen dat de zorgsector zijn verantwoordelijkheid in voldoende mate oppakt. In de eerdere antwoorden op Kamervragen en in het bovenstaande heb ik aangegeven op welke wijze ik hieraan invulling heb gegeven. Daarnaast ben ik verantwoordelijk voor het toezicht op de instellingen, via de Inspectie Gezondheidszorg. In mijn eerdere brieven aan de koepels heb ik reeds aangegeven dat de Inspectie erop zal toezien dat het instellingsmanagement zijn verantwoordelijkheid ten aanzien van het millenniumvraagstuk voldoende serieus invult. </antwoord>
      <antwoord nummer="8" voetnoot="1">Ja. Ik doe u deze rapporten bijgaand toekomen <voetnoot nummer="1"/>. </antwoord>
      <noten afkomstig="antwoord">
         <noot nummer="1">Bijlagen ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
