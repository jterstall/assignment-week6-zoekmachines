<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over de uitkering aan een in 1944 gewond geraakte oorlogsveteraan. (Ingezonden 19 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6894
</item>
         <item attribuut="Inhoud">Vragen over het invaliditeitspensioen ingevolge de Pensioenwet voor de Landmacht aan de heer Van de Geijn.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Veiligheidsbeleid en defensie (Militairen)</item>
         <item attribuut="Trefwoorden">Arbeidsongeschiktheidsuitkeringen Oorlogsslachtoffers Oorlogsveteranen</item>
         <item attribuut="Vindplaats">Kamervragen met antwoord 1997-1998, nr. 1052, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1998-04-07</item>
         <item attribuut="Datum_indiening">1998-03-19</item>
         <item attribuut="Document-id">KVR6894</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2157" allpagenumbers="2157 2158" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6894" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1052" onderwerp="" indiendatum="1998-03-19">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1998-04-7">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u op de hoogte van de weerstand die de heer Van de Geijn ondervindt bij het aanvragen van een uitkering bij Defensie, zoals weergegeven in het artikel «Een weg te ver»? <voetnoot nummer="1"/>
      </vraag>
      <vraag nummer="2">Kunt u aangeven waarom tot nu toe, ondanks de beloftes van twee opeenvolgende Defensie-ministers, nog altijd niet positief op de uitkeringsaanvraag van de heer Van de Geijn gereageerd is? </vraag>
      <vraag nummer="3">Bent u bereid er voor te zorgen dat de voorgenomen reis van de heer Van de Geijn naar de Verenigde Staten in overleg met het Veteranen Platform doorgang kan vinden? </vraag>
      <noten afkomstig="vraag">
         <noot nummer="1">Oplinie, februari 1998</noot>
      </noten>
   </vragen>
   <antwoorden aantal="2">
      <antwoord nummer="1 en 2">Aan de heer Van de Geijn is met ingang van 2 oktober 1971 een levenslang invaliditeitspensioen Landmacht toegekend, berekend naar een invaliditeitspercentage van 10% in verband met de gevolgen van een schotverwonding in de nek. Er is destijds geen verband met de uitoefening van de militaire dienst aanvaard ten aanzien van de gehooraandoening en een longaandoening. Betrokkene heeft tegen dit besluit geen beroep aangetekend. In mei 1978 heeft de heer Van de Geijn om toekenning van een hoger invaliditeitspensioen verzocht, in verband met psychische klachten en toegenomen gehoorklachten. Dit verzoek is afgewezen. De heer Van de Geijn heeft tegen dit besluit beroep ingesteld, waarna dit besluit door de Centrale Raad van Beroep is vernietigd. Naar aanleiding van de uitspraak van de Centrale Raad van Beroep is verband aangenomen met de uitoefening van de militaire dienst voor de psychische klachten. De mate van invaliditeit voor de psychische klachten is vastgesteld op 10%. Met de 10% voor de schotverwonding in de nek leidde dit tot een invaliditeitspensioen berekend naar een invaliditeitspercentage van 20. Bij dit laatste besluit is conform de uitspraak van de Centrale Raad van Beroep overwogen dat voor de gehooraandoening reeds bij een in rechte vaststaand besluit geen verband met de uitoefening van de militaire dienst was aanvaard en dat dit standpunt derhalve is gehandhaafd. In januari 1988 heeft de heer Van de Geijn wederom een verzoek ingediend voor een hoger pensioen. Dit verzoek is afgewezen. Tegen deze afwijzing heeft betrokkene beroep ingesteld. Hangende de behandeling van dit beroep verzoekt betrokkene in mei 1991 opnieuw om verband met de uitoefening met de militaire dienst aan te nemen voor de gehooraandoening. Daarnaast acht hij toegenomen psychische klachten aanwezig. Dit verzoek is wat betreft de gehooraandoening aangemerkt als een herzieningsverzoek. Dit betekent dat, ondanks het feit dat zoals hiervoor vermeld het formeel een in rechte vaststaand besluit betreft, alle feiten en omstandigheden opnieuw worden onderzocht. Er vindt derhalve een gehele heroverweging plaats van de besluitvorming. In het kader van dit herzieningsverzoek heeft een militair geneeskundig onderzoek plaatsgevonden, waarbij betrokkene nader is onderzocht door een externe keel-, neus- en oorarts. Dit heeft echter niet geleid tot het aannemen van verband met de uitoefening van de militaire dienst voor de gehooraandoening. Ook nader onderzoek van een externe psychiater heeft niet geleid tot het toekennen van een hoger invaliditeitspensioen voor de psychische klachten. Tegen dit afwijzende besluit is namens betrokkene door de Bond van Nederlandse Militaire oorlogs- en dienstslachtoffers (BNMO) beroep ingesteld. De Arrondissementsrechtbank te Den Haag heeft het namens de heer Van de Geijn ingestelde beroep ongegrond verklaard. Het tegen deze uitspraak van de rechtbank door betrokkene ingestelde hoger beroep bij de Centrale Raad van Beroep wordt ingetrokken. In januari van dit jaar is namens betrokkene door de BNMO wederom een verzoek ingediend voor een verhoging van zijn invaliditeitspensioen, omdat zijn psychische klachten zouden zijn toegenomen. De heer Van de Geijn is op 19 maart jl. gezien door een keuringsarts. Deze arts heeft hem verwezen voor nader specialistisch onderzoek naar een externe psychiater. Om de objectiviteit te waarborgen is een andere dan in de voorgaande alinea genoemde externe psychiater ingeschakeld voor nader advies. Na dit advies, dat op korte termijn wordt verwacht, zal een besluit worden genomen. </antwoord>
      <antwoord nummer="3">Voor de uitvoering van het veteranenbeleid van de Nederlandse regering is in 1991 de Stichting Dienstverlening Veteranen (SDV) in het leven geroepen. De SDV, en niet het Veteranenplatform, heeft bemiddeld in het vinden van fondsen om de reis naar Amerika van de heer Van de Geijn mogelijk te maken. De SDV heeft de heer Van de Geijn in oktober 1997 medegedeeld de fondsen beschikbaar te hebben voor de reis. Volgens informatie van de directeur van de SDV is de oorzaak van het niet afreizen van de heer Van de Geijn niet gelegen in het ontbreken van fondsen, maar in persoonlijke omstandigheden. </antwoord>
      <noten afkomstig="antwoord"/>
   </antwoorden>
</kvr>
