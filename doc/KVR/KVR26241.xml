<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over verstrekking van dure anticonceptiepillen. (Ingezonden 1 augustus 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26241
</item>
         <item attribuut="Inhoud">Vragen naar aanleiding van artikel in Trouw (29 juli 2006) over apothekers die voor dure anticonceptiepillen kiezen omdat die voor hen grotere marges opleveren. Middelen als Microgynon en Regevidon zouden eerder dit jaar met 28% in prijs zijn verhoogd. Indiener vindt dit winststreven niet te verenigen met het zorgverlenerschap van apothekers.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische beroepen)</item>
         <item attribuut="Trefwoorden">Anticonceptiemiddelen Apothekers</item>
         <item attribuut="Vindplaats">Kamervragen met antwoord 2005-2006, nr. 2028, Tweede Kamer</item>
         <item attribuut="Vraagnr_bij_indiening">2050617210</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-08-31</item>
         <item attribuut="Datum_indiening">2006-08-01</item>
         <item attribuut="Document-id">KVR26241</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4307" allpagenumbers="4307 4308 4309" vetnummer="2050617210" code="0506tkkvr2028" lopendefooter="Tweede Kamer, vergaderjaar 2005–2006, Aanhangsel" filenaam="KVR26241" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2028" onderwerp="" indiendatum="2006-08-1">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-08-31">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Hebt u kennisgenomen van het artikel in Trouw van 29 juli 2006 over apothekers die voor dure anticonceptiepillen kiezen omdat die hun grotere marges opleveren? </vraag>
      <vraag nummer="2">Wat is uw mening over de prijsverhoging van Microgynon 30 met 28% in januari van dit jaar, waardoor de kosten voor pilgebruiksters met 4 miljoen euro per jaar stijgen? Wat is uw mening over de prijsstijging van Rigevidon met 28% in februari van dit jaar? </vraag>
      <vraag nummer="3">Kan volgens u het zorgverlenerschap van de apothekers samengaan met het actief omzetten van patiënten naar een dure pil Rigevidon? </vraag>
      <vraag nummer="4">Acht u het mogelijk dat apothekers actief aan vrouwen het dure Rigevidon verstrekken omdat zij daarop korting krijgen? </vraag>
      <vraag nummer="5">Acht u zich moreel verplicht de prijs van de anticonceptiepil zo laag mogelijk te houden nadat u deze pil uit het pakket hebt gehaald en dus vrouwen dit zelf moeten betalen? </vraag>
      <vraag nummer="6">Wat vindt u van de in het convenant met partijen gemaakte afspraak dat margeconcurrentie omgezet zou worden in prijsconcurrentie? Acht u bovenstaande een voorbeeld van de omgekeerde weg, namelijk een maximale margeconcurrentie? Welke mogelijkheden hebt u om in te grijpen en alsnog de gemaakte afspraken in het convenant af te dwingen? </vraag>
      <vraag nummer="7">Acht u, gezien de kostenverhoging, het preferentiebeleid van zorgverzekeraars of een afspraak tussen verzekeraars en apotheken over het afleveren van het laagst geprijsde middel toereikend om de onnodige kostenstijging te voorkomen? </vraag>
      <vraag nummer="8">Bent u van mening dat een aanbesteding zoals in het Nieuw-Zeelandse model (Kiwi) niet tot een betere kostenbeheersing leidt? Zo ja, wanneer gaat u dit model invoeren? Zo neen, op welke wijze gaat u stimuleren dat een preferentiebeleid van verzekeraars ook daadwerkelijk tot kostenbeheersing of kostenvermindering leidt? </vraag>
      <vraag nummer="9">Indien de apotheker onder de reikwijdte van de Wet op de geneeskundige behandelingsovereenkomst (WGBO) komt te vallen, acht u het krachtens deze wet de taak van de apotheker om de patiënt actief te informeren over eventuele goedkopere, uitwisselbare alternatieven? Zo ja, op welke wijze gaat u dan bevorderen dat de apotheker (en in het verlengde zijn baliepersoneel) deze informatie aan de patiënt geeft, ondanks een eventueel verlies aan marge? Zo neen, bent u van plan de WGBO op dit punt aan te passen opdat patiënten door informatie van de apotheker kostenbewust een keuze kunnen maken? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ik heb kennisgenomen van het artikel. </antwoord>
      <antwoord nummer="2, 4 en 5">Er is een drietal 2e generatie sub 50 anticonceptiepillen op de markt die dezelfde werkzame stoffen in dezelfde verhouding bevatten. Deze varianten van hetzelfde middel zijn afkomstig van drie verschillende farmaceutische bedrijven en zijn voorzien van de merknamen Microgynon 30, Rigevidon en Stediril 30. Rigevidon is eind december 2005 op de markt gekomen als een zogenaamde «branded generic». In het onderstaande schema is de prijsontwikkeling (exclusief btw) opgenomen voor een verpakking van 63 tabletten. december 2005 januari 2006 februari 2006 augustus 2006 Stediril 30 € 6,21 € 6,21 € 4,48 € 4,48 Microgynon 30 € 4,50 € 5,75 € 5,75 € 5,75 Rigevidon € 4,48 € 5,73 € 5,73 € 5,73 Schering Nederland, de fabrikant van Microgynon 30, heeft naar eigen zeggen de prijs in januari 2006 verhoogd omdat veel export vanuit Nederland plaatsvond naar landen waar een hogere prijs voor Microgynon 30 wordt gerealiseerd. In reactie daarop heeft Apothecon deze prijsverhoging gevolgd en de prijs voor Rigevidon eveneens opgetrokken met € 1,25. Per 1 februari 2006 heeft Wyeth de prijs voor Stediril 30 verlaagd met € 1,73. Gezien de prijsstelling van beide producten is er geen sprake van een kostenstijging voor pilgebruiksters na omzetting van Microgynon 30 op Rigevidon. Rigevidon is immers € 0,02 goedkoper. Omdat er ook een goedkoper alternatief aanwezig is (Stediril 30) is er geen enkele reden om in de prijsvorming van de 2e generatiepil in te grijpen anders dan al gebeurt met de Wet geneesmiddelenprijzen. De kosten van het pilgebruik kunnen zelfs dalen door over te stappen naar de goedkoopste variant van de «pil» (op dit moment is Stediril 30 € 1,27 resp. € 1,25 lager geprijsd). Gezien de samenstelling van deze anticonceptiepillen is dat in beginsel zonder meer mogelijk, temeer omdat ook geen herhaalrecept nodig is voor (orale) anticonceptiva en de «pil» voor maximaal één jaar mag worden afgeleverd. Voor de keuze om over te stappen kan een pilgebruikster bijvoorbeeld gebruik maken van de informatie op de website Medicijnkosten.nl die onder auspiciën van het College voor zorgverzekeringen (CVZ) staat. Daar is precies aangegeven welke kosten gemoeid zijn met het gebruik van (verschillende varianten van dezelfde) anticonceptiepillen. Ik ben mij er evenwel van bewust dat sommige pilgebruiksters bijwerkingen waarnemen bij gebruik van een andere variant van de 2e generatie sub 50 pil hoewel dat niet heeft geleid tot uitlatingen van het Nederlandse Bijwerkingencentrum Lareb. Ten aanzien van de discussies over bijwerkingen en de wijze van omzetting door apothekers van Microgynon 30 op Rigevidon, hebben de Koninklijke Maatschappij ter bevordering van de Pharmacie (KNMP) en de Stichting Doelmatig geneesmiddelengebruik (DGV) vermoedens geuit dat met name de uitingen op de website Anticonceptie.nl zijn ingegeven door marketingdoeleinden van een van de leveranciers van de 2e generatie anticonceptiepil. De Inspectie voor de Gezondheidszorg voert een onderzoek uit naar deze beweringen. Ik sluit op voorhand niet uit dat een aantal apothekers zich bij het omzetten heeft laten leiden door een hogere korting voor Rigevidon. Ondanks de vrijwel gelijke prijsstelling en de «merkentrouw» van pilgebruiksters is de komst van Rigevidon met name ten koste gegaan van de omzet van het gelijk geprijsde Microgynon 30. Het marktaandeel van Stediril 30 is min of meer gelijk gebleven, ook na prijsverlaging in februari 2006. Een aantal apothekers heeft echter afspraken met zorgverzekeraars om lager geprijsde (meestal generieke) geneesmiddelen af te leveren in het kader van de basisverzekering (de «pil» voor vrouwen tot 21 jaar) en aanvullende ziektekostenverzekeringen. </antwoord>
      <antwoord nummer="3 en 9">Zoals in het antwoord op de vragen 2, 4 en 5 al aangegeven zijn Rigevidon en Microgynon 30 vrijwel gelijk geprijsd. Het actief omzetten moet vergezeld gaan van alle voor de gebruiker relevante informatie. Het is onaanvaardbaar als vrouwen in de apotheek worden omgezet op Rigevidon met als redengeving dat Microgynon 30 niet meer op de markt zou zijn of inmiddels een andere naam (Rigevidon) zou hebben. Dat is immers niet de werkelijkheid. Op 10 augustus jl. heeft het hoofdbestuur van de KNMP haar leden er op gewezen dat het omzetten moet passen binnen het beleid van «goedkoop als het kan, duur als het moet» en «dat het van groot belang is patiënten volledig en accuraat voor te lichten en hen te betrekken bij omzettingen». Ook wijst de KNMP er op dat «de onderlinge prijsstelling zoals die begin dit jaar van de diverse preparaten was, inmiddels gewijzigd is». Ik ben het volledig eens met de insteek «goedkoop als het kan en duur als het moet». Dat komt overeen met de afspraken in het Geneesmiddelenconvenant. Het ligt dan ook voor de hand dat een apotheker pilgebruiksters op goedkopere alternatieven wijst mede gezien de afspraken met zorgverzekeraars daarover. Pilgebruiksters op hun beurt zouden zelf nog beter kunnen letten op de kosten van het gebruik. De WGBO ziet naar zijn aard op zorginhoudelijke informatieverstrekking en uitwisseling. Mede gezien de antwoorden op de vragen 2,4, en 5, waaruit blijkt dat de informatie om als pilgebruikster een kostenbewuste keuze te maken voorhanden is, overweeg ik geen wijziging van de WGBO op dit punt. </antwoord>
      <antwoord nummer="6">Uitgangspunt van het Geneesmiddelenconvenant 2006/2007 is het vervangen van kortingen en bonussen door verlaging van de apotheekinkoopprijzen. Door het verlagen van de apotheekinkoopprijzen is er minder ruimte om kortingen en bonussen te verstrekken. De afspraken in het convenant om de prijzen te verlagen richten zich op individuele bedrijven en niet op individuele geneesmiddelen. Per bedrijf dient 40% van de omzet van multi-source geneesmiddelen (inclusief de korting op de inkoopvergoeding: de clawback) te worden bespaard. In tegenstelling tot het vorige geneesmiddelenconvenant mogen éénmaal verlaagde prijzen beperkt weer worden verhoogd mits daar, per bedrijf, in opbrengst compenserende prijsverlagingen tegenover staan. Indien de opbrengst van het convenant naar mijn oordeel niet wordt gehaald kan ik aanvullende maatregelen nemen zoals een tijdelijke verhoging van de clawback. </antwoord>
      <antwoord nummer="7">Nee. Om onnodige kostenverhoging te vermijden is, naast de rol van zorgverzekeraars en apotheekhoudenden wel een meer actieve rol van de pilgebruikster wenselijk. Dat is mogelijk door de beschikbaarheid van alternatieven en van (prijs-)informatie. </antwoord>
      <antwoord nummer="8">Voor mijn visie op een centrale gestuurd aanbestedingsmodel zoals toegepast in Nieuw-Zeeland verwijs ik u naar mijn antwoorden op uw recente vragen over de toepasbaarheid van het Kiwi-model in Nederland (Tweede Kamer 2005–2006, nr. 1689, Aanhangsel pag. 3603). De wettelijke regeling die het zorgverzekeraars mogelijk maakt om het zogenaamde preferentiebeleid voor geneesmiddelen te voeren, biedt hen voldoende mogelijkheden om dat preferentiebeleid zodanig vorm te geven dat het daadwerkelijk aan kostenbeheersing ofvermindering kan bijdragen. Echter, zorgverzekeraars hebben er tot nu toe niet voor gekozen om de anticonceptiepil onderdeel te maken van hun preferentiebeleid. Volledigheidshalve merk ik op dat ik de voorzitter van de Tweede Kamer binnenkort een evaluatie van het preferentiebeleid met betrekking tot geneesmiddelen zal sturen. </antwoord>
      <noten afkomstig="antwoord"/>
   </antwoorden>
</kvr>
