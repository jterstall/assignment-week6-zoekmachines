<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Pechtold en Koser Kaya (beiden D66) aan de ministers van Sociale Zaken en Werkgelegenheid en van Economische Zaken over enkele voorstellen van de secretaris-generaal van Economische Zaken. (Ingezonden 15 januari 2008);Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30761
</item>
         <item attribuut="Inhoud">Vragen naar aanleiding artikel 'De toekomst in eigen hand' van de secretaris-generaal van EZ in het blad Economisch-Statistische Berichten (11 januari 2008). Indieners willen weten of de ministers van SZW en EZ de opvattingen in dit artikel delen, onder meer over verhoging pensioengerechtigde leeftijd en modernisering ontslagrecht.</item>
         <item attribuut="Rubriek">Inkomen en rechtspositie (Ontslagen) Inkomen en rechtspositie (VUT en pensionering) Staats- en bestuursrecht (Ministeries)</item>
         <item attribuut="Trefwoorden">Economische Zaken (ministerie) Ontslagen Pensioenen</item>
         <item attribuut="Vindplaats">Kamervragen met antwoord 2007-2008, nr. 1222, Tweede Kamer</item>
         <item attribuut="Vraagnr_bij_indiening">2070808280</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Pechtold Koser Kaya</persoon>
         </item>
         <item attribuut="Datum_reaktie">2008-02-04</item>
         <item attribuut="Datum_indiening">2008-01-15</item>
         <item attribuut="Document-id">KVR30761</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2615" allpagenumbers="2615 2616" vetnummer="2070808280" code="0708tkkvr1222" lopendefooter="Tweede Kamer, vergaderjaar 2007–2008, Aanhangsel" filenaam="KVR30761" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1222" onderwerp="" indiendatum="2008-01-15">
         <vrager partij="D66" oorsprong="parlement">Pechtold Koser Kaya</vrager>
         <vraagt-aan>de ministers van Sociale Zaken en Werkgelegenheid en van Economische Zaken</vraagt-aan>
      </vraagdata>
      <antwoorddata antwoorddatum="2008-02-4">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op het artikel «De toekomst in eigen hand» van de secretaris-generaal van het ministerie van Economische Zaken? <voetnoot nummer="1"/>
      </vraag>
      <vraag nummer="2">Deelt u de opvattingen die de secretaris-generaal van het ministerie van Economische Zaken in dit artikel naar voren brengt? </vraag>
      <vraag nummer="3">Past het voorstel om de pensioengerechtigde leeftijd te verhogen binnen de formulering in het regeerakkoord «De arbeidsdeelname van ouderen na hun 65ste wordt aangemoedigd door belemmeringen in het arbeidsrecht en fiscaliteit voor langer doorwerken weg te nemen»? </vraag>
      <vraag nummer="4">Deelt u de mening van de secretaris-generaal van het ministerie van Economische Zaken dat een modernisering van het ontslagrecht goed is voor mensen zonder baan? Zo, nee waarom niet? </vraag>
      <noten afkomstig="vraag">
         <noot nummer="1" datum="2008-01-11" bron="Economisch Statistische Berichten">Economisch Statistische Berichten, 11 januari 2008</noot>
      </noten>
   </vragen>
   <antwoorden aantal="2">
      <antwoord nummer="1 t/m 3">De secretaris-generaal vestigt de aandacht op enkele belangrijke aandachtpunten op de Nederlandse arbeidsmarkt: de lage arbeidsparticipatie onder ouderen en het lage aantal gewerkte uren. Het kabinet deelt de mening van de secretaris-generaal dat het mobiliseren van extra arbeidsaanbod noodzakelijk is. Dat is op korte termijn nodig gezien de toegenomen krapte op de arbeidsmarkt, en op langere termijn om de gevolgen van de vergrijzing op te vangen. Het kabinet streeft daarom naar een stijging van de participatiegraad van nu 73% tot 80% in 2016. De prioriteit van het kabinet ligt onder andere bij de verhoging van de arbeidsparticipatie tot 65 jaar. De gemiddelde uittreedleeftijd ligt nu bij 61–62 jaar en de arbeidsdeelname van 60–64 jarigen ligt nu op circa 20%. Bij deze leeftijdscategorieën ligt derhalve een belangrijk (arbeids)potentieel. Doorwerken tot 65 jaar zal een meer gangbare praktijk moeten worden. Er zijn al maatregelen genomen om werknemers in de leeftijd van 55 tot 65 langer aan het werk te houden, zoals het afschaffen van de fiscale faciliëring voor VUT en prepensioen, introductie en verhoging van de specifieke arbeidskorting voor ouderen vanaf 57 jaar en de premievrijstelling voor werkgevers bij aannemen van werknemers van 50 jaar en voor het in dienst hebben van werknemers van 55 jaar. Overigens heeft de secretaris-generaal geen verhoging van de pensioengerechtigde leeftijd voorgesteld. Hij heeft zich alleen afgevraagd of een substantiële toename van de participatie van 63- en 64-jarigen op den duur mogelijk is zonder de pensioenleeftijd te verhogen. Het kabinet is van mening dat er thans nog voldoende mogelijkheden zijn om het arbeidspotentieel van ouderen te verhogen. De huidige pensioenleeftijd staat voor het kabinet niet ter discussie. De secretaris-generaal wijst voorts op het belang van het verder versterken van het vestigingsklimaat. Het kabinet heeft doelstellingen geformuleerd op het terrein van hoger onderwijs, onderzoek, kennismigratie, het innovatief vermogen van de Nederlandse economie en het aantal zelfstandigen met personeel en snelle groeiers. </antwoord>
      <antwoord nummer="4">Voorafgaand aan de Participatietop heeft het kabinet met meerdere partijen en personen gesproken over onder meer de modernisering van het ontslagrecht. Dat heeft het kabinet tot het oordeel gebracht, zoals verwoord in de toelichting bij de adviesaanvraag aan de Stichting van de Arbeid, dat het ontslagrecht gewijzigd moet worden als onderdeel van een integraal en samenhangend pakket teneinde de dynamiek op de arbeidsmarkt te bevorderen en de werkzekerheid te vergroten, ook voor degenen die nu nog zonder baan zijn. Zoals bekend, heeft het kabinet een voorstel ter verbetering van de instituties die de werking op de arbeidsmarkt bepalen aan de Stichting van de Arbeid voorgelegd. De Stichting heeft daarover op 30 augustus 2007 een verdeeld advies uitgebracht. Daardoor is een situatie ontstaan die het kabinet ertoe gebracht heeft een commissie Arbeidsparticipatie (commissie Bakker) in te stellen die voor 1 juni 2008 advies zal uitbrengen over maatregelen om te komen tot een structurele verhoging van de arbeidsparticipatie (tot 80%) en het realiseren van 200.000 extra banen in deze kabinetsperiode. Het is aan de commissie om te beoordelen of zij ook met voorstellen komt voor modernisering van het ontslagrecht. Het kabinet legt de commissie geen beperkingen op en het zal de voorstellen van de commissie na ontvangst beoordelen. </antwoord>
      <noten afkomstig="antwoord"/>
   </antwoorden>
</kvr>
