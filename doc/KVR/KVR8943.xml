<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over het betalen van (kinder)alimentatie. (Ingezonden 26 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8943
</item>
         <item attribuut="Inhoud">Betreft o.a. de inhouding van schulden door de gemeentelijke sociale dienst, waardoor er geen geld meer overblijft voor het betalen van alimentatie.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Sociale zekerheid (Overig)</item>
         <item attribuut="Trefwoorden">Alimentatie Sociale uitkeringen</item>
         <item attribuut="Vindplaats">Kamervragen met antwoord 1998-1999, nr. 992, Tweede Kamer</item>
         <item attribuut="Vraagnr_bij_indiening">2989908580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-03-18</item>
         <item attribuut="Datum_indiening">1999-02-26</item>
         <item attribuut="Document-id">KVR8943</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2031" allpagenumbers="2031 2032" vetnummer="2989908580" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8943" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="992" onderwerp="" indiendatum="1999-02-26">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-03-18">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend, dat verplichtingen tot het betalen van (kinder)alimentatie regelmatig niet kunnen worden nagekomen, omdat na effectuering van retentierechten of voorrechten door uitkeringsverstrekkende instanties (met name de gemeentelijke sociale diensten) onvoldoende inkomen resteert? </vraag>
      <vraag nummer="2">Weet u dat dit kan betekenen, dat indien de alimentatieplichtige (bijvoorbeeld door bijstandsfraude) schulden maakt aan de sociale dienst, zelfs nadat de rechter een verplichting tot het betalen van (kinder)alimentatie heeft opgelegd, dit geld nooit wordt betaald omdat eerst de schuld aan de sociale dienst wordt ingehouden op zijn uitkering? </vraag>
      <vraag nummer="3">Deelt u de mening dat het ongepast is, dat het kind (de volwassene) de door de rechter vastgestelde bijdrage aan het levensonderhoud moet ontberen, ten gunste van een overheidsinstelling? </vraag>
      <vraag nummer="4">Was deze materie voor invoering van het nieuw burgerlijk wetboek anders geregeld? Zo ja, wat waren de overwegingen om tot de huidige onbillijke regeling te komen? </vraag>
      <vraag nummer="5">Bent u bereid de wetgeving zodanig te wijzigen (bijvoorbeeld in het kader van wetsvoorstel 22 942, waarvan het eindverslag van de Tweede Kamer in 1994 werd vastgesteld) dat uitkeringen ten behoeve van het levensonderhoud een bevoorrechte positie krijgen boven andere schulden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 3">Het is mij bekend dat het soms voorkomt dat alimentatieverplichtingen niet worden nagekomen, omdat na effectuering door de gemeente van het voorrecht ingevolge artikel 89 of 105 Algemene Bijstandswet, bij de alimentatieplichtige onvoldoende inkomen resteert. Daarbij verdient opmerking dat voorrechten eerst in geval van gebleken insolventie van de schuldenaar tot effectuering komen. Overigens wordt in artikel XXII van wetsvoorstel 22 942, houdende wijziging van het Burgerlijk Wetboek, de Faillisementswet en enige andere wetten in verband met de bevoorrechting van vorderingen, het verbinden van een bijzonder verhaalsrecht aan bepaalde vorderingen en de invoering van de mogelijkheid van een vereenvoudigde afwikkeling van faillissement, in navolging van het Rapport van de Interdepartementale Werkgroep Voorrecht en bodemrecht (1990), voorgesteld om het voorrecht van de gemeente te schrappen. Dit heeft tot gevolg dat de positie van de gemeente en die van de alimentatiegerechtigde als schuldeiser gelijk worden getrokken. De vorderingen van andere uitkeringsinstanties zijn niet bevoorrecht. Met betrekking tot het retentierecht merk ik op dat nu dit – kort gezegd – de bevoegdheid betreft om de afgifte van een zaak aan de schuldeiser op te schorten (artikel 290 e.v. van Boek 3 van het Burgerlijk Wetboek), ik mij niet goed kan voorstellen dat daarvan door een uitkeringsinstantie gebruik wordt gemaakt. </antwoord>
      <antwoord nummer="2">De vraag betreft de situatie dat de alimentatieplichtige een bijstandsuitkering ontvangt. In deze gevallen komt het echter niet of nauwelijks voor dat de rechter alimentatie oplegt. Een eenmaal opgelegde alimentatie kan na een verzoek daartoe op grond van gewijzigde omstandigheden worden herzien en bijvoorbeeld op nihil worden gesteld (artikel 401 van Boek 1 Burgerlijk Wetboek). </antwoord>
      <antwoord nummer="4">In het oude Burgerlijk Wetboek bestond uitsluitend een voorrecht ten behoeve van minderjarige kinderen die een vordering tot onderhoud tegenover hun ouders hadden (artikel 1195 sub 7), niet een voorrecht ten behoeve van ex-echtgenoten uit hoofde van een recht op alimentatie. Het voorrecht ten behoeve van minderjarige kinderen is niet teruggekeerd in het nieuwe Burgerlijk Wetboek. De reden hiervoor is geweest dat het hebben van een voorrecht, aldus de Toelichting van Meijers op het ontwerp artikel 3.10.4.1, «eerst betekenis [krijgt] bij insolventie van de schuldenaar, als wanneer er juist reden zal zijn om het bedrag van een verschuldigd levensonderhoud te verlagen» (C.J. van Zeben, J.W. du Pon, M.M. Olthof, Parlementaire Geschiedenis van het Nieuwe Burgerlijk Wetboek, Deventer 1981, p. 879). Bovendien zal in het geval dat de alimentatiegerechtigde een bijstandsuitkering ontvangt, de ontvangen (kinder)alimentatie in feite ten goede komen aan de gemeente, omdat de alimentatie geldt als «voorliggende voorziening». Ik merk verder op dat de alimentatiegerechtigde wordt beschermd doordat de alimentatiebeschikking door deze en, waar het kinderalimentatie betreft, ook door het Landelijk Bureau Inning Onderhoudsbijdragen te Gouda vereenvoudigd ten uitvoer kan worden gelegd (artikel 479b resp. artikel 479g van het Wetboek van Burgerlijke Rechtsvordering). </antwoord>
      <antwoord nummer="5">Gelet op de gelijke positie van de gemeente en de alimentatiegerechtigde als schuldeiser nadat wetsvoorstel 22 942 wet is geworden, en de reeds bestaande mogelijkheden van vereenvoudigde executie, alsmede gelet op de omstandigheid dat ten behoeve van de inning van kinderalimentatie het Landelijk Bureau Inning Onderhoudsbijdragen in het leven is geroepen, acht ik onvoldoende grond aanwezig om uitkeringen ten behoeve van het levensonderhoud een bevoorrechte positie te geven boven andere schulden. </antwoord>
      <noten afkomstig="antwoord"/>
   </antwoorden>
</kvr>
