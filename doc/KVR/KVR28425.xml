<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over het blokkeren van kinderpornosites. (Ingezonden 23 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28425
</item>
         <item attribuut="Inhoud">UPC blokkeert kinderpornosites. Tiscali en KPN overwegen dit ook te gaan doen. Vragen over de wijze waarop de zwarte lijst van websites tot stand komt, de mogelijkheden van protest voor de websitehouders en het aanbieden van een contactadres van de hulpverlening.</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Internet Kinderbescherming Pornografie</item>
         <item attribuut="Vindplaats">Kamervragen met antwoord 2006-2007, nr. 1816, Tweede Kamer</item>
         <item attribuut="Vraagnr_bij_indiening">2060713120</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-06-12</item>
         <item attribuut="Datum_indiening">2007-04-23</item>
         <item attribuut="Document-id">KVR28425</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3841" allpagenumbers="3841 3842" vetnummer="2060713120" code="0607tkkvr1816" lopendefooter="Tweede Kamer, vergaderjaar 2006–2007, Aanhangsel" filenaam="KVR28425" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1816" onderwerp="" indiendatum="2007-04-23">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="12 juni 2007), zie ook Aanhangsel Handelingen nr. 1673, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over het feit dat internetaanbieders als UPC kinderpornosites blokkeren en dat onder andere Tiscali en KPN dit overwegen? <voetnoot nummer="1"/>
      </vraag>
      <vraag nummer="2">Op welke wijze komt de zwarte lijst met websites van het Korps landelijke politiediensten (KLPD) tot stand? </vraag>
      <vraag nummer="3">Is Justitie betrokken bij het opstellen van deze zwarte lijst? Zo neen, waarom niet? </vraag>
      <vraag nummer="4">Op welke wijze is de controle en het toezicht op deze zwarte lijst geregeld? </vraag>
      <vraag nummer="5">Zijn er mogelijkheden voor de website houders om tegen de blokkade te protesteren wanneer zij van mening zijn dat deze onterecht is? Zo ja welke? </vraag>
      <vraag nummer="6">Bent u bereid internetaanbieders te verzoeken niet alleen een mededeling over de blokkade vanwege de aard van de website te geven, maar ook een contactadres van de hulpverlening zodat degene die de website bezoekt wordt aangespoord hulp te zoeken? Zo neen, waarom niet? </vraag>
      <vraag nummer="7">Deelt u de mening dat er een onafhankelijke toetsing behoort te zijn van de websites die op de lijst moeten komen te staan, evenals een onafhankelijke klachtenprocedure? Zo ja,welke maatregelen gaat u nemen om dit te bewerkstelligen? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.volkskrant.nl/technologie/article416945.ece/Ook_Tiscali_zint_op_filter_tegen_kinderporno">http://www.volkskrant.nl/technologie/article416945.ece/Ook_Tiscali_zint_op_filter_tegen_kinderporno</noot>
      </noten>
   </vragen>
   <antwoorden aantal="5">
      <antwoord nummer="1">Mede in het kader van de uitvoering van de motie van de leden Van der Staaij en Rouvoet van 17 mei 2006 (Kamerstukken II, 2005/06, 30 300 VI, nr. 160) waarin de regering wordt verzocht «om de verdere uitbouw en toepassing van de technische mogelijkheden tot het blokkeren, filteren of afsluiten van kinderpornografisch materiaal op Internet en andere media te bevorderen en de Kamer daarover nader te berichten» acht ik het blokkeren van sites waarop kinderporno is aan te treffen, een belangrijke stap. </antwoord>
      <antwoord nummer="2">Op dit moment wordt een aanpak ontwikkeld voor het opstellen van een zwarte lijst. Het initiatief tot het opstellen van deze zwarte lijst komt mede voort uit internationaal overleg. Een groot aantal vooral commerciële internetsites (waarbij geïnteresseerden met een creditcard kinderporno kunnen kopen) wordt beheerd vanuit landen waarmee niet of nauwelijks politiële of justitiële contacten bestaan. De criminele organisaties die deze sites op het Internet zetten, zijn voor de actieve opsporingslanden op het gebied van kinderpornografie (West-Europeese landen, de Verenigde Staten, Canada, Australië en Nieuw-Zeeland) vrijwel onaantastbaar. In de European Chiefs of Police Task Force is afgesproken de criminele organisaties die achter deze sites zitten in kaart te brengen (deze zitten veelal in landen als Wit-Rusland en de Oekraïne) en verder dat een ieder in zijn eigen land contact zoekt met de Internet Serviceproviders om te komen tot het blokkeren van dergelijke sites. Het vaststellen van de zwarte lijst van deze sites zal in Nederland plaatsvinden op basis van het hieronder omschreven proces. Het Team Bestrijding Kinderpornografie van de Dienst Nationale Recherche Informatie van het KLPD onderzoekt het internet op de aanwezigheid en verspreiding van kinderpornografische beeldfiles. Daarnaast komen via internationale samenwerking, meldingen van de meldpunten kinderporno en onderzoeken van andere politiekorpsen, eveneens gegevens over bovenbedoelde kinderpornosites in beeld. Het aangetroffen beeldmateriaal op de bedoelde sites wordt door het Team Bestrijding Kinderpornografie vergeleken met het beeldmateriaal dat is opgenomen in de Landelijke Database Kinderpornografie van het KLPD. Hierin is kinderpornografische beeldmateriaal opgenomen dat ooit in Nederland in beslag is genomen en waarvan inmiddels bij rechterlijke uitspraak is vastgesteld dat het inderdaad kinderpornografie betreft. Indien het op het internet aangetroffen beeldmateriaal ook in de Landelijke Database Kinderpornografie zit (er is dan dus eerder vastgesteld dat het materiaal kinderpornografie betreft) en de betrokken websitebeheerder niet woonachtig is in Nederland of in een land waarmee politiële of justitiële samenwerking mogelijk is, zal de internetomgeving doorgegeven worden aan de meewerkende Internet Serviceproviders. Op dat moment maakt de betreffende website deel uit van de zwarte lijst. Indien het aangetroffen materiaal niet in de Landelijke Database is opgenomen (het is dan waarschijnlijk nieuw en onbekend materiaal) maar het materiaal naar de mening van het Team Bestrijding Kinderpornografie kinderpornografisch materiaal betreft, zullen zij besluiten tot het plaatsen op de lijst. </antwoord>
      <antwoord nummer="3 t/m 5">Het Team Bestrijding Kinderpornografie van de Dienst Nationale Recherche Informatie van het KLPD zal zelfstandig de zwarte lijst opstellen. Ik wil benadrukken dat het belang om kinderpornografisch materiaal af te schermen van internetgebruikers hoog is. De ervaring van het team staat borg voor een zorgvuldige afweging bij de vraag of het in deze gevallen daadwerkelijk om kinderpornografisch materiaal gaat. Ik ben van mening dat de totstandkoming van de lijst, overeenkomstig het hierboven geschetste proces op de juiste wijze geschiedt. Op de politiepagina, welke getoond zal worden indien iemand probeert in te loggen op een geblokkeerde site, is een KLPD-emailadres opgenomen waarop men een klacht kan indienen. Het KLPD zal deze klacht in behandeling nemen. Het KLPD bewaart materiaal om zonodig aan te tonen dat de site ten tijde van de blokkering wel degelijk kinderporno bevatte. Naar aanleiding van een ingediende klacht zal door het KLPD onderzoek worden gedaan. Indien blijkt dat de site geen kinderporno meer bevat, zal de site van de zwarte lijst worden gehaald en de blokkering worden opgeheven. Indien wordt besloten de blokkering te handhaven, staat het de betrokkene uiteraard vrij in zijn klacht te persisteren en zich zonodig tot de rechter te wenden. </antwoord>
      <antwoord nummer="6">Een van de voornaamste hulpverleningsinstellingen voor mensen met een seksuele belangstelling voor kinderen is «De Waag». Er komt op de politiepagina die wordt getoond indien iemand probeert in te loggen op een geblokkeerde site, een «doorlink» naar de informatiesite van «De Waag». </antwoord>
      <antwoord nummer="7">Ten aanzien van de onafhankelijke toetsing verwijs ik u naar het antwoord op de vragen 3, 4 en 5. De klachtenprocedure zoals die is toegelicht in dit antwoord, acht ik voldoende. </antwoord>
      <noten afkomstig="antwoord"/>
   </antwoorden>
</kvr>
