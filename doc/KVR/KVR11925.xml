<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over particuliere verhuurders. (Ingezonden 8 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11925
</item>
         <item attribuut="Inhoud">Vragen betreffen de kwaliteit van het overleg met huurdersorganisaties in de particuliere huursector, afgaande op recente conclusies van de Woonbond.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Huurwoningen</item>
         <item attribuut="Vindplaats">Kamervragen met antwoord 1999-2000, nr. 1476, Tweede Kamer</item>
         <item attribuut="Vraagnr_bij_indiening">2990012270</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-06-28</item>
         <item attribuut="Datum_indiening">2000-06-08</item>
         <item attribuut="Document-id">KVR11925</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3363" allpagenumbers="3363 3364" vetnummer="2990012270" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11925" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1476" onderwerp="" indiendatum="2000-06-8">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-06-28">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Heeft u kennisgenomen van het rapport «Huurprijzen in de particuliere huursector» <voetnoot nummer="1"/>en herinnert u zich de antwoorden op mijn eerdere vragen over de naleving van de Wet op het overleg huurders verhuurder? <voetnoot nummer="2"/>
      </vraag>
      <vraag nummer="2" voetnoot="2">Deelt u de conclusie van de Woonbond dat, aangezien in 1999 58% van de huurders-organisaties bij particuliere verhuurders niet als overlegpartner behandeld is: «...het totaalbeeld van het overleg met huurdersorganisaties in de particuliere huursector bedroevend blijft»? <voetnoot nummer="2"/>
      </vraag>
      <vraag nummer="3">Zijn de resultaten van het Woonbond onderzoek, mede gezien de uitkomsten van een vergelijkbaar onderzoek in juni 1999 en uw antwoorden op mijn schriftelijke vragen hierover, voor u aanleiding om de evaluatie van de wet te vervroegen en/of andere maatregelen te nemen om te bevorderen dat de doelstellingen van de wet gerealiseerd worden? </vraag>
      <vraag nummer="4">Wat is uw reactie op de constatering van de Woonbond dat in de particuliere verhuurmarkt zéér hoge rendementen (in 1999 gemiddeld 17,8% behaald worden, terwijl het onderhouds- en isolatieniveau ten opzichte van de sociale huursector ver achterblijven? Is hier geen sprake van oneigenlijke winst, behaald door gebruik te maken van de ongelijke positie van huurders en verhuurders op de imperfecte woningmarkt? </vraag>
      <vraag nummer="5">Hoe kijkt u in dit licht aan tegen mijn eerdere suggesties om de rendementen in de particuliere verhuursector aan een maximum te binden, om de verantwoordingsplicht voor deze verhuurders uit te breiden en strengere eisen te stellen aan fondsvorming voor onderhoud? </vraag>
      <noten afkomstig="vraag">
         <noot nummer="3"/>
         <noot nummer="1">Woonbond, juni 2000</noot>
         <noot nummer="2">Tweede Kamer, Vergaderjaar 1998–1999, Aanhangsel 1505</noot>
         <noot nummer="3">Handelingen 1998–1999, Begroting VROM 1999, pag. 15-918 e.v</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb het betreffende rapport onlangs van de Nederlandse Woonbond in ontvangst mogen nemen. </antwoord>
      <antwoord nummer="2">Indien deze conclusie juist blijkt te zijn, dan acht ik dit een zorgelijke situatie. Ik heb dan ook bij de ontvangstneming van het Woonbond-rapport aangegeven dat indien de wet te weinig mogelijkheden biedt om verhuurders en huurders daadwerkelijk aan de overlegtafel te krijgen, wetgeving met sanctiemogelijkheden aan de horizon verschijnt. Ik heb daarom ook gezegd benieuwd te zijn naar de reactie van de kant van de verhuurders. Ik constateer overigens wel dat de Wet op het overleg huurders verhuurder eerst op 1 december 1998 in werking is getreden. Dit zou kunnen betekenen dat er sprake is van aanloopproblemen bij de introductie van een nieuwe wet. Daarnaast blijkt uit het Woonbond-onderzoek niet duidelijk welke oorzaken hebben geleid tot een zo hoog percentage organisaties die niet als overlegpartner zijn behandeld (bijvoorbeeld: is de ondervraagde huurdersorganisatie wel de aangewezen gesprekspartner voor de betreffende verhuurder). Dit neemt niet weg dat ik alert zal zijn op signalen ten aanzien van dit punt en deze nadrukkelijk zal meewegen in de voorziene evaluatie, welke volgens planning in het najaar van 2001 aan de Tweede Kamer zal worden aangeboden. </antwoord>
      <antwoord nummer="3">Mede vanwege de relatief korte periode, waarin de wet in de praktijk werkzaam is, zie ik vooralsnog geen aanleiding om de evaluatie te vervroegen. Ik vind overigens dat, naast de betrokkenheid van huurders op het collectieve niveau (via de Wet op het overleg huurders verhuurder), versterking van de positie van de individuele huurder gewenst is. Vanuit die visie sta ik een aangescherpte motiveringsplicht inzake het huurprijs- en onderhoudsbeleid door verhuurders aan de huurder voor. Het formulier voor huurverhogingen boven het inflatiepercentage, dat de huurder hierin inzicht zal geven, zal in 2001 zijn voorgeschreven. Ik heb hierover onlangs in Uw Kamer gesproken. </antwoord>
      <antwoord nummer="4 en 5">Ik kan niet beoordelen of er met het door de Woonbond gehanteerde cijfers voor de rendementen in de commerciële sector, afgezet tegen het onderhouds- en isolatieniveau, sprake is van oneigenlijke rendementen. Uit de mij bekende informatie over de kwaliteit van de woningvoorraad, blijkt in ieder geval dat er een onderscheid kan worden gemaakt tussen de institutionele beleggers en particuliere personen (bij welke laatsten de onderhoudsachterstanden relatief groot zijn). Over de aangehaalde rendementscijfers merk ik op dat dit gemiddelde cijfer niet alleen een via de huurontwikkeling behaald rendement betreft, maar ook voor een belangrijk deel is toe te schrijven aan de waarde-ontwikkeling van het verhuurde bezit. Het hieruit voortvloeiende rendement beschouw ik niet als een oneigenlijk rendement. Ik constateer overigens wel dat rendementen kunnen variëren met de schaarste op de markt. Gezien dit beeld moet de woningmarkt meer in evenwicht worden gebracht. Ik heb daarvoor verschillende wegen aangekondigd. Zoals reeds in de Ontwerp-Nota Wonen aangegeven, acht ik een versterking van de positie van de huurder noodzakelijk. Daarnaast zou het aanbod in vooral kwalitatieve zin meer in overeenstemming moeten worden gebracht met de woonwensen van de woonconsument. Ik acht dit principieel de juiste weg. Het binden aan een maximum van de rendementen in de commerciële sector acht ik daarentegen een ongewenste stap. Deze maatregel verhoudt zich niet met de waarborgen die het Rijk moet bieden voor een normaal ondernemerschap. Ook het voorschrijven van de wijze van verantwoording om zicht te krijgen op het functioneren van de commerciële sector alsmede het voorschrijven van fondsvorming, acht ik principieel onjuist. </antwoord>
      <noten afkomstig="antwoord"/>
   </antwoorden>
</kvr>
