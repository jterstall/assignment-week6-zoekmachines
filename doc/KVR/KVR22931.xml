<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de detentie van de tien jaar oude Nasir N. (Ingezonden 9 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22931
</item>
         <item attribuut="Inhoud">Vragen over het verblijven van kinderen in het Grenshospitium in Amsterdam.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1566, Tweede Kamer</item>
         <item attribuut="Vraagnr_bij_indiening">2040510220</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-05-04</item>
         <item attribuut="Datum_indiening">2005-03-09</item>
         <item attribuut="Document-id">KVR22931</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3337" allpagenumbers="3337 3338 3339" vetnummer="2040510220" code="0405tkkvr1566" lopendefooter="Tweede Kamer, vergaderjaar 2004–2005, Aanhangsel" filenaam="KVR22931" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1566" onderwerp="" indiendatum="2005-03-9">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="4 mei 2005), zie ook Aanhangsel Handelingen nr. 1316, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het asieldossier van het Afghaanse gezin Siema N., Hashim N. en Nasir N.? <voetnoot nummer="1"/>
      </vraag>
      <vraag nummer="2" voetnoot="2">Is het waar dat bij de behandeling <voetnoot nummer="2"/>van het namens dit gezin ingediende beroep tegen het besluit van de IND om geen verblijfsvergunning voor bepaalde tijd ex artikel 28 Vw 2000 te verlenen, de advocaat die namens u als verweerder optrad, erop gestaan heeft dat de tienjarige Nasir N. door de rechter in het openbaar zou worden gehoord? Was dit noodzakelijk? Vindt u het wenselijk dat een zo jong kind op aandringen van uw procesvertegenwoordiger door de rechter publiekelijk wordt ondervraagd over de asielaanvraag van zijn ouders, zelfs als het kind overstuur is en voortdurend moet huilen? </vraag>
      <vraag nummer="3">Is het waar dat Siema N., Hashim N. en Nasir N. sinds 10 december 2004 gedetineerd worden in het Grenshospitium aan de Tafelbergweg te Amsterdam? Is het tevens waar dat er geen zicht op uitzetting op korte termijn bestaat, aangezien het beroep tegen het besluit van de IND om geen verblijfsvergunning voor bepaalde tijd ex artikel 28 Vw 2000 te verlenen door de voorzieningenrechter van de Rechtbank Amsterdam gegrond is verklaard, er vervolgens tegen deze uitspraak door de IND beroep is aangetekend, en de datum van de behandeling van dit beroep door de Afdeling bestuursrechtspraak van de Raad van State nog niet bekend is en nog maanden op zich kan laten wachten? Wat is de reden dat Siema N., Hashim N. en Nasir N. ondanks het ontbreken van zicht op uitzetting nog steeds worden vastgehouden? Bent u bereid om de vreemdelingenbewaring van dit gezin op zo kort mogelijke termijn op te heffen? Zo neen, waarom niet? </vraag>
      <vraag nummer="4">Is het waar dat de tienjarige Nasir N., die leerplichtig is, sinds het begin van zijn detentie geen onderwijs heeft kunnen volgen? </vraag>
      <vraag nummer="5">Hoeveel kinderen in de leerplichtige leeftijd bevinden zich op dit moment langer dan 14 dagen in vreemdelingenbewaring? Deelt u de mening dat ieder kind in Nederland recht heeft op onderwijs, dus ook kinderen die zich in vreemdelingenbewaring bevinden? Wat gaat u doen om te zorgen dat Nasir N. en alle andere kinderen die zich in vreemdelingenbewaring bevinden, van hun recht op onderwijs gebruik kunnen maken? </vraag>
      <vraag nummer="6">Vindt u de detentieomstandigheden in het Grenshospitium geschikt om een tienjarig kind bijna drie maanden in te laten verblijven? Vindt u dat de belangen van Nasir N. gediend zijn met een dergelijk lang verblijf in vreemdelingenbewaring, terwijl er geen zicht is op uitzetting? Vindt u dat uw beleid ten opzichte van kinderen in vreemdelingenbewaring in het algemeen en ten opzichte van Nasir N. in het bijzonder, te rijmen is met artikel 3 van het Verdrag van de Rechten van het Kind, waar Nederland partij bij is? </vraag>
      <vraag nummer="7">Is het waar dat de advocaat van Nasir N., die zeer bezorgd is over het geestelijk welbevinden van Nasir, al in januari 2005 aan de medische dienst en de directie van het Grenshospitium heeft verzocht om Nasir door een kinderpsycholoog te laten bezoeken? Kunt u aangeven waarom aan dit verzoek geen gehoor wordt gegeven? Bent u bereid om te bewerkstellingen dat Nasir zo snel mogelijk door een kinderpsycholoog wordt bezocht? Zo neen, waarom niet? </vraag>
      <vraag nummer="8">Is het waar dat de advocaat van Nasir N. bij herhaling van het Grenshospitium geen toestemming heeft gekregen om Nasir een cadeautje te (laten) geven? Zo ja, wat is de reden dat deze toestemming geweigerd wordt? Vindt u deze weigering, gezien het feit dat het hier een tienjarig kind in detentie betreft, redelijk? </vraag>
      <vraag nummer="9">Wilt u, mede op verzoek van de advocaat van Siema N., Hashim N. en Nasir N., deze vragen niet vertrouwelijk beantwoorden, zodat de antwoorden voor iedereen toegankelijk zijn? </vraag>
      <noten afkomstig="vraag">
         <noot nummer="2">Voorzieningenrechter van de Rechtbank Amsterdam, datum 7 januari 2005, rolnummer AWB04/55811</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De geschetste situatie is niet geheel juist weergegeven. Voorafgaande aan de zitting heeft de gemachtigde van betrokkenen aan de rechtbank verzocht om mevrouw N. met betrekking tot haar asielaanvraag apart te horen van haar echtgenoot. Daarbij heeft de gemachtigde van betrokkenen tevens aangegeven niet te willen dat Nasir zou worden gehoord. De procesvertegenwoordiger van de Immigratie- en Naturalisatiedienst heeft desgevraagd aangegeven het niet noodzakelijk te achten dat Nasir zou worden gehoord ten aanzien van het beroep gericht tegen de afwijzing van de aanvraag van betrokkenen om verlening van een verblijfsvergunning asiel voor bepaalde tijd. Dit lag echter anders in het geval van het beroep gericht tegen de vrijheidsontnemende maatregel. Artikel 94, tweede lid, Vw 2000 bepaalt namelijk dat vreemdelingen aan wie een vrijheidsontnemende maatregel is opgelegd, ter zitting verschijnen teneinde te worden gehoord. Daarbij wordt geen onderscheid gemaakt tussen minderjarigen en volwassenen. De procesvertegenwoordiger van de Immigratie- en Naturalisatiedienst heeft dan ook terecht gewezen op deze wettelijke hoorplicht. Overigens zijn in dit kader aan Nasir slechts enkele vragen gesteld in bijzijn van zijn ouders en is niet gebleken dat hij hierdoor overstuur is geraakt. </antwoord>
      <antwoord nummer="3">Met betrekking tot de vraag of Siema N., Hashim N. en Nasir N. sinds 10 december 2004 gedetineerd worden in het Grenshospitium aan de Tafelbergweg te Amsterdam kan ik u berichten dat betrokkenen op 9 december 2004 per vliegtuig zijn aangekomen op de luchthaven Schiphol. Hen is de toegang tot Nederland geweigerd en aan hen is de vrijheidsontnemende maatregel van artikel 6, eerste en tweede lid, Vw 2000 opgelegd. Op 10 december 2004 zijn zij vanaf de luchthaven overgebracht naar Aanmeldcentrum Schiphol in verband met de omstandigheid dat zij op de luchthaven hadden aangegeven asiel te willen aanvragen. Nadat de asielaanvragen binnen de 48-uursprocedure waren afgewezen, zijn betrokkenen op 17 december 2004 in het Grenshospitium geplaatst. Ten aanzien van de vraag of het waar is dat er geen zicht is op uitzetting, merk ik op dat het inderdaad onbekend is wanneer er ten aanzien van betrokkenen precies zicht op uitzetting zal ontstaan. Dit is onder meer afhankelijk van de uitspraak in het – namens de minister voor Vreemdelingenzaken en Integratie – ingediende hoger beroep gericht tegen de uitspraak van de rechtbank te ’s-Gravenhage inzake de asielaanvraag. Door de Afdeling bestuursrechtspraak van de Raad van State is tot dusver nog geen zittingsdatum bekend gemaakt. Ten aanzien van de vragen over het voortduren van de maatregel ex artikel 6, eerste en tweede lid, Vw 2000, is het volgende van belang. De maatregel ex artikel 6, eerste en tweede lid, Vw 2000 is op 15 maart 2005 opgeheven. Betrokkenen zijn diezelfde datum in het Opvangcentrum Veldhoven geplaatst. Dit naar aanleiding van de omstandigheid dat eerdergenoemde rechtbank bij uitspraak van 14 maart 2005 het namens betrokkenen ingediende beroep gericht tegen de vrijheidsontnemende maatregel gegrond heeft verklaard. De rechtbank heeft daarbij overwogen dat het voortduren van het verblijf van betrokkenen in een gesloten inrichting bij afweging van de betrokken belangen als disproportioneel moet worden aangemerkt. De duur van de bewaring, bezien in het licht van de leeftijd van Nasir, is door de rechtbank meegewogen. </antwoord>
      <antwoord nummer="4">Betrokkene is in het Grenshospitium opgenomen geweest van 17 december 2004 tot 15 maart 2005. Betrokkene heeft vanaf binnenkomst onderwijs genoten. In de periode van 17 december 2004 tot 17 januari 2005 en in de periode van 28 februari 2005 tot 15 maart 2005 door een bij de inrichting aangestelde onderwijzeres. In de periode 17 januari 2005 tot 28 februari 2005 door vreemdelingenbegeleiders als gevolg van afwezigheid van een onderwijzeres. </antwoord>
      <antwoord nummer="5">Uitgaande van kinderen die leerplichtig zijn (tot en met de leeftijd van 15 jaar) verblijven er op het moment van meting (23 maart 2005) in het Grenshospitium drie kinderen. Op genoemd moment van meting verblijven er in justitiële jeugdinrichtingen twee jeugdige leerplichtige vreemdelingen van 14 jaar. Met u ben ik van mening dat ieder leerplichtig kind in Nederland recht heeft op onderwijs. In de inrichtingen waar een vrijheidsontnemende maatregel krachtens de Vreemdelingenwet ten uitvoer wordt gelegd, zijn daartoe voorzieningen aanwezig. Daarbij merk ik op dat wat betreft de uitzetcentra het zo geregeld is dat gezinnen en kinderen geplaatst worden in het uitzetcentrum in Rotterdam. Daar is een onderwijsvoorziening opgezet. Afhankelijk van de behoefte zal onderwijs geboden worden. </antwoord>
      <antwoord nummer="6">Het verblijfsregime in het Grenshospitium is gebaseerd op het Reglement Regime Grenslogies. In vergelijking met reguliere vreemdelingenbewaring kent het regime relatief weinig beperkingen. Het regime heeft als kenmerk dat de interne bewegingsvrijheid zo ruim mogelijk is met betrekking tot het betreden van de buiten- en recreatieruimten. Het geldt als een geprivilegieerd regime, geschikt voor de tenuitvoerlegging van vrijheidsontnemende maatregelen van ouders met minderjarige kinderen. Op grond van artikel 5, eerste lid, aanhef en onder f van het EVRM is vrijheidsontneming van vreemdelingen toegestaan om de onrechtmatige binnenkomst te voorkomen. Artikel 3 van het Verdrag inzake de Rechten van het Kind schrijft voor dat bij alle maatregelen betreffende kinderen de belangen van het kind de eerste overweging vormen. Verder bepaalt artikel 37 dat de insluiting van een kind geschiedt overeenkomstig de wet en wordt slechts gehanteerd als uiterste maatregel en voor de kortst mogelijke passende duur. Bij het opleggen van een vrijheidsontnemende maatregel vindt altijd een afweging plaats tussen het algemeen belang om onrechtmatige binnenkomst in het land te voorkomen en het individueel belang van de (minderjarige) vreemdeling. De rechter toetst of het opleggen van de maatregel rechtmatig is geweest en zal, bij voortduring van de maatregel, het belang van de (minderjarige) vreemdeling om in vrijheid te worden gesteld, zwaarder laten wegen. De Nederlandse praktijk is daarmee in samenspraak met de verdragsbepalingen. </antwoord>
      <antwoord nummer="7">Er is aan het Grenshospitium geen verzoek gedaan om betrokkene te laten onderzoeken door een kinderpsycholoog. Mocht dit verzoek wel gedaan zijn, dan zou dit geen probleem zijn geweest. Er is een standaard procedure voor dit soort aanvragen. </antwoord>
      <antwoord nummer="8">Er is op 19 januari 2005 een pakketje binnengekomen voor betrokkene. In het pakketje zaten een aantal cadeautjes. Eén van de cadeautjes was een radiografisch bestuurbare auto. Dit speelgoed kan storend werken op de elektronica en beveiligingsapparatuur aanwezig binnen de inrichting. Dit is uitgelegd aan de ouders van betrokkene. De andere aanwezige spullen als snoepgoed en stiften zijn overhandigd aan betrokkene in het bijzijn van zijn ouders. De radiografisch bestuurbare auto is opgeslagen en meegegeven bij het vertrek van betrokkene. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
