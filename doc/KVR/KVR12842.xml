<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent, Hermann en Rabbae (allen GroenLinks) aan de staatssecretaris van Sociale Zaken en Werkgelegenheid, dhr. Hoogervorst, de minister van Volksgezondheid, Welzijn en Sport, en de staatssecretaris van Onderwijs, Cultuur en Wetenschappen, mw. Adelmund, over behandelingsmethoden bij RSI-klachten. (Ingezonden 30 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12842
</item>
         <item attribuut="Inhoud">Vragen naar aanleiding van een advies van de Gezondheidsraad over RSI. Wordt door huisartsen en specialisten met protocollen gewerkt bij RSI en hoe zit het met het risico op RSI bij kinderen die vroeg met beeldschermwerk beginnen? (o.a. Volkskrant, 29 november 2000).</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Ziekten</item>
         <item attribuut="Vindplaats">Kamervragen met antwoord 2000-2001, nr. 448, Tweede Kamer</item>
         <item attribuut="Vraagnr_bij_indiening">2000103110</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Hermann</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2000-12-22</item>
         <item attribuut="Datum_indiening">2000-11-30</item>
         <item attribuut="Document-id">KVR12842</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="929" allpagenumbers="929 930" vetnummer="2000103110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12842" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="448" onderwerp="" indiendatum="2000-11-30">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Hermann</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst, de minister van Volksgezondheid, Welzijn en Sport, en de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-12-22">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kent u de recente berichten over RSI? 1, 2 </vraag>
      <vraag nummer="2">Welke behandelingsmethoden hanteren huisartsen en specialisten op dit moment bij RSI-klachten? Zijn hiervoor protocollen ontwikkeld? </vraag>
      <vraag nummer="3">Kan er, gezien de maatschappelijke urgentie van de problematiek, snel een standpunt naar de Kamer komen op het advies en het rapport van de gezondheidsraad over RSI? Zo neen, waarom niet? </vraag>
      <vraag nummer="4">Klopt het dat kinderen een verhoogd risico lopen om RSI-klachten te ontwikkelen als zij al vroeg in hun leven beginnen met beeldschermwerk? Bent u voornemens om nadere maatregelen te treffen, zodat scholen aandacht besteden aan het voorkomen van RSI bij scholieren die beeldschermwerk verrichten? Zo neen, waarom niet? Zo ja, aan welke maatregelen denkt u dan? </vraag>
      <noten afkomstig="vraag">
         <noot nummer="1" datum="2000-11-29" bron="«Gezondheidsraad: snel onderzoek naar RSI nodig», Volkskrant">«Gezondheidsraad: snel onderzoek naar RSI nodig», Volkskrant, 29 november 2000, pag. 29</noot>
         <noot nummer="2">Berichtgeving naar aanleiding van de berichten in o.a. Volkskrant over hierboven genoemd advies van de Gezondheidsraad</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Stroeken, ingezonden 29 november jl. </toelichting>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Uit het rapport van de Gezondheidsraad blijkt dat patiënten met RSI-klachten binnen verschillende disciplines en op verschillende wijzen behandeld worden, zowel door medisch specialisten als door beoefenaren van paramedische beroepen. Voor specifieke RSI-diagnoses bestaat (redelijke) consensus over de behandeling. Voor a-specifieke RSI-klachten is de situatie veel minder uniform. Behandeling varieert van onder meer fysiotherapie, manuele therapie en houdingstherapie tot rust, gedoseerd bewegen en pijnstillers. De Gezondheidsraad constateert eveneens dat er op dit moment onvoldoende gegevens bekend zijn over het natuurlijk beloop en de prognose van RSI. Inzicht hierin is belangrijk om wetenschappelijk onderbouwde behandelprotocollen te kunnen ontwerpen. Het Nederlands Kenniscentrum Arbeid en Klachten Bewegingsapparaat heeft initiatieven genomen om onderzoek te starten naar diagnose, beloop en prognose van RSI in huisartsenpraktijken en diverse beroepsgroepen. Eén paramedische beroepsvereniging, de Nederlandse Vereniging voor Oefentherapie Mensendieck, ontwikkelt op dit moment een op ervaringsdeskundigheid gebaseerde RSI-richtlijn. De Nederlandse Vereniging voor Arbeids- en Bedrijfsgeneeskunde (NVAB) vangt binnenkort aan met de ontwikkeling van een evidence based RSI-richtlijn voor bedrijfsartsen. Ten slotte zijn arbodiensten in de kenniskring RSI van de Stichting Expertisecentrum Reïntegratie gezamenlijk bezig om richtlijnen voor de aanpak van RSI te ontwikkelen, die moeten leiden tot, op goodpractices gebaseerde, methodieken, waarmee een werknemer met RSI op effectieve wijze kan worden gereïntegreerd in arbeid. </antwoord>
      <antwoord nummer="3">De Kamer zal op korte termijn het kabinetsstandpunt op het advies van de Gezondheidsraad ontvangen (uiterlijk januari 2001). De voorlopige conclusie is dat het tot op heden gevoerde RSI-beleid op hoofdlijnen goed aansluit bij het advies, maar ook dat blijvende aandacht gewenst is. </antwoord>
      <antwoord nummer="4">Er is geen wetenschappelijk onderzoek bekend waaruit blijkt dat kinderen een verhoogd risico lopen om RSI-klachten te ontwikkelen als zij al vroeg in hun leven beginnen met beeldschermwerk. Uit onderzoek dat is uitgevoerd door het Onderzoek Centrum Toegepaste Onderwijskunde van de Universiteit van Twente (ICT-monitor 1998–1999), is gebleken, dat op dit moment op schoolniveau nog relatief weinig gebruik gemaakt wordt van ICT binnen het onderwijsleerproces zelf. Leerlingen in het basisonderwijs zitten gemiddeld 20 minuten per week op school achter de computer. In het voortgezet onderwijs is sprake van een vergelijkbare situatie. Naar verwachting zal het beeldschermwerk door leerlingen in het algemeen en ook op schoolniveau toenemen. Het is daarom van belang vanuit het principe «vroeg geleerd is oud gedaan» vroegtijdig aandacht te besteden aan werkhouding en regelmatig pauzeren. Op dit moment wordt door het Ministerie van SZW voor het (V)MBO een lespakket ontwikkeld over arbeidsomstandigheden. Eén van de lesbrieven zal gaan over RSI en hoe klachten voorkomen kunnen worden. In de loop van het komende jaar zal regelmatig aandacht aan het onderwerp RSI geschonken worden via de website van het ministerie van SZW; hierbij wordt vooralsnog gedacht aan voorlichting via het zgn. «werkgeversloket» en het «jongerenloket», die beide in 2001 gestart zullen worden. Begin 2001 start SZW, in samenwerking met de expotheek van de Medische Faculteit van de Universiteit Leiden, een reizende tentoonstelling over RSI. De tentoonstelling is voor een geringe vergoeding per week te «lenen». Deze reizende tentoonstelling zal onder de aandacht van universiteiten en hogescholen gebracht worden. Het Ministerie van SZW is met het Ministerie van OCW in overleg om te bezien of en hoe de campagne Stop RSI onder de aandacht van schoolbesturen en -directies gebracht kan worden. </antwoord>
      <noten afkomstig="antwoord"/>
   </antwoorden>
</kvr>
