<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) over Iraakse asielzoekers. (Ingezonden 13 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6404
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Irak Vluchtelingen</item>
         <item attribuut="Vindplaats">Kamervragen met antwoord 1997-1998, nr. 636, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1998-02-02</item>
         <item attribuut="Datum_indiening">1998-01-13</item>
         <item attribuut="Document-id">KVR6404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1297" allpagenumbers="1297 1298" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6404" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="636" onderwerp="" indiendatum="1998-01-13">
         <vrager partij="PvdA" oorsprong="parlement">Koenders</vrager>
         <vraagt-aan/>
      </vraagdata>
      <antwoorddata antwoorddatum="1998-02-2">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Welke maatregelen zijn van Nederlandse zijde genomen voortvloeiend uit het overleg dat in het najaar van vorig jaar heeft plaatsgevonden tussen de Nederlandse vertegenwoordiger in Turkije en de Turkse autoriteiten over de situatie rond Iraakse asielzoekers? Hoe beoordeelt de regering de effectiviteit van deze maatregelen? </vraag>
      <vraag nummer="2">Wordt op dit moment op bevredigende wijze overleg gevoerd met de Turkse regering over deze kwestie, en worden hierbij Noord-Iraakse vertegenwoordigers betrokken? </vraag>
      <vraag nummer="3">a. Welke maatregelen acht de regering noodzakelijk om de bestrijding van mensensmokkel uit Turkije effectief te laten zijn? b. Welke maatregelen acht de regering noodzakelijk om te garanderen dat die bestrijding de legitieme en volkenrechtelijk vastgelegde rechten van asielzoekers de facto en de jure niet beperken? </vraag>
      <vraag nummer="4">Op welke wijze en op grond van welke gegevens wordt met de Schengen-partners overleg gevoerd over deze kwestie, en hoe kan hierbij bevorderd worden dat de solidariteit tussen Schengen-partners in stand blijft? Hoe kan de regering daarbij bevorderen dat de discussie wordt gevoerd op basis van realistische, niet sensationele interpretatie van gegevens? </vraag>
      <vraag nummer="5">Kunt u de Kamer zo spoedig mogelijk informeren over de onderwerpen die de Nederlandse ambtelijke missie die op dit moment in Noord-Irak verblijft met de autoriteiten in dit gebied bespreekt? </vraag>
      <vraag nummer="6">Wilt u de Kamer zo spoedig mogelijk een rapport doen toekomen van de bevindingen van deze missie? </vraag>
      <vraag nummer="7">Deelt de regering de mening van de Italiaanse regering dat op korte termijn het Koerdisch probleem op de internationale agenda geplaatst dient te worden? Zo ja, op welke wijze zal de Nederlandse regering hieraan een actieve bijdrage leveren? </vraag>
      <vraag nummer="8">Kan de regering deze vragen voor 13 januari a.s. beantwoorden, in verband met de ophef over deze kwestie in Schengen-verband? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De Immigratie- en Naturalisatiedienst heeft in oktober 1997 een werkbezoek gebracht aan Turkije. De bevindingen bij dit bezoek zijn verwerkt in het geheel van maatregelen die zijn of worden genomen n.a.v. de sterk gestegen instroom van asielzoekers. Daarover is de Kamer bij brieven van 20 november 1997 en 12 januari 1998 uitvoerig geïnformeerd (TK 1997–1998, 19 637, nrs. 289 en 309). Deze maatregelen hebben onder meer betrekking op het aanstellen van extra immigratiemedewerkers op Nederlandse posten in het buitenland (o.m. Ankara en Istanboel), het houden van pre-boarding checks op buitenlandse luchthavens, een striktere toepassing van het gezinsherenigingsbeleid, een projectmatige aanpak van Irakese zaken en het instellen van een Landendesk Irak. </antwoord>
      <antwoord nummer="2">Naast reguliere diplomatieke contacten op ambtelijk niveau is over deze kwestie gesproken tijdens een bilateraal bezoek van de Staatssecretaris van Buitenlandse Zaken Patijn aan Turkije van 11 tot 14 november 1997. De Turkse autoriteiten toonden begrip voor de problemen waarmee Nederland wordt geconfronteerd en waren bereid tot medewerking. Verder heeft Turkije in internationaal kader deelgenomen aan een politie-overleg te Rome op 8 januari jl. De Turkse delegatie had geen mandaat zich ter vergadering te committeren aan de gemaakte afspraken, maar zegde toe er na bestudering op te zullen terugkomen. De Turkse delegatie heeft toegezegd te willen samenwerken, m.n. in het kader van de bestrijding van de georganiseerde criminaliteit. Turkije legt ook een verband tussen georganiseerde criminaliteit en terrorisme en gaat uit van een sterke PKK-betrokkenheid bij deze mensensmokkel. Het verlangt van de betrokken Europese landen ook op dat punt samenwerking. Voor een vervolgbijeenkomst op 3 februari a.s. is Turkije wederom uitgenodigd. In een EU Actieplan, dat is goedgekeurd door de Algemene Raad van 26/27 januari jl., is eveneens voorzien dat de EU, via het VK Voorzitterschap, contacten op hoog niveau met Turkije over deze kwestie zal onderhouden. Daarmee is ook al een begin gemaakt. </antwoord>
      <antwoord nummer="3">Bij brief van 12 januari 1998 (TK 1997–1998, 19 637, nr. 309) over de stand van zaken rond getroffen maatregelen instroom asielzoekers uit Irak is de Kamer hierover reeds geïnformeerd. Naar aanleiding van het Algemeen Overleg op 9 december 1997 is uw Kamer bij brief van 16 december 1997 (TK 1997–1998, 19 637, nr. 307) geïnformeerd over het bieden van procedurele waarborgen aan bonafide vluchtelingen. Met name kwam hierbij het instrument van pre boarding checks aan de orde. In dat verband is tijdens het Voortgezet Algemeen Overleg op 18 december 1997 door de Staatssecretaris van Justitie aangegeven dat het uiteraard niet de bedoeling van de pre boarding checks is dat bonafide vluchtelingen worden tegengehouden. Vandaar dat hiervoor een regeling is ontwikkeld die in genoemde brief nader wordt besproken. Deze regeling is vastgesteld in de Richtlijnen voor de vervoerders. Tijdens dit Voortgezet Algemeen Overleg is uw Kamer toegezegd dat nader informatie verstrekt zal worden over de wijze waarop hieraan invulling wordt gegeven. Hieraan zal dan ook zo spoedig mogelijk gevolg worden gegeven. </antwoord>
      <antwoord nummer="4">Nederland heeft vanaf september 1997 intensief aangedrongen op maatregelen in Schengen-verband. E.e.a. heeft geresulteerd in een besluit van het Uitvoerend Comité van 15 december 1997 (SCH/Com-ex (97)44, 2e herz.) dat de Kamer op 17 december 1997 toeging. Onlangs werd door het Belgische voorzitterschap een op Frans verzoek op enkele punten aangepaste versie van dit besluit ter goedkeuring aan de lidstaten voorgelegd. Hierover zal de Kamer per brief worden geïnformeerd. Dit besluit wordt momenteel uitgevoerd in de vorm van het pilot project «illegale immigratie» welke o.m. handelt over praktische samenwerking tussen politiediensten en grenscontrole-autoriteiten langs de gebruikelijke immigratieroutes en een speciale Task Force inzake illegale immigratie. De Task Force maakt gebruik van gegevens die verzameld zijn door de verschillende uitvoerende diensten van iedere lidstaat die bij de illegale immigratie betrokken zijn. In Nederland is dat de CRI. Tijdens de eerste bijeenkomst van de Task Force op 13 en 14 januari jl. werd o.m. prioriteit gegeven aan de informatie-uitwisseling en praktische samenwerking tussen politie- en grensbewakingsautoriteiten en tussen de in derde landen gestationeerde liaison-officers. De Task Force bereidt concrete aanbevelingen aan het eerstvolgende Uitvoerend Comité voor. </antwoord>
      <antwoord nummer="5 en 6">De bevindingen van deze missie zullen worden verwerkt in het ambtsbericht Noord-Irak dat op korte termijn aan de staatssecretaris van Justitie zal worden aangeboden. </antwoord>
      <antwoord nummer="7">Nederland heeft in EU-verband ook aandacht gevraagd voor de onderliggende oorzaken van de huidige migratiestroom. Het EU-Actieplan bevat dan ook een buitenlands-politieke component, in de vorm van een opdracht om te komen tot een analyse van de politieke, economische en humanitaire situatie in Noord-Irak. Op basis daarvan kan besloten worden tot nadere stappen. Daarnaast zij gewezen op het overleg in het kader van het zgn. Ankara-proces tussen de VS, het VK, Turkije en de verschillende Iraaks-Koerdische facties. Het VK houdt de EU-partners op de hoogte van de voortgang bij deze besprekingen. </antwoord>
      <antwoord nummer="8">De vragen zijn op 13 januari jl. ingezonden. </antwoord>
      <noten afkomstig="antwoord"/>
   </antwoorden>
</kvr>
