<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Landbouw, Natuur en Voedselkwaliteit over de Ecologische Hoofdstructuur. (Ingezonden 2 december 2005); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24564
</item>
         <item attribuut="Inhoud">Vragen naar aanleiding van het rapport van het Nationaal Groenfonds waarin wordt gesteld dat de aanleg van de Ecologische Hoofdstructuur ernstig is vertraagd.</item>
         <item attribuut="Rubriek">Natuur (Natuurmonumenten) Ruimtelijke ordening en infrastructuur (Structuurplannen)</item>
         <item attribuut="Trefwoorden">Natuurbescherming Structuurplannen</item>
         <item attribuut="Vindplaats">Kamervragen met antwoord 2005-2006, nr. 580, Tweede Kamer</item>
         <item attribuut="Vraagnr_bij_indiening">2050604320</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2005-12-16</item>
         <item attribuut="Datum_indiening">2005-12-02</item>
         <item attribuut="Document-id">KVR24564</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1237" allpagenumbers="1237" vetnummer="2050604320" code="0506tkkvr580" lopendefooter="Tweede Kamer, vergaderjaar 2005–2006, Aanhangsel" filenaam="KVR24564" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="580" onderwerp="" indiendatum="2005-12-2">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-12-16">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Wat is uw reactie op het rapport van het Nationaal Groenfonds, dat de aanleg van de Ecologische Hoofdstructuur (EHS), het netwerk van natuurgebieden in ons land, ernstig is vertraagd? Hoe beoordeelt u, in het licht van de opmerkingen van de voorzitter van het Nationaal Groenfonds, de heer Van Vollenhoven, het vertrouwen van het kabinet in particuliere aanleg en de onderschatting van het belang van grondaankopen? </vraag>
      <vraag nummer="2">Deelt u de mening van het Nationaal Groenfonds, dat er tot 2018 een extra budget van 135 miljoen euro per jaar nodig is? Zo ja, hoe wordt deze aanbeveling vorm gegeven? Zo neen, welke maatregelen wilt u nemen om de achterstand in de aanleg van de EHS weg te werken? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ik deel de conclusie van de voorzitter van het Nationaal Groenfonds niet. Juist dit kabinet heeft immers een stevige impuls aan de realisatie van de EHS (en uitvoering reconstructie) gegeven, waarbij ook in de periode na dit kabinet fors meer middelen voor het natuurbeleid uitgetrokken zijn. Wel realiseer ik mij terdege dat de omslag van verwerving naar beheer niet direct vanaf de start volledig van de grond komt, waardoor de eerste jaren minder hectares worden gerealiseerd bij met name het particulier natuurbeheer. In 2007 wordt de omslag geëvalueerd en mocht dan blijken dat additioneel beleid nodig is, dan zal ik met voorstellen komen. Dit betekent geenszins dat ik het belang van grondaankopen voor de realisatie van de EHS onderschat. Met name de komende jaren zijn er aanzienlijke middelen voor verwerving beschikbaar, niet alleen via de Rijksbegroting, maar ook via de leningconstructie ten behoeve van particuliere natuurbeherende organisaties (PNB’s). </antwoord>
      <antwoord nummer="2">De berekening van het Nationaal Groenfonds is gebaseerd op de aanname dat er veel minder belangstelling voor particulier beheer is dan verwacht. Ik constateer, zoals ook reeds aangegeven in de kabinetsreactie op de Natuurbalans, dat de belangstelling voor particulier natuurbeheer nog steeds groeiende is en wacht dan ook de evaluatie van de omslag in 2007 af. Bovendien gaat het Nationaal Groenfonds in zijn analyse er ten onrechte van uit dat de leningconstructie voor PNB’s stopt in 2008, terwijl ook in de periode 2009–2015 verwervingsmiddelen beschikbaar zijn via de leningconstructie. Over de maatregelen die ik heb getroffen om het particulier natuurbeheer te bevorderen heb ik uw Kamer al meermalen geïnformeerd, maar ter illustratie noem ik het voorlichtingsproject «Stimulering Deelnamebereidheid Particulier Natuurbeheer». Het feit dat ik de analyse van de voorzitter van het Nationaal Groenfonds op dit punt niet deel, betekent zeker niet dat ik de voortgang van de realisatie van de Ecologische Hoofdstructuur niet kritisch volg. Ik ga ervan uit de vragen van uw Kamer hiermee afdoende beantwoord te hebben. </antwoord>
      <noten afkomstig="antwoord"/>
   </antwoorden>
</kvr>
