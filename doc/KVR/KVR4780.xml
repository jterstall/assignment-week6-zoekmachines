<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het mogelijk starten van een zotel. (Ingezonden 27 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4780
</item>
         <item attribuut="Inhoud">Vragen m.b.t. de plannen van het Catharina Ziekenhuis in Eindhoven om een zotel voor zeer welgestelde patiënten te starten, met verpleegprijzen die boven de eerste klas prijzen komen te liggen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 1086, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-04-22</item>
         <item attribuut="Datum_indiening">1997-03-27</item>
         <item attribuut="Document-id">KVR4780</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2217" allpagenumbers="2217 2218" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1086" onderwerp="" indiendatum="1997-03-27">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-04-22">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de plannen van het Catharina Ziekenhuis in Eindhoven om een zotel voor zeer welgestelde patiënten te starten, met verpleegprijzen die boven de eerste klas prijzen komen te liggen? <voetnoot nummer="1"/>
      </vraag>
      <vraag nummer="2">Is dit niet in strijd met het streven om door middel van de zogenaamde zotels te komen tot kostenbesparing doordat in zotels veel goedkopere zorg geleverd zou kunnen worden dan in ziekenhuizen? Zo ja, is dat voor u een reden om dit initiatief af te wijzen? </vraag>
      <vraag nummer="3">Sluipt met initiatieven als de viersterrenafdeling in het Baronie-ziekenhuis in Breda en dit initiatief «klassen-zorg» weer binnen in de gezondheidszorg? </vraag>
      <vraag nummer="4">Blijft het kabinet bij zijn standpunt dat het ziekenhuizen niet is toegestaan winsten van commerciële gezondheidszorg te investeren in de reguliere gezondheidszorg? </vraag>
      <vraag nummer="5">Kunt u toelichten waar de in het krantenbericht genoemde «geluiden uit Den Haag die wijzen op veranderde standpunten» hierover, op zijn gebaseerd? </vraag>
      <noten afkomstig="vraag">
         <noot nummer="1" datum="1997-03-25" bron="Eindhovens Dagblad">Eindhovens Dagblad, 25 maart 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Tot op heden is er slechts één zotel in Nederland. De achterliggende gedachte bij het tot stand komen hiervan was inderdaad een kostenbesparing voor het ziekenhuis en het niet onnodig lang een – duurder – ziekenhuisbed bezet houden. Dit is een ontwikkeling die ik ondersteund heb door akkoord te gaan met het betreffende initiatief onder de volgende voorwaarden. Zorg die verleend wordt in een zotel is een vorm van substitutie van ziekenhuiszorg. Dat betekent dat er geen extra bedden voor worden toegestaan. De verstrekking blijft eveneens ziekenhuiszorg. De regelgeving op grond van de Wet ziekenhuisvoorzieningen is van toepassing. Ook geldt voor een zotel de regelgeving op grond van de Wet tarieven gezondheidszorg, wat inhoudt dat de productie van het zotel meegenomen moet worden bij de budgetbespreking voor wat betreft het ziekenhuis en de goedkeuring ervan door het COTG. In principe is met de Wet tarieven gezondheidszorg veel mogelijk op dit terrein. Het richtlijnen- en tarievenstelsel kan immers naar behoefte worden aangepast. Zo kan er sprake zijn van een lager tarief voor de minder intense zotelzorg. Van het Catharina Ziekenhuis heb ik vernomen dat de plannen enerzijds gericht zijn op het creëren van bedden waar de minder intensieve ziekenhuiszorg wordt gegeven en anderzijds op het geven van extra faciliteiten aan patiënten die «gewone» ziekenhuiszorg krijgen. In het eerste geval kan er gesproken worden over zogenaamde zotelbedden en in het tweede geval over klasseverpleging, waar patiënten extra voor betalen. Voor zowel de zotelbedden als voor de bedden met klasseverpleging is het de bedoeling van het Catharina Ziekenhuis dat dit bovenop de toegestane capaciteit komt en er is een bouwkundige uitbreiding nodig. Dat betekent dat het Catharina Ziekenhuis voor het uitvoeren van zijn plannen een vergunning moet aanvragen bij het Ministerie van VWS. De beoordeling van dit initiatief zal dan in dat kader plaatsvinden. </antwoord>
      <antwoord nummer="3">In de particuliere ziektekostenverzekeringen worden klassen onderscheiden. Voor een verzekering in de klassen I, IIa of IIb betaalt de particulier verzekerde extra premie. Klasseverpleging is een reeds lang bestaand verschijnsel in de gezondheidszorg. In de loop der tijd zijn de verblijfsomstandigheden in de «laagste klasse» echter sterk verbeterd en van een goed niveau. Daarom wordt er door steeds minder mensen een noodzaak gezien om zich bij te verzekeren voor verpleging op een afdeling met hogere klassebedden. In de huidige tijd ontwikkelen zich echter weer nieuwe mogelijkheden om het verblijf van een patiënt zo aangenaam mogelijk te maken, zoals het gebruik van een fax of een vergaderruimte. Dit vind ik geen probleem, zolang dat niet ten koste gaat van de reguliere zorg. Ik vind het belangrijk dat er geen voorrang wordt gegeven aan patiënten die bijbetalen voor de extra’s boven patiënten die enkel de medische en verpleegkundige zorg vragen. De medische verzorging in het ziekenhuis moet voor alle patiënten in gelijke mate gegarandeerd zijn. </antwoord>
      <antwoord nummer="4">In het kader van de Ziekenfondswet en AWBZ moeten instellingen voor gezondheidszorg stichtingen, verenigingen of publiekrechtelijke instellingen zijn die niet gericht zijn op het maken van winst. Verder kan op grond van de WZV uitsluitend een vergunning worden verleend aan een rechtspersoon van wie mag worden aangenomen dat zijn werkzaamheid niet gericht is op het behalen van winst. Een BV kan dus geen vergunning krijgen om een zotel te exploiteren. </antwoord>
      <antwoord nummer="5">Ik neem aan dat men doelt op het rapport «Het ziekenhuis ontketend» van de MDW-werkgroep ziekenhuiszorg en het rapport «Het ziekenhuis als maatschappelijke onderneming» van de RvZ waarin wordt gesproken over de voorstellen tot een nieuwe Wet bouwbeheersing zorgvoorzieningen waarin voorgesteld wordt over te gaan op een andere wijze van aanbodregulering. Het kabinet moet nog zijn standpunten bepalen over de wijze waarop de rapporten worden geïmplementeerd en zal de Tweede Kamer hiervan op de hoogte brengen. </antwoord>
      <noten afkomstig="antwoord"/>
   </antwoorden>
</kvr>
