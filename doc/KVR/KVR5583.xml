<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over arbeidsongeschiktheidsuitkeringen voor ME-patiënten. (Ingezonden 21 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5583
</item>
         <item attribuut="Inhoud">Vragen naar aanleiding van een artikel in de Volkskrant van 16 augustus 1997, waarin de ovatting staat van prof. mr. W. Fase dat WAO-uitkeringen aan ME-patiënten onrechtmatig zijn als ze zijn gebaseerd op de Lisv-richtlijn 'medisch arbeidsongeschiktheidscriterium'.</item>
         <item attribuut="Rubriek">Gezondheidszorg (Ziekten en ziektepreventie) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">WAO Ziekten</item>
         <item attribuut="Vindplaats">Kamervragen met antwoord 1996-1997, nr. 1808, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-09-10</item>
         <item attribuut="Datum_indiening">1997-08-21</item>
         <item attribuut="Document-id">KVR5583</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3699" allpagenumbers="3699 3700" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1808" onderwerp="" indiendatum="1997-08-21">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-09-10">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de opvatting van prof. mr. W. Fase dat WAO-uitkeringen aan ME-patiënten onrechtmatig zijn als ze zijn gebaseerd op de LISV-richtlijn «het medisch arbeidsongeschiktheidscriterium»? <voetnoot nummer="1"/>
      </vraag>
      <vraag nummer="2">Wat is uw mening over deze opvatting? Is volgens u de uitleg van het wettelijk arbeidsongeschiktheidscriterium zoals neergelegd in genoemde richtlijn in strijd met de wet (contra legem)? </vraag>
      <vraag nummer="3">Is het waar dat er dan niet alleen bij ME-patiënten maar ook bij mensen met het RSI-syndroom en een whiplash sprake is van een onrechtmatige uitkering? </vraag>
      <vraag nummer="4">Kunt u aangeven over hoeveel uitkeringsgerechtigden het dan gaat? </vraag>
      <vraag nummer="5">Welke gevolgen verbindt u aan een mogelijke contra legem-situatie? Welke stappen gaat u ondernemen? Wordt wijziging van het wettelijk arbeidsongeschiktheidscriterium niet onvermijdelijk? </vraag>
      <vraag nummer="6">Welke zijn verder de gevolgen voor de betreffende uitkeringsgerechtigden? Lopen zij het risico dat hun uitkering wordt stopgezet? </vraag>
      <noten afkomstig="vraag">
         <noot nummer="1" datum="1997-08-16" bron="De Volkskrant">De Volkskrant, 16 augustus 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Blijkens het betreffende artikel in de Volkskrant zijn professor Fase en enkele collega-juristen van mening dat ME-patiënten geen recht op een arbeidsongeschiktheidsuitkering kunnen hebben. Bij de ziekte ME doen zich namelijk geen «traceerbare verschijnselen» voor, terwijl de arbeidsongeschiktheidswetten voorschrijven dat de arbeidsongeschiktheid een rechtstreeks en medisch objectief vast te stellen gevolg moet zijn van ziekte of gebrek. De richtlijn is volgens hen in strijd met de wet, omdat die niet uitsluit dat ook bij moeilijk objectiveerbare aandoeningen sprake kan zijn van arbeidsongeschiktheid. Ik deel deze opvatting niet. Alvorens inhoudelijk op dit vraagstuk in te gaan is het van belang om uiteen te zetten welke actoren in dezen een beslissende rol toekomt. In de eerste plaats zal de Centrale Raad van Beroep (CRvB) te zijner tijd beslissingen voorgelegd krijgen die met inachtneming van de richtlijn zijn genomen. Bij de beoordeling van die beslissingen zal de CRvB de vraag beantwoorden of de richtlijn zelf binnen de wettelijke kaders blijft. Aangezien de richtlijn nog maar een jaar in werking is, en gerechtelijke procedures nu eenmaal tijd vergen, zal dit oordeel van de CRvB mogelijk nog enige tijd op zich laten wachten. Overigens moet bedacht worden, dat de uitspraken van de CRvB altijd op individuele gevallen betrekking hebben, waarbij het gaat om het niet toekennen, dan wel het intrekken of verlagen van een uitkering. Uit deze uitspraken kan in principe dan ook geen conclusie worden getrokken met betrekking tot de rechtmatigheid van toegekende uitkeringen. Met betrekking tot dit vraagstuk is dan ook met name het oordeel van het College van Toezicht Sociale Verzekeringen (Ctsv) van belang. Dit college oefent immers het toezicht uit op de rechtmatigheid van de uitvoering van onder meer de arbeidsongeschiktheidswetten. Op 1 september jl. heeft het Ctsv mij laten weten dat de uitvoeringspraktijk conform de richtlijn «medisch arbeidsongeschiktheidscriterium» volledig in lijn is met de wet. Het Ctsv is voorts nagegaan hoe de richtlijn «medisch arbeidsongeschiktheidscriterium» zich verhoudt tot de jurisprudentie van de CRvB over de medische component van het arbeidsongeschiktheidscriterium, en is tot de conclusie gekomen dat de richtlijn goed past in het beeld dat deze jurisprudentie te zien geeft. Van belang daarbij is met name, dat ook de CRvB niet uitsluit dat bij gebreke van een medisch objectief vastgestelde oorzaak toch van arbeidsongeschiktheid sprake kan zijn. Ik voeg de betreffende brief van het Ctsv, waarin onder meer een diepgaande beschouwing met betrekking tot de jurisprudentie wordt gegeven, te uwer informatie bij. <voetnoot nummer="1"/>
      </antwoord>
      <antwoord nummer="3">Nee, er is geen reden om te veronderstellen dat arbeidsongeschiktheidsuitkeringen die toegekend zijn aan ME-, RSI- of whiplashpatiënten onrechtmatig zijn. </antwoord>
      <antwoord nummer="4">Nee, de «moeilijk objectiveerbare aandoeningen» zijn niet apart als zodanig geregistreerd in de uitvoering. Er bestaat uiteraard wel een registratie van diagnoses waarmee mensen de WAO inkomen, maar die is toegespitst op «klachtenverzamelingen» die voor de WAO-beoordeling relevant zijn. Er wordt dan ook niet per elke mogelijke (sub-)diagnose geregistreerd. ME is overigens wel één van de door verzekeringsartsen gebruikte diagnosecodes. Dat is evenwel pas sinds 1 januari 1997 zo, dus een exact beeld van het aantal ME-patiënten of RSI-patiënten dat aanspraak maakt op WAO is niet te geven. </antwoord>
      <antwoord nummer="5">Er is hier geen sprake van een contra legem situatie. Ik ben dan ook niet van plan stappen te ondernemen. </antwoord>
      <antwoord nummer="6">De in de media gevoerde discussie over de richtlijn «medisch arbeidsongeschiktheidscriterium» heeft geen gevolg voor de betreffende uitkeringsgerechtigden. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
