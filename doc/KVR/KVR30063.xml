<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over het gaslek in Heinenoord. (Ingezonden 16 oktober 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30063
</item>
         <item attribuut="Inhoud">Op vrijdag 12 oktober 2007 is er bij graafwerkzaamheden een lek ontstaan in een buisleiding in de gemeente Heinenoord. Vragen over onder andere welke stof is ontsnapt, de werking van het calamiteitenplan, en de veiligheid voor omwonenden.</item>
         <item attribuut="Rubriek">Milieu (Gevaarlijke stoffen) Ruimtelijke ordening en infrastructuur (Pijpleidingen)</item>
         <item attribuut="Trefwoorden">Gevaarlijke stoffen Pijpleidingen</item>
         <item attribuut="Vindplaats">Kamervragen met antwoord 2007-2008, nr. 588, Tweede Kamer</item>
         <item attribuut="Vraagnr_bij_indiening">2070802540</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-10-16</item>
         <item attribuut="Document-id">KVR30063</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1261" allpagenumbers="1261 1262" vetnummer="2070802540" code="0708tkkvr588" lopendefooter="Tweede Kamer, vergaderjaar 2007–2008, Aanhangsel" filenaam="KVR30063" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="588" onderwerp="" indiendatum="2007-10-16">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-11-8">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Is op vrijdag 12 oktober 2007 bij graafwerkzaamheden een lek ontstaan in een buisleiding in de gemeente Heinenoord? Zo ja, was er een vergunning voor de graafwerkzaamheden afgegeven? Zo ja, is er toezicht gehouden tijdens de graafwerkzaamheden? Zo ja, hoe kon het toch gebeuren dat een buisleiding is geraakt? Zo neen, hoe hebben de graafwerkzaamheden in de leidingstraat dan plaats hebben kunnen vinden? </vraag>
      <vraag nummer="2">Welke stof is ontsnapt bij de lekkage, en op welk moment na het ontstaan van het lek is definitief vastgesteld om welke stof het ging? </vraag>
      <vraag nummer="3">Welke veiligheidsmechanismen zijn in de betreffende buisleiding opgenomen? Hebben deze goed gefunctioneerd? Was de leiding gecompartimenteerd? Op welk moment na het ontstaan van het lek is het lekken van het gas opgehouden? </vraag>
      <vraag nummer="4">Bij welke instantie is de eerste melding gemaakt van de beschadiging? Door wie is de melding gedaan en op welk tijdstip? Welk calamiteitenplan is daarop in werking getreden en op welke wijze zijn de direct betrokkenen instanties geïnformeerd? </vraag>
      <vraag nummer="5">Kunt u een in chronologische volgorde een overzicht geven van de maatregelen die zijn genomen op grond van het calamiteitenplan? Kunt u daarbij aangeven hoe het kan dat de rampenzender van Radio Rijnmond pas twee uur na de eerste melding is geïnformeerd en betrokken, dat de Milieudienst Rijnmond (DCMR) om 13.30 uur ’s middags nog krampachtig aan het zoeken was naar juiste informatie, dat om 13.45 de Milieudienst Zuid-Holland Zuid ons nog niet kon melden om welke stof het ging, dat om 13.45 uur de politiemeldkamer nog niet wist welke stof en welke leiding het betrof en dat de website van de gemeente Binnenmaas om 14.30 uur nog geen uitsluitsel kon geven welke stof was vrijgekomen? </vraag>
      <vraag nummer="6">Is de veiligheid van de omwonenden in gevaar geweest? Zo ja, op welke wijze? </vraag>
      <vraag nummer="7">Hoe, en op hoeveel tijdstip na het ontstaan van het lek, zijn omwonenden op de hoogte gebracht, en met welke middelen? </vraag>
      <vraag nummer="8">Van wie is de getroffen buisleiding en van wie is de door deze buis getransporteerde stof afkomstig? </vraag>
      <vraag nummer="9">Is er voorafgaande aan de graafwerkzaamheden contact geweest met de netbeheerder? Zo neen, acht u het ter voorkoming van toekomstig gevaar door graafwerkzaamheden niet wenselijk dat grondroerders van te voren een oriëntatieverzoek doen aan de netbeheerders over de werkzaamheden? </vraag>
      <vraag nummer="10">Wie is uiteindelijk verantwoordelijk voor de gemaakte schade en door wie wordt die verhaald? </vraag>
      <vraag nummer="11">Is er sprake van een adequaat optreden van zowel de eigenaar van de lekke buisleiding, de veroorzaker van het lek, als ook de overheden en de hulpdiensten? Zo neen, is de kortgeleden opgedane ervaring met een grootschalige rampenoefening in Rijnmond van nut geweest bij deze calamiteit? Zo ja, waaruit zijn de lessen van deze grootschalige rampenoefening in de praktijk van deze werkelijkheid gebleken? </vraag>
      <noten afkomstig="vraag">
         <noot nummer="1">NOS teletekst 112, 12 oktober 2007 en www.binnenmaas.nl</noot>
      </noten>
   </vragen>
   <antwoorden aantal="11">
      <antwoord nummer="1">Op 12 oktober 2007 is een lekkage opgetreden in één of meerdere buisleidingen in de leidingenstraat te Heinenoord, gemeente Binnenmaas als gevolg waarvan er ter hoogte van de Oude Maas een beperkte brand is ontstaan. Twee leidingen zijn bij het incident betrokken geweest, namelijk een waterstofleiding en een leiding waarin ethyleenoxide wordt verpompt. De waterstofleiding bleek (ter hoogte van een zogenaamd koppelstuk) lek te zijn. Naar de lekdichtheid van de ethyleenoxide-leiding wordt nog een onderzoek ingesteld. De oorzaak van de lekkage is onderwerp van onderzoek. Ten tijde van de lekkage werden er ter hoogte van het lek werkzaamheden uitgevoerd in verband met het bijplaatsen van een nieuwe leiding in de leidingstraat. In hoeverre die werkzaamheden mogelijk bijgedragen hebben aan het ontstaan van de lekkage is onderwerp van onderzoek. Voor het uitvoeren van werkzaamheden in de leidingenstraat is toestemming vereist van de beheerder van de buisleidingenstraat, de Stichting Buisleidingenstraat Nederland te Roosendaal. Die toestemming is verkregen en geclausuleerd met voorschriften. De beheerder van de buisleidingenstraat voert toezicht en inspecties uit (mede) om de veiligheid van het tracé te bewaken. Op dit moment wordt onderzocht of (op basis van de bevindingen van het onderzoek naar de oorzaak van de lekkage) de gebruikelijke voorschriften en het toezichtregime toereikend zijn. </antwoord>
      <antwoord nummer="2">Zie voor de ontsnapte stof(-fen) het antwoord op vraag 1. Het meten van de chemische samenstelling van gassen is bij dergelijke incidenten een complexe zaak; zeker omdat het in dit geval een zeer beperkte emissie betrof en het ontsnappende gas ter plaatse in brand stond (lees: onschadelijk werd). De wijze waarop de aard van de ontsnapte gassen is vastgesteld is onderwerp van nader onderzoek. Overigens zijn, gelet op de onduidelijkheid welke leiding(en) bij het incident betrokken was (waren), uit voorzorg beide leidingen terstond buiten gebruik gesteld. </antwoord>
      <antwoord nummer="3">Op buisleidingen waardoor gevaarlijke stoffen worden getransporteerd is een reeks veiligheidsvoorzieningen en procedures van toepassing. Dat is ook op de bij het incident betrokken leidingen het geval. De waterstofleiding bleek na de lekkage relatief eenvoudig en snel in te blokken en gasvrij te maken. De leiding voor ethyleenoxide bleek minder gemakkelijk en pas na langere tijd gasvrij te kunnen worden gemaakt. Afhankelijk van de resultaten van het onderzoek naar de oorzaak van het incident zal worden onderzocht of die veiligheidsmechanismen hebben gewerkt en voldoende zijn gebleken. </antwoord>
      <antwoord nummer="4">De werknemers die de ad. 1 beschreven werkzaamheden uitvoerden hebben het incident direct na het ontstaan van de brand (om ca. 9.05 uur) gemeld bij de beheerder van de buisleidingenstraat. De hulpverleningsdiensten werden vervolgens zeer kort daarop geïnformeerd en waren snel ter plaatse. Naar de aanpak van het incident (beëindigen lekkage, waarschuwen en informeren van de bevolking, besluitvorming over maatregelen) wordt, in opdracht van burgemeester en wethouders van de gemeente Binnenmaas een feitenevaluatie uitgevoerd. Op basis van de resultaten van die evaluatie zal ik u in overleg met mijn collega van Binnenlandse Zaken en Koninkrijksrelaties nader informeren. </antwoord>
      <antwoord nummer="5">Zie het antwoord op vraag 4. </antwoord>
      <antwoord nummer="6">Waterstof en ethyleenoxide zijn brandbare gassen. Daarnaast heeft ethyleenoxide toxische eigenschappen. Het vrijkomen van dergelijke gassen in de atmosfeer is dus in principe gevaarlijk omdat brand, explosie en vergiftiging zouden kunnen optreden. Bij het incident op 12 oktober 2007 is, voor zover dat nu kan worden beoordeeld en gelet op het feit dat er sprake is geweest van een beperkte gasontsnapping, de veiligheid voor de omwonenden niet in het geding geweest. </antwoord>
      <antwoord nummer="7">Zie het antwoord op vraag 4. </antwoord>
      <antwoord nummer="8">De waterstofleiding en de getransporteerde waterstof zijn van Air Liquide en de ethyleenoxideleiding en de getransporteerde ethyleenoxide zijn van Shell. </antwoord>
      <antwoord nummer="9">Zie het antwoord op vraag 1. </antwoord>
      <antwoord nummer="10">Het verantwoordelijkheidsvraagstuk voor de gemaakte schade wordt momenteel onderzocht door de betrokken partijen, waaronder de eigenaren van de betrokken leidingen, de aannemer die de aanlegwerkzaamheden ter plaatse verrichtte en de Stichting Buisleidingenstraat Nederland. </antwoord>
      <antwoord nummer="11">Zie het antwoord op vraag 4. De grootschalige rampenoefening in Rijnmond (oefening Voyager) wordt zowel op rijksniveau als in de veiligheidsregio Rotterdam-Rijnmond geëvalueerd. De resultaten van de evaluatie op rijksniveau zullen door de minister van BZK aan de Tweede Kamer worden aangeboden. De genoemde evaluaties bieden u naar ik hoop voldoende informatie met betrekking tot uw vragen over de grootschalige rampenoefening. </antwoord>
      <noten afkomstig="antwoord"/>
   </antwoorden>
</kvr>
