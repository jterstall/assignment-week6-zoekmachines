<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hillen en Koekkoek (beiden CDA) over het Securitel-arrest. (Ingezonden 16 juni 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5239
</item>
         <item attribuut="Inhoud">Vragen over uitspraak van de Rechtbank Haarlem van 12 juni 1997, waarbij een zaak tegen een verdachte aangehouden is vanwege de consequenties van het Securitel-arrest voor technische voorschriften in de Wet Wapens en munitie. Daarbij is de voorlopige hechtenis van de verdachte opgeheven.</item>
         <item attribuut="Rubriek">Strafrecht en strafprocesrecht (Vervolging)</item>
         <item attribuut="Trefwoorden">Strafvervolging</item>
         <item attribuut="Vindplaats">Kamervragen met antwoord 1996-1997, nr. 1480, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Hillen</persoon>
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-06-26</item>
         <item attribuut="Datum_indiening">1997-06-16</item>
         <item attribuut="Document-id">KVR5239</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3029" allpagenumbers="3029 3030" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1480" onderwerp="" indiendatum="1997-06-16">
         <vrager partij="CDA" oorsprong="parlement">Hillen</vrager>
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-06-26">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft de Rechtbank in Haarlem op donderdag 12 juni een persoon die werd verdacht van het voorhanden hebben van een hoeveelheid heroïne, cocaïne en ruim tweehonderd XTC-pillen alsmede twee revolvers op vrije voeten gesteld, in verband met het Securitel-arrest? <voetnoot nummer="1"/>
      </vraag>
      <vraag nummer="2">Hoe verhoudt zich deze uitspraak met uw stelling in het debat eergisteren, dat het Securitel-arrest geen strafrechtelijke implicaties zou hebben? </vraag>
      <vraag nummer="3">Houdt deze vrijlating verband met de onzekerheid die is ontstaan door de verschillende oekazes van het college van Procureurs-Generaal sinds 6 juni 1997? </vraag>
      <noten afkomstig="vraag">
         <noot nummer="1" datum="1997-06-12" bron="ANP-bericht">ANP-bericht, 12 juni 1997</noot>
      </noten>
   </vragen>
   <antwoorden aantal="3">
      <antwoord nummer="1">Op donderdag 12 juni 1997 diende voor de rechtbank te Haarlem een zaak tegen een verdachte die terecht stond voor twee feiten, te weten (bezit verdovende middelen) en handelen in strijd met de Wet wapens en munitie (WWM). Ter zake van handelen in strijd met de Opiumwet bevond de verdachte zich in voorlopige hechtenis. Met een beroep op de onduidelijkheid over de consequenties van het Securitel-arrest voor de toepasbaarheid van technische voorschriften is in de WWM-zaak door de raadsman van de verdachte om aanhouding van de behandeling ter terechtzitting gevraagd. De officier van justitie heeft zich hiertegen niet verzet. De rechtbank heeft daarop het verzoek van de raadsman gehonoreerd. Omdat de beide telastegelegde zaken nauw met elkaar samenhangen wenste de rechtbank de beide zaken niet af te splitsen. Om die reden is ook de behandeling van de Opiumwetzaak aangehouden. Zoals hiervoor gemeld bevond de verdachte zich uitsluitend in verband met het bezit van verdovende middelen in voorlopige hechtenis. Ter zake van dit feit achtte de rechtbank geen termen meer aanwezig voor het voortduren van de voorlopige hechtenis en besliste tot opheffing van het bevel van voorlopige hechtenis. De invrijheidstelling van de verdachte is derhalve niet gelast op grond van het Securitel-arrest. Het Securitel-arrest is er wel de oorzaak van dat de beide aan de verdachte telastegelegde zaken nog niet zijn afgedaan, maar worden aangehouden. </antwoord>
      <antwoord nummer="2">Ik heb in het bedoelde debat gezegd dat de strafrechtelijke implicaties van het Securitel-arrest niet zo vreselijk groot hoeven te zijn. Ik heb er bijvoorbeeld op gewezen dat het niet genotificeerd zijn van regelingen betreffende meetmiddelen waarmee strafbare feiten worden geconstateerd, niet meebrengt dat het bewijsmateriaal voor de rechter onbruikbaar wordt. Verder wijs ik erop dat de onder 1 bedoelde zaak is aangehouden. Het is niet onaannemelijk dat het uiteindelijk in deze zaak tot een veroordeling komt op grond van beide telastegelegde feiten. </antwoord>
      <antwoord nummer="3">Neen. Er is geen onzekerheid ontstaan door «oekazes» van het College van procureurs-generaal. In afwachting van meer duidelijkheid omtrent de implicaties van het Securitel-arrest heeft het College van procureurs-generaal bij brief van 9 juni 1997 alle hoofdofficieren van justitie en plv. procureurs-generaal een (voorlopige) gedragslijn gegeven die inhoudt dat in zaken waarin de vervolging op een beperkt aantal in die brief genoemde wetten is gebaseerd, ter zitting aanhouding gevraagd moet worden. Een van deze wetten is de WWM. Dat de officier van justitie – zoals in het antwoord op vraag 1 is aangegeven – zich niet heeft verzet tegen aanhouding is conform deze gedragslijn. </antwoord>
      <noten afkomstig="antwoord"/>
   </antwoorden>
</kvr>
