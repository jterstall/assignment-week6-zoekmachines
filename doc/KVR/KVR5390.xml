<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Soutendijk-van Appeldoorn en Bremmer (beiden CDA) over de zelfmoord van een tbs-patiënte. (Ingezonden 18 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5390
</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 1996-1997, nr. 1623, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
            <persoon partij="CDA">Bremmer</persoon>
         </item>
         <item attribuut="Datum_reaktie">1997-07-17</item>
         <item attribuut="Datum_indiening">1997-06-18</item>
         <item attribuut="Document-id">KVR5390</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3319" allpagenumbers="3319 3320" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1623" onderwerp="" indiendatum="1997-06-18">
         <vrager partij="CDA" oorsprong="parlement">Soutendijk-van Appeldoorn</vrager>
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="17 juli 1997), zie ook Aanhangsel Handelingen nr. 1554, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het feit, dat een 30-jarige Arnhemse vrouw, die vanwege het feit dat zij haar 4-jarig zoontje heeft gewurgd, tot 30 maanden gevangenisstraf en tbs met verpleging was veroordeeld, zelfmoord heeft gepleegd omdat er voor haar geen plaats was in een tbs-kliniek? <voetnoot nummer="1"/>
      </vraag>
      <vraag nummer="2">Wat is er gedaan om het rechtbankvonnis dat op 10 december 1996 bepaalde dat de vrouw gezien haar psychische toestand zo snel mogelijk diende te worden behandeld, correct en overeenkomstig dit dictum, ten uitvoer te leggen? </vraag>
      <vraag nummer="3">Vindt u het niet schokkend, dat de negatieve uitslag van het recent, door de betrokken vrouw aangespannen kort geding, waarin zij om een snelle plaatsing in een tbs-kliniek verzocht, door haar wordt gezien als haar doodvonnis? </vraag>
      <vraag nummer="4" voetnoot="2">Heeft de districtspsychiater uit Zwolle de vrouw niet gezien, terwijl de president van de Haagse Rechtbank het verzoek afwees zich baserend op een rapportage van deze psychiater? <voetnoot nummer="2"/>
      </vraag>
      <vraag nummer="5">Waarop was het oordeel van de kort geding rechter, dat de geestelijke gezondheid van de vrouw niet verder achteruit was gegaan, gebaseerd indien het antwoord op vraag 4 bevestigend luidt? </vraag>
      <vraag nummer="6">Was, gelet op de uitspraak van de rechtbank op 10 december 1996, een verdere achteruitgang van de geestelijke gezondheid van de vrouw relevant, nu de rechtbank in haar vonnis toen reeds oordeelde dat die gezondheidstoestand zo zorgwekkend was, dat zij zo snel mogelijk weg moest uit het huis van bewaring en de behandeling in de tbs-kliniek zo spoedig mogelijk een aanvang moest nemen? </vraag>
      <noten afkomstig="vraag">
         <noot nummer="1" datum="1997-06-17" bron="Zie Eindhovens Dagblad">Zie Eindhovens Dagblad, 17 juni 1997</noot>
         <noot nummer="2" datum="1997-06-17" bron="Zie Gelders Dagblad">Zie Gelders Dagblad, 17 juni 1997</noot>
      </noten>
   </vragen>
   <antwoorden aantal="6">
      <antwoord nummer="1">Mij zijn de volgende feiten bekend. Betrokkene werd op 10 december 1996 door de arrondissementsrechtbank te Arnhem veroordeeld tot een gevangenisstraf van 30 maanden, met oplegging van de maatregel van TBS met dwangverpleging. De rechtbank benadrukte daarbij het belang van een snelle start van de behandeling. Betrokkene verbleef vanaf 4 juni 1996 in het huis van bewaring te Zwolle in het kader van de tenuitvoerlegging van de gevangenisstraf. In een kort geding procedure tegen de Staat der Nederlanden vorderde betrokkene onder andere onmiddellijke opname in een TBS-kliniek ook voor de duur van de aan haar opgelegde gevangenisstraf. De president wees die eis in zijn uitspraak van 13 juni 1997 af. Betrokkene pleegde op 14 juni suïcide. De Rijksrecherche heeft conform staand beleid naar aanleiding van de suïcide van betrokkene een onderzoek ingesteld. </antwoord>
      <antwoord nummer="2">De rechtbank heeft in haar vonnis benadrukt dat voor betrokkene een snelle behandeling geïndiceerd was, maar legde tegelijkertijd een gevangenisstraf op. Gelet op de bijzondere overweging van de rechtbank is vanuit de penitentiaire inrichting in overleg met het Penitentiair Selectie Centrum verkend of op de voet van artikel 120 Gevangenismaatregel de tenuitvoerlegging van de gevangenisstraf in een behandelinrichting inderdaad zou moeten worden nagestreefd. Voor een dergelijke plaatsing is onder meer vereist dat er een achteruitgang in psychische conditie gedurende de detentie is vastgesteld en dat er door plaatsing in een TBS kliniek een verbetering te verwachten valt. De districtspsychiater kwam op basis van informatie uit het psychomedisch team tot de conclusie dat betrokkene niet voldeed aan de vereisten voor plaatsing op grond van artikel 120 van de Gevangenismaatregel. Tegen die achtergrond, maar vooral op basis van diagnostiek waarbij werd vastgesteld dat er geen sprake was van een psychiatrisch ziektebeeld, was er ook onvoldoende aanleiding een psychiatrische opname in het kader van artikel 47 Gevangenismaatregel te bewerkstelligen. </antwoord>
      <antwoord nummer="3">Ik beschik niet over informatie waaruit blijkt of en zo ja in welke mate de negatieve uitspraak van het kort geding een rol heeft gespeeld bij de beslissing van betrokkene om suïcide te plegen. Volgens inlichtingen van de directeur van de penitentiaire inrichting hebben zich in de dagen rond de uitspraak geen bijzonderheden voorgedaan die extra aandacht noodzakelijk maakten. </antwoord>
      <antwoord nummer="4">De districtspsychiater heeft zich bij zijn oordeel gebaseerd op informatie uit het psychomedisch team, in het bijzonder op informatie van de psychologe die frequent contact had met betrokkene. Voorts droeg hij kennis van de uitgebrachte «pro Justitia»-rapportage. </antwoord>
      <antwoord nummer="5">De president wijst er in de uitspraak op dat de rechtbank Arnhem weliswaar een snelle behandeling geïndiceerd achtte maar niettemin een gevangenisstraf in combinatie met TBS oplegde terwijl de rechtbank op dat moment niet wist of die gevangenisstraf geëxecuteerd zou gaan of kunnen worden in een behandelinrichting op de voet van artikel 120 Gevangenismaatregel. De president concludeert dat betrokkene op grond van het vonnis dan ook geen aanspraak kon maken op tenuitvoerlegging van de gevangenisstraf in een TBS-kliniek. Voorts verwijst de president naar de bevindingen van de districtspsychiater en zijn conclusie dat betrokkene niet voldeed aan de vereisten voor plaatsing op grond van artikel 120 Gevangenismaatregel. </antwoord>
      <antwoord nummer="6">Uit de inlichtingen die ik ontving uit de penitentiaire inrichting is niet gebleken van een achteruitgang in de geestelijke gezondheidstoestand van betrokkene tijdens de detentie in de zin dat op basis daarvan een bespoediging van opname in een TBS kliniek bewerkstelligd zou moeten worden. Het psychisch toestandsbeeld in de detentie vertoonde juist enige stabilisatie. Zo werd betrokkene in februari voldoende stabiel geacht om op de sterfdag van haar zoontje het graf te bezoeken en werd daartoe verlof verleend. Wel waren er signalen dat betrokkene zich in toenemende mate verzette tegen de detentie en de daarbij gegeven begeleiding met een beroep op de uitspraak van de arrondissementsrechtbank Arnhem van 10 december 1996. </antwoord>
      <noten afkomstig="antwoord"/>
   </antwoorden>
</kvr>
