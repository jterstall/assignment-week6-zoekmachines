<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Landbouw, Natuur en Voedselkwaliteit over het verplichte paspoort en chippen van paarden. (Ingezonden 8 januari 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19274
</item>
         <item attribuut="Inhoud">Vragen over het verplichte Europese paardenpaspoort.</item>
         <item attribuut="Rubriek">Veeteelt (Paarden)</item>
         <item attribuut="Trefwoorden">Paarden</item>
         <item attribuut="Vindplaats">Kamervragen met antwoord 2003-2004, nr. 646, Tweede Kamer</item>
         <item attribuut="Vraagnr_bij_indiening">2030405630</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2004-01-20</item>
         <item attribuut="Datum_indiening">2004-01-08</item>
         <item attribuut="Document-id">KVR19274</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1375" allpagenumbers="1375 1376" vetnummer="2030405630" code="0304tkkvr646" lopendefooter="Tweede Kamer, vergaderjaar 2003–2004, Aanhangsel" filenaam="KVR19274" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="646" onderwerp="" indiendatum="2004-01-8">
         <vrager partij="CDA" oorsprong="parlement">Ormel</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-01-20">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de brief, 22 december 2003 van de Federatie van Nederlandse Ruitersportcentrum (FNRS) aan haar leden, over het verplichte paspoort en chippen van paarden per 1 januari 2004? </vraag>
      <vraag nummer="2">Geeft bovenstaande brief een correcte weergave van de stand van zaken rond het verplichte Europese paardenpaspoort? </vraag>
      <vraag nummer="3">Wat vindt u van de voorlichting rond het verplichte paardenpaspoort? Waarom zijn de rijschoolhouders bij brief van 22 december jl. ingelicht over het verplichte paspoort en chippen van paarden per 1 januari 2004? </vraag>
      <vraag nummer="4">Is het waar dat de Rijksdienst voor keuring van Vee en Vlees (RVV) niet bekend is met het verplichte paspoort bij recreatiepaarden en -pony’s die ter slacht worden aangeboden, zoals vermeld staat in de bovenvermelde brief? </vraag>
      <vraag nummer="5">Wat waren uw argumenten om niet tegemoet te komen aan de bezwaren van de FNRS? </vraag>
      <vraag nummer="6">Kunt u, gezien de uitermate korte voorlichtingscampagne, een uitsteltermijn toestaan, zodat de FNRS een collectieve actie kan organiseren en de RVV zich kan voorbereiden op paarden en pony’s die met een paspoort ter slacht worden aangeboden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Naar aanleiding van uw Kamervragen heb ik me nader laten informeren over de inhoud van genoemde brief van de Federatie van Nederlandse Ruitersportcentra (FNRS) aan haar leden. De FNRS heeft zich over het verplichte paspoort en het chippen van paarden de afgelopen tijd overigens niet tot mij gewend. </antwoord>
      <antwoord nummer="2">Allereerst hecht ik eraan op te merken dat de taken op het gebied van I&amp;R voor paarden in medebewind zijn opgedragen aan de Productschappen Vee, Vlees en Eieren (PVE). In dit verband wil ik erop wijzen dat de voorzitter van de FNRS lid is van het Sectorbestuur paarden van de PVE. De voortgang van I&amp;R-paarden is de afgelopen anderhalf jaar meerdere keren uitvoerig aan de orde geweest in genoemd Sectorbestuur. Het is daarom zeer opmerkelijk dat de FNRS blijkens haar brief verrast is door de invoering van het paardenpaspoort. Problemen van de FNRS met betrekking tot de invoering van het paardenpaspoort en het chippen zijn de afgelopen tijd evenmin aan de PVE kenbaar gemaakt. Afgezien daarvan is de totstandkoming van de regelgeving besproken in de werkgroep I&amp;R-Paarden, waarin alle stamboeken en de Koninklijke Nederlandse Hippische Sportfederatie (KNHS) vertegenwoordigd zijn. Het is niet aannemelijk dat van deze ontwikkeling nooit iets is doorgedrongen tot het FNRS. Verder is de stelling in de brief van de FNRS, dat de verplichting voor alle paarden geldt, niet juist. De verplichting geldt voor alle paardachtigen die vervoerd worden en voor paardachtigen die medicatie krijgen toegediend. Een andere onjuistheid is de aankondiging van een eventueel uitstel van verplichtingen voor recreatiepaarden tot 1 januari 2007. In het Sectorbestuur paarden is hiervan nooit melding gemaakt. </antwoord>
      <antwoord nummer="3">Begin december 2003 heeft de PVE via een zeer ruime verspreiding van folders concreet voorlichting gegeven over de verplichtingen voor de registratie van paardachtigen per januari 2004. Daarnaast hadden de leden van de verschillende organisaties die in het Sectorbestuur of de werkgroep I&amp;R-paarden zitting hadden, al veel eerder door hun eigen organisaties van de ontwikkelingen op de hoogte gebracht kunnen worden. </antwoord>
      <antwoord nummer="4">Nee, de Rijksdienst voor de keuring van Vee en Vlees is betrokken bij de totstandkoming van de Productschapsverordening voor identificatie en registratie van paardachtigen en zodoende wel op de hoogte. </antwoord>
      <antwoord nummer="5">Zie antwoord 1 en 2; de FNRS heeft zich niet tot mij gewend en ook niet tot de PVE. </antwoord>
      <antwoord nummer="6">Ik zie in het licht van het vorenstaande geen aanleiding tot uitstel van de invoering van de verplichtingen inzake het paardenpaspoort en het chippen van paarden per januari 2004. Overigens ben ik van mening dat de voorlichtingscampagne en de voorbereiding van de RVV adequaat is geweest. </antwoord>
      <noten afkomstig="antwoord"/>
   </antwoorden>
</kvr>
