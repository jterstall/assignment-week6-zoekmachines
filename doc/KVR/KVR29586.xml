<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Agema (PVV) aan de minister van Volksgezondheid, Welzijn en Sport over het grotendeels niet vergoeden van de kosten voor het verwijderen van een gevaarlijk hemangioom bij een driejarig meisje. (Ingezonden 11 september 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29586
</item>
         <item attribuut="Inhoud">Nadere vragen over het slechts gedeeltelijk vergoeden van de operatie van een gevaarlijk hemangioom bij een driejarig meisje. Indiener vraagt nogmaals om het geld voor de zorg te besteden aan kerntaken, de genezing en verzorging van mensen. Zie ook Aanhangsel van de Handelingen II, 2006-2007, nr. 2396.</item>
         <item attribuut="Rubriek">Gezondheidszorg (Algemeen) Gezondheidszorg (Patiënten)</item>
         <item attribuut="Trefwoorden">Gezondheidszorg Patiënten</item>
         <item attribuut="Vindplaats">Kamervragen met antwoord 2007-2008, nr. 157, Tweede Kamer</item>
         <item attribuut="Vraagnr_bij_indiening">2060725060</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Agema</persoon>
         </item>
         <item attribuut="Datum_reaktie">2007-10-03</item>
         <item attribuut="Datum_indiening">2007-09-11</item>
         <item attribuut="Document-id">KVR29586</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="337" allpagenumbers="337 338" vetnummer="2060725060" code="0708tkkvr157" lopendefooter="Tweede Kamer, vergaderjaar 2007–2008, Aanhangsel" filenaam="KVR29586" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="157" onderwerp="" indiendatum="2007-09-11">
         <vrager partij="PVV" oorsprong="parlement">Agema</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-10-3">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de teleurstelling dat bij de beantwoording van eerdere kamervragen <voetnoot nummer="1"/>de vragen met betrekking tot de operatie van een gevaarlijk hemangioom van een driejarig meisje door u niet in de beantwoording zijn betrokken? Zo neen, waarom niet? Zo ja, zou u de volgende vragen afzonderlijk en volledig willen beantwoorden? </vraag>
      <vraag nummer="2" voetnoot="2">Deelt u de mening dat het volstrekt onacceptabel is dat de kosten voor de operatie van een gevaarlijk hemangioom <voetnoot nummer="2"/>grotendeels niet worden vergoed? Zo neen, waarom niet? </vraag>
      <vraag nummer="3">Deelt u voorts de mening dat de verzekeraar de volledige kosten voor het verwijderen van dit gevaarlijke hemangioom van circa 28.000 euro moet vergoeden en niet slechts 4554,80 euro? Zo ja, hoe gaat u bewerkstelligen dat deze kosten wel worden vergoed? Zo neen, waarom niet? </vraag>
      <vraag nummer="4">Deelt u de mening dat het geld in de zorg besteed moet worden aan kerntaken, namelijk de genezing en verzorging van mensen? Zo ja, hoe gaat u bewerkstelligen dat het geld in de zorg terecht komt bij de mensen die zorg en behandeling nodig hebben zoals dit driejarige meisje? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2396" documentjaargang="2006-2007">Aanhangsel Handelingen, nr. 2396, vergaderjaar 2006–2007.</noot>
         <noot nummer="2">www.hemangioom.nl en www.hemangioom.web-log.nl</noot>
      </noten>
   </vragen>
   <antwoorden aantal="4">
      <antwoord nummer="1">Nee. De vragen gingen over het extra geld dat aan Pgo-organisaties ter beschikking wordt gesteld. Er is geen relatie met de operatie van het driejarige meisje. </antwoord>
      <antwoord nummer="2">Ik kan geen oordeel geven over de behandeling van een driejarig meisje uitsluitend op basis van informatie die staat op de website van haar ouders. Onder dat voorbehoud ga ik op deze kwestie in. Ik lees uit de website dat het meisje onder behandeling was in het AMC te Amsterdam. Zij is op initiatief van haar ouders voor de in uw vraag bedoelde operatie naar New York gegaan, onder meer vanwege de specifieke ervaring die de desbetreffende arts daar met deze operaties zou hebben. De arts in Nederland zag wel een indicatie tot operatie, maar gaf er – gezien de risico’s – de voorkeur aan deze pas een jaar later uit te voeren. Op de website lees ik verder dat de zorgverzekeraar vooraf heeft aangegeven de operatie conform de polisvoorwaarden van de zorgverzekering die de ouders kennelijk voor het meisje hebben afgesloten, te willen vergoeden. Dit komt in het geval van de betreffende zorgverzekering kennelijk neer op 80% van de kosten die bij een dergelijke operatie in Nederland zouden zijn vergoed. Het zou om een bedrag van ongeveer € 4.500 gaan. Ter toelichting hierop het volgende. Op grond van de Zvw bedraagt de vergoeding van de kosten van Zvw-zorg van niet gecontracteerde aanbieders maximaal de vergoeding van kosten die in de Nederlandse marktomstandigheden in redelijkheid passend zijn te achten. Indien de verzekerde een zorgverzekering heeft afgesloten waarbij sprake is van gecontracteerde zorgaanbieders, kan er in de polisvoorwaarden een lagere vergoeding worden bepaald voor het geval dat de verzekerde naar een niet-gecontracteerde aanbieder gaat. Omdat in de casus in kwestie gesproken wordt van een vergoeding van 80%, neem ik aan dat dat laatste hier aan de orde is. </antwoord>
      <antwoord nummer="3">Als betrokkenen het niet eens zijn met de beslissing van de zorgverzekeraar, kunnen zij zich wenden tot de Stichting Klachten en Geschillen Zorgverzekering of tot de burgerlijke rechter. In een dergelijke procedure kunnen alle relevante gegevens worden bezien en kan een onafhankelijk oordeel verkregen worden. </antwoord>
      <antwoord nummer="4">De verzekerde ontleent zijn rechten en plichten uit de door of voor hem of haar met de zorgverzekeraar afgesloten zorgverzekering, zijnde een privaatrechtelijke overeenkomst van schadeverzekering. Het is niet aan mij om te bewerkstelligen waar ingevolge de zorgverzekering geld voor zorg terecht komt. </antwoord>
      <noten afkomstig="antwoord"/>
   </antwoorden>
</kvr>
