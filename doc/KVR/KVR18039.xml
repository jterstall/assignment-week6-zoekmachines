<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Verkeer en Waterstaat over de arbeidsomstandigheden van chauffeurs in de touringcarbranche. (Ingezonden 24 april 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18039
</item>
         <item attribuut="Rubriek">Arbeid (Arbeidsomstandigheden) Verkeer, vervoer en waterstaat (Personenvervoer)</item>
         <item attribuut="Trefwoorden">Arbeidsomstandigheden Personenvervoer</item>
         <item attribuut="Vindplaats">Kamervragen met antwoord 2002-2003, nr. 1508, Tweede Kamer</item>
         <item attribuut="Vraagnr_bij_indiening">2020310790</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2003-07-01</item>
         <item attribuut="Datum_indiening">2003-04-24</item>
         <item attribuut="Document-id">KVR18039</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3153" allpagenumbers="3153 3154 3155" vetnummer="2020310790" code="0203tkkvr1508" lopendefooter="Tweede Kamer, vergaderjaar 2002–2003, Aanhangsel" filenaam="KVR18039" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1508" onderwerp="" indiendatum="2003-04-24">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1 juli 2003), zie ook Aanhangsel Handelingen nr. 1280, vergaderjaar 2002–2003">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met recente berichten over de arbeidsomstandigheden van chauffeurs in de touringcarbranche? <voetnoot nummer="1"/>
      </vraag>
      <vraag nummer="2">Wat is uw oordeel daarover? </vraag>
      <vraag nummer="3">Kunt u een overzicht geven van de Europese en Nederlandse wetgeving die hierop van toepassing is? </vraag>
      <vraag nummer="4">Zijn er wettelijke normen voor slaapcabines van chauffeurs en stoelen voor (bij)rijders? Zo ja, welke? Zo nee, wat gaat u doen om te garanderen dat er kwalitatief goede slaap- en zitruimte voor bestuurders en hun bijrijders in touringcars aanwezig is? Bent u bereid om te bewerkstelligen dat er op dit punt ook een Europese richtlijn komt? </vraag>
      <vraag nummer="5">Bent u van mening dat CAO-afspraken, ook geldig voor reisorganisaties, over verblijf van chauffeurs in het buitenland voldoende worden nageleefd, waarbij een chauffeur recht heeft op eigen vertrek en wasgelegenheid? Zo nee, wat gaat u doen om dit beter te handhaven? </vraag>
      <vraag nummer="6">Hoe oordeelt u over de onafhankelijkheid van de Stichting Keurmerk Busbedrijf die kwaliteit en service op peil moet houden, maar waarin alleen reisorganisaties en busbedrijven zitting nemen die vooral gericht zijn op winstoogmerk? </vraag>
      <vraag nummer="7">Deelt u de mening dat ook werknemers deel moeten uitmaken van deze Stichting? Wilt u uw antwoord motiveren? </vraag>
      <vraag nummer="8">Bent u bereid in gesprek te gaan met de Stichting Keurmerk Busbedrijf om extra waarborgen af te spreken voor de veiligheid en arbeidsomstandigheden van chauffeurs van touringcars en daar verslag van te doen? </vraag>
      <vraag nummer="9">Kunt u in het algemeen aangeven wat het aandeel reizigerskilometers, ofwel marktaandeel, is van de touringcarbranche c.q. besloten busvervoer (CBS statistieken)? En specifiek: wat is het aantal pendelbusdiensten met 2 chauffeurs op lange afstand? Als deze cijfers niet voor handen zijn, kunt u aangeven waarom dat zo is? </vraag>
      <noten afkomstig="vraag">
         <noot nummer="1" datum="2003-03-20" bron=", BN De Stem" titel="Dijksma: opheldering veiligheid passagiers">«Dijksma: opheldering veiligheid passagiers», BN De Stem, 20 maart 2003</noot>
      </noten>
   </vragen>
   <antwoorden aantal="9">
      <antwoord nummer="1">Ik heb het artikel uit BN/DeStem van 20-03-2003 gelezen. </antwoord>
      <antwoord nummer="2">Ik ben het met kamerlid Dijksma eens dat misstanden in de touringcarbranche dienen te worden voorkomen. </antwoord>
      <antwoord nummer="3">Zowel op Europees als op nationaal niveau is wetgeving met betrekking tot de veiligheid en gezondheid van werknemers en de veiligheid van voertuigen tot stand gebracht. De Europese verordeningen, waaronder verordening (EEG) nr. 3820/85, hebben een rechtstreekse werking. De Europese richtlijnen dienaangaande zijn in nationale wetgeving opgenomen en maken deel uit van de Arbeidsomstandighedenwet, de Arbeidstijdenwet en voor wat betreft de voertuigtechnische voorschriften van de Wegenverkeerswet. </antwoord>
      <antwoord nummer="4">Sinds de inwerkingtreding van het Arbeidsomstandighedenbesluit in 1997 zijn er geen wettelijke bepalingen meer van kracht die betrekking hebben op slaapvoorzieningen in algemene zin. De voor die tijd geldende gedetailleerde voorschriften voor slaapvoorzieningen zijn met de komst van dit besluit komen te vervallen, omdat deze niet langer tot de wettelijk afdwingbare basisnormen werden gerekend. De verordening (EEG) nr. 3820/85 van de Raad van de Europese Gemeenschappen (PbEG L 370) schrijft ten aanzien van slaapvoorzieningen voor dat de dagelijkse rusttijd in een voertuig mag worden doorgebracht mits het voertuig een slaapbank bevat en stilstaat. Dit betekent dat slapen in een rijdende bus geen invulling geeft aan de wettelijk verplichte rusttijd en derhalve op een andere wijze gerust moet worden. Ten aanzien van stoelen kent het Arbeidsomstandighedenbesluit de volgende bepaling: Artikel 5.4 Zitgelegenheid 1. Aan een werknemer die arbeid verricht, welke geheel of gedeeltelijk zittend kan worden uitgevoerd, is daartoe een doelmatige zitgelegenheid ter beschikking gesteld. Deze bepaling vormt in samenhang met de algemene verplichtingen aangaande arbozorg een adequate wettelijke verplichting voor goede zitgelegenheid. Op die basis dienen de werkgevers, werknemers en arbodiensten in samenwerking en zo nodig ondersteund door branche organisaties, tot aanvaardbare werkomstandigheden te komen. De Europese en nationale normen met nadere richtlijnen voor de uitvoering en inrichting van cabines van voertuigen bieden daar goede handvatten voor. De Arbeidsinspectie en de Inspectie Verkeer en Waterstaat zien toe op de naleving van de wettelijke bepalingen. Het zou evenwel te ver gaan om te beweren dat ik hiermee goede slaap- en zitruimte in een bus kan garanderen. Op basis van het Arbeidsomstandighedenbesluit kunnen niet zonder meer eisen worden gesteld aan de zit- en slaapruimte in bussen. Voorschriften voor dergelijke ruimten in een bus zijn technische voertuigeisen en horen thuis in het Voertuigreglement van de Wegenverkeerwet. Ik ben echter van mening dat de problematiek, in het bijzonder de kwaliteit van de rusttijd van buschauffeurs, het best door betrokkenen in de branche zelf kan worden geregeld. CAO-afspraken zijn hiervoor een prima instrument. Het bestaande wettelijke kader biedt daarbij voor betrokkenen voldoende aangrijpingsmogelijkheden. Ik heb in dit verband vernomen dat de Stichting Medibus, waarin werkgevers- en werknemersorganisaties samenwerken, onderzoek doet naar de problematiek van slaapcabines in het besloten busvervoer. Behalve dat ik voor een nadere standpuntbepaling de resultaten van dit onderzoek afwacht, geeft dit initiatief ook aan dat de problematiek binnen de branche volop aandacht heeft en wordt opgepakt. </antwoord>
      <antwoord nummer="5">CAO-afspraken worden door werkgevers- en werknemersorganisaties in bedrijfstakken gemaakt. De overheid is daar geen partij in. De naleving van CAO-afspraken is evenzeer een taak van de CAO-partijen zelf. Ik begrijp dat daarvoor in de bedrijfstak touringcarvervoer een eigen stichting (Stichting voor Informatie en Ordening) in het leven is geroepen. Het ligt voor de hand dat niet naleving van CAO-afspraken door die stichting worden gesignaleerd en betekenis krijgt bij de CAO-onderhandelingen. Overigens zijn adequate wasgelegenheden op internationale routes bij EU-richtlijn verplicht. </antwoord>
      <antwoord nummer="6">De Stichting Keurmerk Busbedrijf is een private stichting. Ik ga ervan uit dat de leden van deze stichting het handelen van het bestuur bewaken en zonodig bijsturen. Ik acht mij niet in de positie een oordeel te vellen over de mate van onafhankelijkheid van deze stichting. </antwoord>
      <antwoord nummer="7">De stichting is een private organisatie en heeft geen wettelijke status. In aansluiting op mijn antwoord op vraag 6 acht ik mij niet in de positie een oordeel te vellen over de samenstelling van een private stichting. </antwoord>
      <antwoord nummer="8">Ik zal in overleg met mijn collega van Verkeer en Waterstaat, alwaar het toezicht op de wettelijke bepalingen rust, bezien of aanscherping van het toezicht kan bijdragen aan betere arbeidsomstandigheden voor chauffeurs en bijrijders. Ik wil daar graag de resultaten van het bij het antwoord op vraag 4 genoemde onderzoek betrekken. </antwoord>
      <antwoord nummer="9" voetnoot="1">Alleen de cijfers voor het grensoverschrijdend tourwagenvervoer door Nederlandse tourwagenondernemers zijn beschikbaar bij het CBS. De cijfers zijn op dit moment tot en met verslagjaar 2001 beschikbaar (zie tabel 1). Over één maand zal ook verslagjaar 2002 beschikbaar zijn. Dit is tevens het laatste jaar waarover het CBS deze cijfers publiceert. De gegevens voor de jaren na 2002 worden niet meer door het CBS verzameld. De Inspectie Verkeer en Waterstaat verzamelt vanaf 2003 alleen gegevens over het cabotagevervoer, in verband met de wettelijke verplichting deze gegevens over het cabotagevervoer aan te leveren aan de EU-commissie <voetnoot nummer="1"/>. KNV-bus is voornemens een eigen statistiek op te stellen voor zowel het binnenlandse als het buitenlandse besloten busvervoer op basis van vrijwillige medewerking door de busondernemers. Tabel 1. Jaar Reizigerskilometers (x miljoen) 1998 4.381 1999 4.119 2000 4.006 2001 3.403 Pendelvervoer Gegevens over het aantal pendeldiensten zijn tot en met het jaar 1998 beschikbaar bij het CBS (zie tabel 2). In 1998 is door de Europese Commissie een nieuw ontwerp van het groene reisblad geïntroduceerd waaruit deze gegevens niet meer zijn af te leiden. Achterliggende gedachte is dat met de liberalisering van het besloten busvervoer in de Europese Unie de verzameling van deze statistieken niet meer van belang wordt geacht. Over het aantal chauffeurs bij dit pendelvervoer worden door het CBS geen gegevens bijgehouden. </antwoord>
      <noten afkomstig="antwoord">
         <noot nummer="1">Verordening EG 12/98 VAN DE RAAD van 11 december 1997 tot vaststelling van de voorwaarden waaronder vervoerondernemers worden toegelaten tot binnenlands personen-vervoer over de weg in een lidstaat waar zij niet gevestigd zijn</noot>
      </noten>
   </antwoorden>
</kvr>
