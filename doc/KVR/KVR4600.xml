<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lansink (CDA) over het groeipercentage van 1,3% en de slagvaardigheid van de overheid. (Ingezonden 27 februari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4600
</item>
         <item attribuut="Inhoud">Vragen over de constatering van minister Borst (VWS), tijdens een symposium van het Noordelijk Centrum voor Gezondheidsvraagstukken op 22 januari 1997, dat ook de gezondheidszorg van de huidige economische opbloei moeten kunnen profiteren.</item>
         <item attribuut="Rubriek">Gezondheidszorg (Algemeen) Overheidsfinanciën (Algemeen)</item>
         <item attribuut="Trefwoorden">Gezondheidszorg Overheidsfinanciën</item>
         <item attribuut="Vindplaats">Kamervragen met antwoord 1996-1997, nr. 910, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Lansink</persoon>
         </item>
         <item attribuut="Datum_reaktie">1997-03-24</item>
         <item attribuut="Datum_indiening">1997-02-27</item>
         <item attribuut="Document-id">KVR4600</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1861" allpagenumbers="1861 1862" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="910" onderwerp="" indiendatum="1997-02-27">
         <vrager partij="CDA" oorsprong="parlement">Lansink</vrager>
         <vraagt-aan/>
      </vraagdata>
      <antwoorddata antwoorddatum="1997-03-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u tijdens een symposium van het Noordelijk Centrum voor Gezondheidsvraagstukken op 22 januari jl. in Zwolle geconstateerd «dat ook de gezondheidszorg van de huidige economische opbloei moet kunnen profiteren en zelfs de minister van Financiën tot de conclusie was gekomen dat de zorgsector met een groeipercentage van 1,3 procent wel een erg krap jasje aangemeten was»? <voetnoot nummer="1"/>
      </vraag>
      <vraag nummer="2">Zo ja, erkent u daarmee dat de in het regeerakkoord toegestane volumegroei van 1,3% voor de sector ontoereikend en niet-realistisch is? Zo neen, wat is alsdan de achtergrond van uw opmerking geweest? Kunt u uw antwoord motiveren? </vraag>
      <vraag nummer="3">Wordt de conclusie waartoe de minister van Financiën kennelijk onlangs is gekomen onderschreven door het kabinet? Welke gevolgen worden daaraan verbonden? </vraag>
      <vraag nummer="4">Welk percentage aan volumegroei acht u minimaal noodzakelijk teneinde deze meer in overeenstemming te brengen met de werkelijkheid? </vraag>
      <vraag nummer="5">Hebt u reeds een verzoek om extra financiële middelen bij de minister van Financiën ingediend? Welk bedrag betreft het hier? Op welke wijze hebt u deze claim onderbouwd? </vraag>
      <vraag nummer="6">Zo neen, welke redenen liggen daaraan ten grondslag mede in het licht van het feit dat de minister van Financiën zelf ook «tot de conclusie was gekomen dat de zorgsector met een groeipercentage van 1,3% wel een krap jasje aangemeten was»? </vraag>
      <vraag nummer="7">Hebt u op genoemd symposium opgemerkt dat de sturing van de zorgsector sterk gedirigeerd zal worden door de snelheid waarmee nieuwe medisch-technische ontwikkelingen zich zullen aandienen «en dat dat vraagt om een slagvaardiger beleid van de overheid»? </vraag>
      <vraag nummer="8">Zo ja, kunt u concreet aangeven wat u met uw opmerking heeft bedoeld? Acht u het beleid van de overheid thans onvoldoende slagvaardig? </vraag>
      <vraag nummer="9">Welke voorstellen van uw kant mag de Kamer op korte termijn verwachten teneinde «het beleid van de overheid slagvaardiger» te doen zijn? Kunt u uw antwoord motiveren? </vraag>
      <noten afkomstig="vraag">
         <noot nummer="1" titel="Cicero">«Cicero», 31 januari jl, nr. 2</noot>
      </noten>
   </vragen>
   <antwoorden aantal="4">
      <antwoord nummer="1">Tijdens het genoemde congres heb ik met betrekking tot de 1,3% volumegroei de opmerking gemaakt, dat de ministers van Financiën en VWS erkennen dat de 1,3% soms een te krap jasje inhoudt. Deze conclusie wordt overigens door het gehele kabinet gedeeld. Uit het JOZ 1997 blijkt immers dat de regering voor het jaar 1997 op voorhand akkoord gaat met een overschrijding van 376 mln, hetgeen dus meer is dan de 1,3%. </antwoord>
      <antwoord nummer="2">Het regeerakkoord komt wat betreft de zorgsector in de kern er op neer dat er, naast de 1,3% volumegroei, een strak programma van volumebeheersing en kostenbeperking wordt ontworpen. Een speciale task force heeft in 1995 aan het kabinet voorstellen gedaan, die met de Kamers zijn besproken bij de behandeling van het FOZ 1996. Een volgend element in het verlengde van het regeerakkoord is dat er voldoende ruimte moet zijn voor noodzakelijke volumegroei. Dat bekijkt de regering elk jaar zorgvuldig tegen de achtergrond van de inspanningen die worden verricht om de beheersingbaarheid te vergroten. Het gaat bij het beheersingbeleid om het tot stand brengen van methoden van bekostiging die prikkelen tot optimale aanwending van beschikbare middelen en om het weghalen van niet benodigde financiële ruimte. Dat is een klus die een lange adem vraagt. Ten slotte verwacht het kabinet heel wat effect van de inspanningen van de sector zelf om de doelmatigheid op allerlei manieren te verhogen. Ook dat is echter een geleidelijk proces, dat vele jaren kost. In het regeerakkoord is ook voorzien dat zich een situatie kan voordoen waarin de toegestane groei, gemotiveerd met een strak programma van volumebeperking en kostenbeperking, niet voldoende blijkt te zijn. Die situatie deed zich voor tijdens de financiële besluitvorming binnen het kabinet voor het jaar 1997. Het kader waaraan de feitelijke uitgaven worden getoetst, het BKZ, werd in een zeer laat stadium van de begrotingsvoorbereiding verlaagd. Dit gebeurde op basis van een revisie van de pBBP-ontwikkeling. Dit had niets met het beleid als zodanig te maken. Gelet op de reeds ingezette ombuigingen, ook op het terrein van de prijsbeheersing, was het niet doenlijk om aanvullende ombuigingen in te zetten. Tevens bleek het niet mogelijk om binnen de geraamde budgetten voldoende prioriteit te geven aan de thuiszorg en aan de nieuwe geneesmiddelen voor mensen met multiple sclerose en voor HIV-geïnfecteerden. Om die reden heeft de regering voor het jaar 1997 op voorhand geen consequenties verbonden aan het verlaagde kader. Hieruit blijkt dus dat de in het regeerakkoord aangegeven formule geen onwrikbare norm is. Het kabinet weegt elk jaar zorgvuldig af wat wel kan en wat niet kan. Het vorenstaande is de achtergrond van mijn opmerking terzake in de speech. </antwoord>
      <antwoord nummer="3, 4, 5, en 6">Zoals uit mijn antwoord op vraag 2 blijkt, is mijn uitspraak tijdens het desbetreffende symposium op 22 januari jl. te Zwolle gebaseerd op het regeerakkoord alsmede in het verlengde daarvan de wijze waarop het kabinet in de begrotingsvoorbereidingen voor de jaren 1995, 1996 en 1997 tot besluitvorming is gekomen. Binnenkort zal het kabinet zich buigen over de voorbereiding 1998. Daartoe behoort ook de besluitvorming over het JOZ 1998. Ik ga ervan uit dat daarbij de algemene lijn die in de afgelopen jaren ten aanzien van de zorg is gevolgd, zal worden gecontinueerd. Een en ander houdt in dat de 1,3% groei uitgangspunt is, maar dat ook grondig zal worden bezien of sectorspecifiek een hoger percentage nodig, haalbaar en betaalbaar is. </antwoord>
      <antwoord nummer="7, 8 en 9" voetnoot="1">In mijn speech heb ik gesteld dat er sprake is van een grote dynamiek in de gezondheidszorg. Medisch technologische ontwikkelingen leveren hieraan een belangrijke bijdrage. Verder heb ik gesteld dat deze dynamiek tot op zekere hoogte een autonoom karakter heeft. Medische technologie grijpt op verschillende wijzen in op de zorgsector. Enerzijds leidt het tot meer efficiency en daarmee kostenbeheersing. Anderzijds biedt het nieuwe mogelijkheden. Ziekten waarvoor in het verleden geen behandeling mogelijk was, kunnen nu worden genezen. Nieuwe medische technologie kan daarmee ook tot verhoging van de kosten leiden. Beide effecten zijn moeilijk te kwantificeren. Wel zijn er sterke aanwijzingen dat het kostenopdrijvend effect het kostenbesparend effect overtreft. De overheid heeft slechts zeer ten dele (bijvoorbeeld via subsidies aan onderzoek) invloed op medisch technologische ontwikkelingen. Nieuwe technologie komt beschikbaar, de burger «vraagt» er naar en vervolgens komt onder meer de vraag op in hoeverre er sprake dient te zijn van vergoeding via de ZFW. Deze afweging is een zeer complexe. Enerzijds willen we de beste zorg voor iedereen. Anderzijds betekent het zonder beperkingen opnemen van nieuwe zeer dure medicijnen in het ziekenfondspakket dat andere vormen van zorg in de knel kunnen komen. Deze feiten en ontwikkelingen vragen om een beleid dat zich voortdurend richt op het verder ontwikkelen van procedures om de afweging op een gedegen wijze te kunnen maken. In deze context kunt u mijn opmerking plaatsen dat de overheid voortdurend moet zoeken naar methoden om slagvaardiger te kunnen omgaan met nieuwe technologische ontwikkelingen. In dit verband noem ik een notitie waar de Tweede Kamer om heeft gevraagd, in de motie van de heer De Jong c.s. <voetnoot nummer="1"/>Daarin zal worden ingegaan op de uitvoering van de beleidsbrief MTA en nieuwe initiatieven ter bevordering van doelmatigheid in de zorg. Deze brief zal u in april 1997 worden toegezonden. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 004" documentnummer="8">Kamerstuk 25 004, nr. 8</noot>
      </noten>
   </antwoorden>
</kvr>
