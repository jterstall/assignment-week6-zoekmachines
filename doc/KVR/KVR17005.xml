<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de verhoging van alimentatie. (Ingezonden 23 december 2002); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17005
</item>
         <item attribuut="Inhoud">Vragen over de redenen voor de verhoging van de alimentatie per 1 januari 2003.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Alimentatie</item>
         <item attribuut="Vindplaats">Kamervragen met antwoord 2002-2003, nr. 624, Tweede Kamer</item>
         <item attribuut="Vraagnr_bij_indiening">2020305050</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-01-20</item>
         <item attribuut="Datum_indiening">2002-12-23</item>
         <item attribuut="Document-id">KVR17005</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1317" allpagenumbers="1317" vetnummer="2020305050" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17005" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="624" onderwerp="" indiendatum="2002-12-23">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-01-20">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Is het waar dat de alimentatie die ex-echtgenoten en ex-partners betalen per 1 januari 2003 met 3,9 procent wordt verhoogd als gevolg van een verhoging van de alimentatie-index? Zo ja, op welke wijze is dit cijfer tot standgekomen? Waarom is de alimentatie-index aldus vastgesteld? </vraag>
      <vraag nummer="2">Hoe verhoudt de alimentatie-index zich tot het inflatiecijfer? Indien de alimentatie-index afwijkt van het inflatiecijfer, waarom is dat zo? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 en 2">Ja, de uitkeringen voor levensonderhoud zijn met ingang van 1 januari 2003 automatisch verhoogd met 3,9% (zie beschikking van 7 november 2002 (Stct. 215)). Het indexeringspercentage van bij rechterlijke uitspraak of bij overeenkomst vastgestelde alimentatiebedragen wordt jaarlijks met ingang van 1 januari vastgesteld aan de hand van de ontwikkeling van de indexcijfers van de cao-lonen per maand (inclusief bijzondere beloningen) voor volwassenen in de periode van 30 september van het jaar onmiddellijk voorafgaande aan die eerste januari en het indexcijfer van de lonen per 30 september in het jaar daarvoor (artikel 402a van Boek 1 van het Burgerlijk Wetboek (BW) en het Besluit van 28 september 1992, houdende begripsomschrijving van het indexcijfer der lonen (Stb. 1992, 507, laatstelijk gewijzigd bij besluit van 18 april 1997, Stb. 169)). Bij de samenstelling van dit indexcijfer wordt behalve met de ontwikkeling van de salarissen in het bedrijfsleven, ook rekening gehouden met de ontwikkeling van de salarissen bij de overheid en in andere sectoren. Voor de wijziging van de alimentaties die volgens de hiervoor beschreven wettelijke regeling per 1 januari 2003 heeft plaatsgevonden, komen in aanmerking de indexcijfers per 30 september 2001 en per 30 september 2002. Deze bedragen 135.6 respectievelijk 140.9, hetgeen een procentueel verschil van 3.91 oplevert. Afronding ingevolge de wet op tienden van een procent betekent een verhoging van de alimentaties per 1 januari 2003 met 3.9%. Het inflatiepercentage over de periode september 2001–september 2002, bedroeg 3,4. Het inflatiepercentage is een prijsindexcijfer en geeft de gemiddelde prijsverandering weer van de goederen en diensten die huishoudens aanschaffen. Bij de vaststelling van alimentatie wordt enerzijds gekeken naar de behoefte van de alimentatiegerechtigde en anderzijds naar de draagkracht van de alimentatieplichtige. Artikel 402a Boek 1 BW beoogt een algemene regeling te geven voor de jaarlijkse automatische aanpassing van de hoogte van de onderhoudsbijdragen in verband met de geldontwaarding en de daarmee samenhangende stijging van de lonen. Zo wordt voorkomen dat de onderhoudsgerechtigde elk jaar aanpassing van de alimentatie moet vragen in verband met de geldontwaarding. In dat kader is gekozen voor aansluiting bij de ontwikkeling van een loonindexcijfer en niet een prijsindexcijfer. Tevens wordt door deze wijze van indexering bewerkstelligd dat eenmaal vastgestelde alimentatiebedragen blijven beantwoorden aan de wettelijke maatstaf van draagkracht. Indien de automatische indexering in een concreet geval tot ongewenste resultaten leidt, bijvoorbeeld omdat de alimentatieplichtige een vast inkomen heeft dat niet meegaat met het loon- en prijspeil kan overigens in onderling overleg of door tussenkomst van de rechter de automatische indexering (al dan niet voor bepaalde tijd) worden uitgesloten en eventueel een andere wijze van indexering worden afgesproken. </antwoord>
      <noten afkomstig="antwoord"/>
   </antwoorden>
</kvr>
