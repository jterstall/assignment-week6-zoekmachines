<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de minister van Economische Zaken over windparken die het energienet bedreigen. (Ingezonden 30 mei 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23287
</item>
         <item attribuut="Inhoud">Vragen naar aanleiding van berichten over bedreiging van de Nederlandse stroomvoorziening als gevolg van overaanbod aan Duitse windstroom (windenergie).</item>
         <item attribuut="Rubriek">Energie, water en grondstoffen (Alternatieve energiebronnen) Energie, water en grondstoffen (Elektriciteit)</item>
         <item attribuut="Trefwoorden">Duitsland Elektriciteit Windenergie</item>
         <item attribuut="Vindplaats">Kamervragen met antwoord 2004-2005, nr. 1891, Tweede Kamer</item>
         <item attribuut="Vraagnr_bij_indiening">2040515560</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2005-06-20</item>
         <item attribuut="Datum_indiening">2005-05-30</item>
         <item attribuut="Document-id">KVR23287</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4025" allpagenumbers="4025 4026" vetnummer="2040515560" code="0405tkkvr1891" lopendefooter="Tweede Kamer, vergaderjaar 2004–2005, Aanhangsel" filenaam="KVR23287" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1891" onderwerp="" indiendatum="2005-05-30">
         <vrager partij="VVD" oorsprong="parlement">De Krom</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-06-20">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Wind uit Duitsland bedreigt energienet»? <voetnoot nummer="1"/>
      </vraag>
      <vraag nummer="2">Is het waar dat in het afgelopen halfjaar twee maal bijna de stroomvoorziening in Nederland in gevaar is geweest als gevolg van een overaanbod van Duitse windstroom? Zo ja, sinds wanneer bent u hiervan op de hoogte? Waarom is de Kamer hierover niet eerder geïnformeerd? </vraag>
      <vraag nummer="3">Bestaat het gevaar op uitval als gevolg van overaanbod aan Duitse windstroom op dit moment nog steeds? </vraag>
      <vraag nummer="4">Kunt u een schatting geven van de kosten die gemoeid zijn met het verzwaren van het Nederlandse net om eventuele calamiteiten als gevolg van overaanbod van windenergie tegen te gaan? </vraag>
      <vraag nummer="5">Vindt u het redelijk dat aanpassingen in het Nederlandse net moeten worden gemaakt op kosten van Nederland, terwijl het probleem in de toepassing van windenergie in Duitsland ligt? Zo neen, welke stappen bent u van plan te ondernemen? </vraag>
      <vraag nummer="6">In hoeverre kunnen deze plotselinge stroompieken ook een gevaar vormen voor de Nederlandse stroomvoorziening wanneer de plannen voor 6.000 MW aan windenergie op zee gerealiseerd zouden zijn? </vraag>
      <noten afkomstig="vraag">
         <noot nummer="1" datum="2005-05-26" bron="De Telegraaf">De Telegraaf, 26 mei 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De Duitse en Nederlandse elektriciteitsmarkten zijn door de grensoverschrijdende verbindingen nauw met elkaar verbonden. Rond de jaarwisseling en dit voorjaar hebben de Duitse netbeheerders RWE Net en E.on Netz inderdaad meerdere malen aan TenneT moeten aangeven dat de situatie kritisch is geweest. Deze kritische situaties houden verband met de omvang van het opgestelde windvermogen in vooral Noord-Duitsland en het achterblijven van voldoende investeringen in hoogspanningslijnen in Duitsland, waardoor het teveel aan opgewekte elektriciteit onder andere via het Nederlandse net afgevoerd moet worden. De Duitse netbeheerders zijn bovendien verplicht de door de wind opgewekte elektriciteit met voorrang toe te laten op het net en te transporteren. Zowel de betrouwbaarheid van het Duitse als het Nederlandse net komen in gevaar indien er plotseling een overaanbod is van elektriciteit dat niet afgevoerd kan worden. Niet de windparken zelf zijn het echte probleem, maar vooral de Duitse regelgeving, de marktstructuur en de gebrekkige investeringen in netten in Duitsland is de oorzaak. TenneT heeft rond de jaarwisseling direct contact met mij opgenomen. Vervolgens heb ik de afgelopen periode hoge prioriteit gegeven aan het zoeken naar een oplossing door intensief overleg met mijn Duitse collega, maar ook met de netbeheerders, De Europese Commissie en andere lidstaten. Mijn streven was om u te informeren over de windproblematiek, zodra ik ook acties en oplossingen kon presenteren. Mijn bedoeling was om u uitgebreid op de hoogte stellen van deze problematiek in de brede leveringszekerheidsbrief die u op korte termijn zult ontvangen. </antwoord>
      <antwoord nummer="3">Nog steeds heeft de inpassing van met windenergie opgewekte elektriciteit in het elektriciteitsnet in Duitsland gevolgen voor de leveringszekerheid van elektriciteit in Duitsland en Nederland. Overigens zijn zoals gezegd niet zozeer de windparken het probleem, maar vooral de regelgeving, de marktstructuur en de gebrekkige investeringen in netten in Duitsland de oorzaak. Dat vergt maatregelen in Duitsland. Mijn inzet is om dat te bewerkstelligen. </antwoord>
      <antwoord nummer="4">TenneT voorziet nu geen verzwaring van het net in Nederland om specifiek deze mogelijke calamiteiten tegen te gaan. Het verzwaren van het net moet vooral in Duitsland plaatsvinden. Mijn acties zijn er op gericht om de situatie in Duitsland te verbeteren. </antwoord>
      <antwoord nummer="5">Zoals gezegd ligt de oplossing niet in het verzwaren van het Nederlandse net om dit probleem op te lossen, dat zou ook niet redelijk zijn. De regelgeving omtrent duurzame energie, de structuur en werking van de Duitse energiemarkt en het achterblijven van investeringen in het Duitse net vormt de oorzaak van het probleem. Ik heb de afgelopen maanden meerdere malen zowel schriftelijk als mondeling een dringend beroep op de Duitse regering gedaan om naar structurele oplossingen te zoeken, die bovendien recht doen aan de behoeftes van de markt. TenneT heeft immers de laatste jaren fors geïnvesteerd in interconnectiecapaciteit met Duitsland, welke capaciteit maar zeer ten dele aan de markt ter beschikking kan worden gegeven, omdat zij in reserve moet worden gehouden om kritische situaties op te vangen. Dit betekent niet alleen dat deze capaciteit niet voor de markt beschikbaar is, maar bovendien dat deze investeringen geen rendement opleveren. Interconnectie moet immers naast de leveringszekerheid ook de handel in stroom tussen lidstaten bevorderen. Duitsland is verzocht het stimuleringsregime voor wind, alsmede de methodiek om vraag en aanbod van elektriciteit in balans te houden, te wijzigen. Op dit moment is er in het Duitse systeem geen enkele prikkel om het windenergie-aanbod bij pieken onder controle te houden. Duitsland verwijst voor een oplossing naar de in het parlement liggende Energiegesetz die daarvoor wel een handvat gaat bieden. Er is goede hoop bij mijn collega Clement dat deze wet nog wel in de komende weken door de Bondsraad zal worden afgehandeld. Daarnaast verwijst Duitsland naar het zogenaamde DENA-rapport over netinpassing van windenergie in Duitsland tot 2015, dat in februari 2005is verschenen. De belangrijkste conclusie van dit rapport is dat inpassing van windenergie mogelijk is met name door de uitbreiding van de hoogspanningsnetten, tegen acceptabele kosten. De studie gaat niet in op de problemen die nu bestaan en geeft ook geen korte termijnoplossingen. Op korte termijn wordt nu de oplossing gezocht in het aanpassen van allocatietechnieken op de diverse Duitse grenzen. Door goede afspraken tussen TenneT en de Duitse netbeheerders over allocaties, waar nu aan gewerkt wordt, zal het risico voor calamiteiten verminderen. TenneT heeft mij aangegeven dat deze gesprekken inderdaad vruchten lijken af te werpen, maar niet alle problemen oplossen. Ook is door het verlagen van de nominaties op de Frans-Duitse grens de situatie enigszins verbeterd. Mijn collega Clement zal ten slotte vóór eind juni een actieplan opstellen en aan mij sturen, waarin inzake de windenergie-kwestie zowel korte termijn maatregelen, alsook meer fundamentele, wetswijziging vergende zaken worden opgenomen. Deze maatregelen moeten er voor zorgen dat er minder van het Nederlandse net gebruik gemaakt wordt bij grote windproductie. In breder verband ten slotte werk ik aan het wegnemen van belemmeringen op de Noordwest Europese elektriciteitsmarkt. Over de vorderingen op dat gebied, alsook over de tender voor calamiteitenvermogen die TenneT heeft uitgeschreven om onder andere onverwachte internationale elektriciteitsstromen op te kunnen vangen, zal ik u uitgebreid informeren in de leveringszekerheidsbrief, die u op korte termijn tegemoet kan zien. </antwoord>
      <antwoord nummer="6">Ten eerste merk ik op dat de ontwikkeling van wind op zee in Nederland stapsgewijs gaat, park voor park. In hoeverre 6.000 MW in 2020 werkelijkheid wordt, is afhankelijk van een aantal kritische succesfactoren zoals de noodzakelijke kostenreducties, de gekozen oplossingen voor de onbalans, de leereffecten van de (internationaal) opgedane ervaringen en de ontwikkelingen met betrekking tot andere alternatieve energiebronnen. Groot verschil is dat wij in Nederland het systeem van programmaverantwoordelijkheid kennen, in tegenstelling tot Duitsland. Dit betreft kort gezegd de verantwoordelijkheid van producenten en afnemers om dagelijks de productie, het transport en het verbruik van elektriciteit te plannen en deze planning in de vorm van energieprogramma’s in te dienen bij TenneT. Een programmaverantwoordelijke dient het door hem ingediende programma na te leven. Indien hij afwijkt van het door hem opgegeven programma en daardoor onbalans creëert, dan dient hij de daardoor bij TenneT veroorzaakte kosten te vergoeden. Er is dus een financiële prikkel om de programma’s na te leven. In de praktijk werkt dat systeem goed. Voor windenergie ontbreekt deze prikkel in Duitsland. </antwoord>
      <noten afkomstig="antwoord"/>
   </antwoorden>
</kvr>
