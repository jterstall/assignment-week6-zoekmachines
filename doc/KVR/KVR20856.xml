<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoopen (CDA) aan de staatssecretaris van Economische Zaken over de TAOM-subsidie. (Ingezonden 1 juli 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20856
</item>
         <item attribuut="Inhoud">Vragen naar aanleiding van bericht in Financieele Dagblad van 30 juni 2004. Nederlandse bedrijven die laaggekwalificeerd productiewerk naar het buitenland (lage-lonenlanden) overbrengen zouden krachtens de Technische Asssistentie Opkeomende Markten ('TAOM-regeling') van het Ministerie van Econmische Zaken subsidie kunnen krijgen op de kosten van uitbesteding. De TOAM-regeling beoogt zowel opkomende markten te stimuleren als het Nederlandse bedrijfsleven in die markten te positioneren [Aanvulling op eerdere vragen terzake van het lid Gerkens (SP), ingezonden 30 juni 2004].</item>
         <item attribuut="Rubriek">Arbeid (Arbeidsmarkt) Bedrijfsleven en industrie (Ondernemingen)</item>
         <item attribuut="Trefwoorden">Ondernemingen Werkgelegenheid</item>
         <item attribuut="Vindplaats">Kamervragen met antwoord 2003-2004, nr. 2047, Tweede Kamer</item>
         <item attribuut="Vraagnr_bij_indiening">2030416950</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2004-08-12</item>
         <item attribuut="Datum_indiening">2004-07-01</item>
         <item attribuut="Document-id">KVR20856</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4323" allpagenumbers="4323 4324 4325" vetnummer="2030416950" code="0304tkkvr2047" lopendefooter="Tweede Kamer, vergaderjaar 2003–2004, Aanhangsel" filenaam="KVR20856" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2047" onderwerp="" indiendatum="2004-07-1">
         <vrager partij="CDA" oorsprong="parlement">Ten Hoopen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2004-08-12">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Over welke cijfers beschikt u met betrekking tot de verplaatsing van productiecapaciteit van Nederland naar lagelonenlanden? Wat is uw mening over de conclusie <voetnoot nummer="1"/>van de Stichting voor Economisch Onderzoek (SEO) van de Universiteit van Amsterdam, dat er geen sprake is van offshoring? Indien er feitelijk sprake is van verplaatsing van productiecapaciteit, deelt u dan de mening dat dit een groot probleem vormt, mede met het oog op het prille economische herstel en het herstel van de werkgelegenheid? </vraag>
      <vraag nummer="2" voetnoot="2">Deelt u de mening dat de TAOM-regeling <voetnoot nummer="2"/>, bedoeld om opkomende markten te ondersteunen en het Nederlandse bedrijfsleven in deze markten te positioneren, de verplaatsing van Nederlandse werkgelegenheid naar andere landen stimuleert? </vraag>
      <vraag nummer="3">Deelt u de mening dat het, nu China en India als opkomende markten met een jaarlijkse economische groei van 8 à 9%, in dit licht vreemd is en niet in het belang van het herstel van de Nederlandse economie en werkgelegenheid is om TAOM-subsidies te verlenen? </vraag>
      <vraag nummer="4">Bent u bereid deze subsidie te heroverwegen? </vraag>
      <noten afkomstig="vraag">
         <noot nummer="1" datum="2004-06-30" bron="Financieel Dagblad">Financieel Dagblad, 30 juni 2004</noot>
         <noot nummer="2" titel="Technische Assistentie Opkomende Markten">TOAM staat voor «Technische Assistentie Opkomende Markten», zie de Subsidieregeling technische assistentie in opkomende markten, gepubliceerd op 7 maart 2002 in Staatscourant nr. 47</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Gerkens (SP), ingezonden 30 juni 2004 (vraagnummer 2030416820). </toelichting>
   <antwoorden aantal="4">
      <antwoord nummer="1">Nederland is van oudsher een open economie. Internationale handel, buitenlandse/investeringen en internationale economische samenwerking vormen een belangrijke bron voor economische groei. Internationale verplaatsing van bedrijfsactiviteiten (offshoring) is daarbij geen nieuw fenomeen. Verplaatsing van productiecapaciteit naar Azië en Midden- en Oost-Europa door Amerikaanse en Europese bedrijven is een proces dat al decennia plaatsvindt. De Nederlandse economie profiteert op deze wijze zelf ook in belangrijke mate van internationalisering. Zo vestigen zich buitenlandse bedrijven in Nederland. Internationale arbeidsdeling is een onderdeel van het economisch proces, waarbij bedrijven datgene daar produceren waar dat goed en efficiënt kan. Wel nieuw is dat het niet langer alleen industriële activiteiten betreft, maar ook bedrijfsprocessen in de dienstensfeer en IT. Internationale verplaatsing van bedrijfsactiviteiten kan voordelen opleveren voor productiviteit en concurrentiekracht en dus ook voor de werkgelegenheid. Meer economische groei in ontwikkelingslanden dankzij verplaatsing en uitbesteding betekent ook een grotere afzetmarkt en nieuwe commerciële kansen voor Nederlandse bedrijven. Vaak vormen kostenoverwegingen een belangrijk motief voor het bedrijven om (een deel van) hun bedrijfsactiviteiten naar het buitenland te verplaatsen. Dit kan ertoe leiden dat op korte termijn verlies aan arbeidsplaatsen in Nederland optreedt. Daartegenover ontstaan ook weer nieuwe activiteiten, vaak met een relatief hogere toegevoegde waarde, waardoor de economie als geheel verder kan groeien. Dit vereist een ondernemmgs- en vestigingsklimaat in Nederland met voldoende flexibiliteit voor bedrijven om snel in te kunnen spelen op kansen en veranderingen. De overheid richt zich in haar beleid op het creëren van de juiste randvoorwaarden. Belangrijke speerpunten van het kabinetsbeleid zijn het stimuleren van ondernemerschap en innovatie, het verminderen van administratieve lastendruk en tegenstrijdige regelgeving, het verbeteren van onderwijs, infrastructuur, fiscaliteit en werking van de arbeidsmarkt. Veel economen, waaronder die van de Stichting Economisch Onderzoek (SEO), geven te kennen dat het negatieve scenario dat de media schetsen voor de Westerse werkgelegenheid overdreven is. Op dit moment is er evenwel geen volledig beeld van de aard en omvang van internationale verplaatsing van bedrijfsactiviteiten door Nederlandse bedrijven en de effecten voor de Nederlandse economie. Daarom heeft het Ministerie van Economische Zaken opdracht voor een onderzoek verleend aan een extern bureau, waarvan ik de uitkomsten in het najaar verwacht. De Tweede Kamer zal over de uitkomsten van het onderzoek geïnformeerd worden. </antwoord>
      <antwoord nummer="2">De suggestie dat het Ministerie van Economische Zaken via de regeling Technische Assistentie Opkomende Markten (TAOM) productieverplaatsing naar lage lonen landen subsidieert is niet juist. Het doel van de regeling Technische Assistentie in Opkomende Markten is het bijdragen aan de duurzame ontwikkeling van ondernemingen in opkomende markten en ondersteunen van een succesvolle positionering van Nederlandse MKB-ondernemingen op deze markten. TAOM ondersteunt twee soorten met een Nederlandse MKB-investering samenhangende activiteiten op het gebied van kennisoverdracht: • managementondersteuning, met als doel het verhogen van de productiviteit van het bedrijf in de opkomende markt; • scholing; hiertoe worden gerekend opleidingen, stages, seminars en trainingen on-the-job, die zijn gericht op specialisatie en vergroting van vaardigheden. Door deze technische assistentie wordt de succeskans van de achterliggende investering vergroot. Zoals blijkt uit een onlangs afgeronde evaluatie door bureau Bartels (Evaluatie van de instrumenten IFOM (IFMOE) en TAOM (IBTA-OE), Bureau Bartels B.V., Amersfoort, 12 mei 2004), participeren Nederlandse bedrijven in buitenlandse bedrijven om op die manier hun activiteiten uit te breiden, nieuwe activiteiten te ontwikkelen en nieuwe markten aan te boren. In meer dan de helft van de gevallen is helemaal geen sprake van verplaatsing van activiteiten naar het buitenland. Meestal gaat het om beslissingen van bedrijven om via hun buitenlandse partners de bestaande activiteiten uit te breiden of nieuwe activiteiten te ontplooien. Zo besluiten verschillende bedrijven tot participatie in het bedrijf van hun toeleverancier, om op die manier de leverantie van halffabrikaten met een goede prijs-kwaliteitverhouding ook in de toekomst veilig te stellen en waar mogelijk te verbeteren. Andere bedrijven kopiëren hun Nederlandse bedrijfsformule en zetten met de buitenlandse partner vergelijkbare activiteiten op in een nieuwe markt of zijn daardoor in staat om de afzet op de bestaande markt te vergroten. De hierboven beschreven activiteiten leiden in principe niet tot verplaatsing van activiteiten uit Nederland. In een aantal gevallen is echter wel sprake van verplaatsing van activiteiten naar opkomende markten. Het gaat daarbij naar de mening van de onderzoekers met name om bedrijven die producten maken die in Nederland niet meer rendabel te produceren zijn. Zo worden productie- en distributieactiviteiten vanuit Nederland overgeplaatst. Lage lonen en beschikbaarheid van personeel geven bij die bedrijven de doorslag om over te gaan tot overplaatsing van activiteiten naar het buitenland. Productieverplaatsing kan dus in sommige gevallen een neveneffect zijn van een investeringsbeslissing. Dit wordt echter door de TAOM-regeling niet gestimuleerd. Een investering met een volledige verplaatsing naar het buitenland wordt zelfs geheel uitgesloten in de TAOM. De MKB-onderneming in kwestie moet activiteiten in Nederland blijven ontplooien. Het Nederlandse moederbedrijf profiteert vervolgens van de in het buitenland gedane investeringen en de ondersteuning door de TAOM daarbij. Nederland is van oudsher een handelsnatie. Nederlandse investeringen in het buitenland zijn dan ook van groot belang omdat deze – net zoals export en ander vormen van internationaal ondernemen – kunnen bijdragen aan een duurzame economische groei in Nederland. In veel gevallen leiden juist investeringen in het buitenland tot extra uitvoer (en dus ook productie in Nederland) van goederen en diensten. </antwoord>
      <antwoord nummer="3">Zoals bij de beantwoording van de voorgaande vragen over dit onderwerp al is opgemerkt heeft de TAOM-regeling tot doel om Nederlandse investeringen in opkomende markten te versterken. In de meeste gevallen gaat het daarbij om versterking of uitbreiding van reeds bestaande investeringen. Juist door de relatief hoge economische groei in die landen liggen daar ook voor het Nederlandse MKB grote kansen en is de regeling relevant. De TAOM komt pas in beeld als het bedrijf al een investeringsbeslissing heeft genomen. Uit de eerdergenoemde evaluatie van bureau Bartels blijkt dat in bijna tweederde van de projecten sprake is van economische spin off voor zowel het Nederlandse moederbedrijf als de buitenlandse partnerbedrijven. De ondersteunde projecten worden doorgaans als belangrijk ervaren voor de Nederlandse moederorganisatie, aangezien zij vooral bijdragen aan het behoud van investeringen, verbetering van de concurrentiepositie en vergroting van het marktaandeel van de deelnemende Nederlandse ondernemingen. Het succes van het Nederlandse bedrijf levert een bijdrage aan de economische groei in Nederland en ook dat is in het belang van Nederlandse werknemers. </antwoord>
      <antwoord nummer="4">Ik ben momenteel bezig in het kader van de stroomlijning van het buitenlandinstrumentarium de TAOM en andere regelingen te evalueren en te stroomlijnen. Dit zal leiden tot eenvoudigere en minder regels. Hierbij zal ook de genoemde evaluatie door Bureau Bartels worden betrokken. In het Actieprogramma Internationaal Ondernemen dat ik dit najaar naar de Tweede Kamer stuur, zal ik juist ook aandacht besteden aan aantoonbare en substantiële criteria en neveneffecten van de regelingen, zowel positief als negatief. Waar nodig zullen uiteraard aanpassingen worden gedaan. Daarbij zal ook de bovengenoemde studie van de SEO worden betrokken. </antwoord>
      <noten afkomstig="antwoord"/>
   </antwoorden>
</kvr>
