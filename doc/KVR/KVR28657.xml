<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (PvdD) aan de minister van Landbouw, Natuur en Voedselkwaliteit over kabeljauw in de Noordzee. (Ingezonden 23 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28657
</item>
         <item attribuut="Inhoud">Vragen naar aanleiding van het bericht 'Kabeljauwpopulatie op instorten door overbevissing' (Vara Vroegevogels, 14 mei 2007). Er zou een stop op kabeljauwvangst ingesteld moeten worden. Greenpeace stelt voor om zeereservaten in de Noordzee in te stellen.</item>
         <item attribuut="Rubriek">Visserij (Vangstquota) Visserij (Zeevisserij)</item>
         <item attribuut="Trefwoorden">Zeevisserij</item>
         <item attribuut="Vindplaats">Kamervragen met antwoord 2006-2007, nr. 2029, Tweede Kamer</item>
         <item attribuut="Vraagnr_bij_indiening">2060715510</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Ouwehand</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-05-23</item>
         <item attribuut="Document-id">KVR28657</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4295" allpagenumbers="4295 4296" vetnummer="2060715510" code="0607tkkvr2029" lopendefooter="Tweede Kamer, vergaderjaar 2006–2007, Aanhangsel" filenaam="KVR28657" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2029" onderwerp="" indiendatum="2007-05-23">
         <vrager partij="PvdD" oorsprong="parlement">Ouwehand</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Kabeljauwpopulatie op instorten door overbevissing»? <voetnoot nummer="1"/>
      </vraag>
      <vraag nummer="2">Is het waar dat de Noordzeepopulatie van kabeljauw ongeveer 70.000 ton bedraagt? Is het waar dat de minimale populatie benodigd voor herstel van de kabeljauwstand 150.000 ton bedraagt? Zo ja, bent u bereid spoedig maatregelen te treffen om de kabeljauwstand in de Noordzee veilig te stellen? Op welke wijze? Zo neen, wat zijn dan de juiste cijfers? </vraag>
      <vraag nummer="3">Kunt u aangeven wat op dit moment de Europese Unie-quota zijn voor de vangst van kabeljauw in de Noordzee? Zo ja, deelt u de mening dat deze te rijmen zijn met de berichten dat de huidige kabeljauwpopulatie al te laag is om herstel van de soort te garanderen? </vraag>
      <vraag nummer="4">Bent u bereid een stop op kabeljauwvangst in te stellen in het Nederlandse deel van de Noordzee en buurlanden op te roepen dat voorbeeld te volgen? Zo ja, op welke termijn? Zo neen, waarom niet? </vraag>
      <vraag nummer="5">Bent u bereid tot het instellen van zeereservaten in de Noordzee, zoals Greenpeace voorstelt, zodat het zeeleven zich in die gebieden kan herstellen van overbevissing? Zo ja, op welke termijn en op welke wijze? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-14" bron="Vara Vroegevogels, http://vroegevogels.vara.nl/portal?_scr=news_ newsitem1&amp;id=280974">Vara Vroegevogels, http://vroegevogels.vara.nl/portal?_scr=news_newsitem1&amp;id=280974, 14 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Genoemde getallen betreffen de zogenaamde bestandsbiomassa. De grenswaarde (waaronder de aanwas in gevaar is) van kabeljauw in de Noordzee is gesteld op 70.000 ton. Op dit moment bevindt de paaistand zich nog steeds onder deze waarde. Het voorzorgsniveau voor kabeljauw is 150.000 ton. Boven dit voorzorgniveau bevindt kabeljauw zich binnen veilige biologische grenzen. Maatregelen om de kabeljauwstand in de Noordzee veilig te stellen zijn al in Europees verband genomen. Sinds 2004 bestaat een definitief herstelplan voor kabeljauw. <voetnoot nummer="1"/>Dit herstelplan bestaat uit het beheersen van de visserij van kabeljauw door middel van een adequate methode om het peil van de totaal toegestane vangsten (TAC’s) te bepalen en een systeem waarmee de op deze bestanden uitgeoefende visserij-inspanning binnen zodanige grenzen wordt gehouden dat de kans op overschrijding van de TAC’s onwaarschijnlijk is. Het doel van het herstelplan is de volwassen populatie van kabeljauw in de Noordzee te laten aangroeien tot het streefniveau van 150.000 ton. </antwoord>
      <antwoord nummer="3" voetnoot="2">Voor 2007 zijn de volgende quota in tonnen (x 1000) vastgesteld: <voetnoot nummer="2"/>België 590 Denemarken 3.388 Duitsland 2.148 Frankrijk 728 Nederland 1.914 Zweden 23 Verenigd Koninkrijk 7.773 Totaal EG-aandeel 16.564 Noorwegen 3.393 Totaal toegestane vangst- hoeveelheid (TAC) 19.957 Met zorg heb ik onlangs kennisgenomen van het advies van de internationale biologen over de situatie van het kabeljauwbestand in de Noordzee. De biologen adviseren dit jaar wederom een sluiting van de visserij. Dit om in één jaar het bestand tot het voorzorgsniveau te laten groeien. Sinds 2000 is zoals gezegd een aantal maatregelen genomen om het herstel van de kabeljauw te bevorderen om de kabeljauwpopulatie weer binnen veilige grenzen te krijgen. Naast een TAC-reductie van 75% in het kader van het kabeljauwherstelplan, zijn aanvullende maatregelen genomen op het gebied van technische maatregelen en door het instellen van een zeedagenregime. Het zeedagenregime is mede ingesteld om door middel van controle illegale aanlandingen van kabeljauw te voorkomen. De Europese Commissie, de lidstaten en de Regionale Advies Raden spreken nu over een herziening van het kabeljauwherstelplan. Sluiting van de kabeljauwvangst is naar mijn opvatting geen realistische optie. Nog los van het feit dat kabeljauw in Nederland voornamelijk als bijvangst wordt gevangen. Ik zal mij wel inzetten voor maatregelen die voor het bereiken van het voorzorgsniveau nodig zijn. </antwoord>
      <antwoord nummer="4">Nee. Het instellen van een nationaal verbod op kabeljauwvangst in het Nederlandse deel van de Noordzee is in strijd met de regels van het Gemeenschappelijk Visserijbeleid. Het kabeljauwbestand zal, evenals andere visbestanden, de komende jaren communautair worden beheerd. Daarbij blijft uitgangspunt dat het bestand moet toe groeien naar het voorzorgsniveau. </antwoord>
      <antwoord nummer="5">Nederland zal op grond van Europees en internationaal beleid en verplichtingen vanuit de Vogel- en Habitatrichtlijn (VHR) en het OSPAR-verdrag voor de bescherming van de Noord-Oost Atlantische oceaan, zeegebieden met bijzondere ecologische waarden in het Nederlandse deel van de Noordzee (territoriale zee en Exclusieve Economische Zone (EEZ)) beschermen. Een belangrijk doel is ook voor de zee een samenhangend Europees netwerk van beschermde natuurgebieden tot stand te brengen, het zogenaamde Natura 2000-netwerk. Dit netwerk heeft betrekking op de territoriale zee en de EEZ. Vanuit het OSPAR-verdrag wordt eveneens gewerkt aan het realiseren van een coherent netwerk van mariene beschermde gebieden voor de Noord-Oost Atlantische oceaan waar de Noordzee deel van uitmaakt. De genoemde internationale verplichtingen zijn vastgelegd in de Nota Ruimte en uitgewerkt in het Integraal Beheerplan Noordzee 2015 (IBN). In het IBN zijn vier gebieden aangewezen die bijzondere ecologische waarden bezitten: het Friese Front, de Klaverbank, de Doggersbank en gedeelten van de Kustzee die reeds een VHR-gebied zijn. Duurzaam gebruik van de gebieden, waaronder de visserij, blijft in principe mogelijk. De Nederlandse besluitvorming voor het aanwijzen van beschermde gebieden is vastgelegd in mijn brief aan de Tweede Kamer van 22 januari 2007. Daarin staat dat de ministerraad begin 2008 de ontwerplijst van beschermde zeegebieden zal vaststellen, de «mariene Natura 2000-gebieden». In de loop van 2008 moeten alle EU-lidstaten hun «mariene Natura 2000-gebieden» bij de Europese Commissie hebben aangemeld. Na inspraak en beoordeling door de Europese Commissie zullen de lidstaten in 2009 deze gebieden definitief aanwijzen. </antwoord>
      <noten afkomstig="antwoord">
         <noot nummer="1">Verordening (EG) Nr. 423/2004 van de Raad van 26 februari 2004 tot vaststelling van herstelmaatregelen voor bepaalde kabeljauwbestanden</noot>
         <noot nummer="2">Verordening (EG) Nr. 41/2007 van de Raad van 21 december 2006 tot vaststelling, voor 2007, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperking van toepassing zijn</noot>
      </noten>
   </antwoorden>
</kvr>
