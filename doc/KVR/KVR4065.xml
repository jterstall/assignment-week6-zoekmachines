<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) over concentraties van bestrijdingsmiddelen in aquatische milieus. (Ingezonden 14 oktober 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4065
</item>
         <item attribuut="Rubriek">Landbouw (Bestrijdingsmiddelen) Milieu (Waterverontreiniging)</item>
         <item attribuut="Trefwoorden">Bestrijdingsmiddelen Oppervlaktewater Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 391, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1996-12-05</item>
         <item attribuut="Datum_indiening">1996-10-14</item>
         <item attribuut="Document-id">KVR4065</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="803" allpagenumbers="803 804 805" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="391" onderwerp="" indiendatum="1996-10-14">
         <vrager partij="GroenLinks" oorsprong="parlement">M.B. Vos</vrager>
         <vraagt-aan/>
      </vraagdata>
      <antwoorddata antwoorddatum="5 december 1996) Zie ook aanhangsel handelingen nr. 270, vergaderjaar 1996–1997">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en Verkeer en Waterstaat</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Onderschrijft u de uitkomst van recent onderzoek door het RIZA <voetnoot nummer="1"/>, dat aangetoonde concentraties van bestrijdingsmiddelen in aquatische milieus veelvuldig de grenswaarden of (indicatieve) Maximaal Toelaatbare Risico’s overschrijden? Zo ja, welke consequenties verbindt u hieraan? </vraag>
      <vraag nummer="2">Wat is uw oordeel over de conclusie van het RIZA, dat in de toelatingsdossiers voor alle 103 onderzochte bestrijdingsmiddelen wel enige essentie¨le informatie ontbreekt over het gedrag, de toxiciteit en over hun omzettingsprodukten? </vraag>
      <vraag nummer="3">Hoe beoordeelt u de conclusie dat de ecotoxicologische gegevens in de toelatingsdossiers vaak afwijken van de openbare literatuur? </vraag>
      <vraag nummer="4">Wat is uw opvatting over het oordeel van het RIZA, dat door de aannamen in de risicobeoordeling bij de toelating van bestrijdingsmiddelen, de risico’s voor waterorganismen tot enkele duizenden malen onderschat worden? </vraag>
      <vraag nummer="5">Acht u deze gang van zaken aanvaardbaar? Welke stappen zult u zetten ter verbetering? </vraag>
      <vraag nummer="6">Deelt u de opvatting van het RIZA, dat een groep moderne breedwerkende insecticiden – de synthetische pyrethroiden – uiterst giftig zijn voor het watermilieu? Hoe beoordeelt u in dit verband het feit dat cypermethrin een factor honderd schadelijker is dan de fabrikant opgeeft? Welke actie zult u in dezen ondernemen? </vraag>
      <vraag nummer="7">Welke conclusies verbindt u aan de aanbeveling van het RIZA om de toelatingsdossiers van bestrijdingsmiddelen aan te vullen met gegevens uit de openbare literatuur en de aannamen bij de berekening van blootstellingsconcentraties aan te scherpen? </vraag>
      <vraag nummer="8">Deelt u de opvatting van het RIZA, dat bestrijdingsmiddelen alle´e´n toegelaten moeten worden als ze in de verschillende milieucompartimenten tot op het niveau van de grenswaarde of (indicatieve) Maximaal Toelaatbare Risiconiveaus gemeten kunnen worden? </vraag>
      <vraag nummer="9">Onderschrijft u de aanbeveling, dat er meer aandacht voor emissiereducerende maatregelen zoals invoering van emissiearme toedieningstechnieken, mechanische alternatieven en spuitvrije zones, dient te zijn? Zo ja, welke actie zult u ondernemen? RIZA = Rijksinstituut voor Integraal Zoetwaterbeheer en Afvalwaterbehandeling </vraag>
      <noten afkomstig="vraag">
         <noot nummer="1">RIZA nota Bestrijdingsmiddelen in het kader van het project Watersysteemverkenningen (RIZA nota 96.040)</noot>
      </noten>
   </vragen>
   <antwoorden aantal="9">
      <antwoord nummer="1">Ja, echter sinds het van kracht worden van het Besluit Milieutoelatingseisen Bestrijdingsmiddelen in februari 1995, geldt bij de milieubeoordeling van gewasbeschermingsmiddelen, dat bij het voorgeschreven gebruik, slechts een kortstondige overschrijding van het Maximaal Toelaatbaar Risiconiveau (MTR) in oppervlaktewater in de directe omgeving van het perceel waarop een middel is toegepast, toelaatbaar is. Deze verbetering in het toelatingsbeleid zal naar verwachting tezamen met het op emissie-reductie gerichte beleid uit het Meerjarenplan Gewasbescherming (MJP-G), tot gevolg hebben dat de belasting van oppervlaktewater, die in de afgelopen jaren al verminderd is, in de komende jaren verder zal afnemen. </antwoord>
      <antwoord nummer="2">De door het RIZA onderzochte gewasbeschermingsmiddelen betreffen middelen die in het verleden zijn beoordeeld en waarvan de dossiers nog niet voldoen aan de huidige vereisten, zodat in een aantal gevallen informatie ontbreekt over het gedrag, de toxiciteit dan wel de omzettingsproducten van de betreffende middelen. Ik merk echter op dat momenteel de beoordeling van de milieurisico’s van gewasbeschermingsmiddelen geschiedt op basis van dossiervereisten die in Europees kader zijn gestandaardiseerd en als toereikend worden beschouwd. Voorzover toelatingen van gewasbeschermingsmiddelen nog niet voldoen aan de huidige dossiervereisten, betekent dit dat bij de herbeoordeling deze dossiers volgens de huidige standaard moeten zijn bijgewerkt. In veel gevallen heeft het College voor de Toelating van Bestrijdingsmiddelen (CTB) aan toelatinghouders kenbaar gemaakt welke dossiergegevens hiertoe geleverd moeten worden. </antwoord>
      <antwoord nummer="3">In de openbare literatuur kunnen andere toxiciteitswaarden worden gevonden, dan in het toelatingsdossier door de aanvrager gegeven zijn. Opgemerkt zij dat zonder nadere bestudering er niet van uitgegaan kan worden, dat gegevens uit de openbare literatuur aan kwaliteitseisen voldoen die tegenwoordig gesteld worden voor de beoordeling van de toelaatbaarheid van middelen. In het verleden is de openbare literatuur niet systematisch meegenomen bij de besluitvorming inzake de toelating. Deze openbare literatuur wordt door het CTB in toenemende mate ontsloten ten behoeve van de toelatingsbesluitvorming. Daartoe zijn door het CTB reeds organisatorische voorzieningen getroffen en wordt door het CTB overleg gevoerd met o.a. het RIZA en het RIVM. </antwoord>
      <antwoord nummer="4">De risico’s kunnen door een aantal factoren worden onderschat bij de beoordeling van de toelaatbaarheid van gewasbeschermingsmiddelen. Bij middelen, die nog niet voldoen aan de huidige dossiervereisten, kan de aquatische toxiciteit te laag zijn ingeschat, bijvoorbeeld omdat bepaalde informatie ontbrak. Daarnaast wordt conform het MJP-G bij de toelatingsbeoordeling uitgegaan van 90% reductie van emissie door overwaai van spuitnevel naar het oppervlaktewater (drift), vooruitlopend op de daadwerkelijk behaalde emissiereductie. Nieuwe middelen dienen bij de toelatingsbeoordeling direct aan de norm voor risico’s voor waterorganismen te voldoen. Echter, als overgangsregeling wordt bij reeds toegelaten middelen de toelating verlengd bij een berekende overschrijding van maximaal een factor 100 van de norm voor waterorganismen met een verplichting tot veldonderzoek naar de feitelijke risico’s. Het is niet zo dat de hier genoemde aspecten tegelijkertijd aan de orde zijn. Een onderschatting van enkele duizenden malen is alleen in extreme gevallen aan de orde. </antwoord>
      <antwoord nummer="5">Nee, echter de huidige wet- en regelgeving voorziet in een adequate aanpak. Voor zover toelatingen voor gewasbeschermingsmiddelen nog niet voldoen aan de huidige dossiervereisten, geldt dat bij de herbeoordeling deze dossiers volgens de huidige standaard moeten zijn bijgewerkt. Bovendien zullen ook gegevens uit de openbare literatuur bij de besluitvorming worden betrokken voorzover deze aan de daarvoor gestelde eisen voldoen. Daarnaast is het CTB momenteel bezig met het herzien van driftpercentages van gewasbeschermingsmiddelen naar oppervlaktewater ten behoeve van de beoordeling van de toelaatbaarheid van deze middelen. Dit betekent dat de toelatingsbeoordeling zal worden gebaseerd op ree¨le driftpercentages. Op termijn zullen ook meer factoren, zoals afspoeling, atmosferische depositie en chronische blootstelling worden meegenomen in de risicobeoordeling. </antwoord>
      <antwoord nummer="6">Ja. Met betrekking tot het gegeven dat het hier genoemde gewasbeschermingsmiddel een factor honderd schadelijker is dan de fabrikant opgeeft, verwijs ik naar de antwoorden op vragen 2 en 3. Overigens is dit middel reeds in de kanalisatie van gewasbeschermingsmiddelen beoordeeld, in het kader van de uitvoering van het MJP-G, en alleen toelaatbaar indien het gebruikt wordt in situaties waarin voorzien is in emissiebeperkende maatregelen. De overige pyrethroiden zijn in het kader van de kanalisatie beoordeeld, dan wel worden in regulier kader naar de huidige normering herbeoordeeld op risico’s voor waterorganismen, hetgeen zal resulteren in de eis van emissiebeperkende maatregelen van toepassingen die normen overschrijden of een verbod van de in het geding zijnde toepassingen. </antwoord>
      <antwoord nummer="7">Gegevens uit de openbare literatuur, mits betrouwbaar, worden in toenemende mate door het CTB reeds bij de besluitvorming betrokken (zie antwoord op vraag 3). Met betrekking tot het aanscherpen van aannamen bij de berekening van blootstellingsconcentraties verwijs ik naar het antwoord op vraag 5. </antwoord>
      <antwoord nummer="8">Nee. Europese regelgeving voorziet niet in een dergelijke eis. Echter, op grond van de Bestrijdingsmiddelenwet wordt een gewasbeschermingsmiddel slechts toegelaten indien de residuen kunnen worden bepaald. Ik zal bezien in hoeverre toetsing door het CTB aan criteria voor analysevoorschriften, zoals bruikbaarheid in ondermeer oppervlaktewater en de detectiegrens op het niveau van het MTR, tot een verbetering kan leiden. </antwoord>
      <antwoord nummer="9">Ja. In het kader van de uitvoering van de tweede fase van het MJP-G, waarover u binnenkort zult worden geı¨nformeerd, is het implementeren van emissie-reducerende maatregelen een belangrijk punt. Daarnaast worden in het kader van het toelatingsbeleid door het CTB emissie-reducerende maatregelen voorgeschreven in de gebruiksvoorschriften van gewasbeschermingsmiddelen. Voor open teelten zullen, afhankelijk van de aard en inhoud van de te treffen maatregelen, algemene regels in het kader van de Bestrijdingsmiddelenwet en de Wet Verontreiniging Oppervlaktewateren worden opgesteld, gericht op emissiebeperking van gewasbeschermingsmiddelen naar het oppervlaktewater. </antwoord>
      <noten afkomstig="antwoord"/>
   </antwoorden>
</kvr>
