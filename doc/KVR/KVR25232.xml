<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Verkeer en Waterstaat en van Sociale Zaken en Werkgelegenheid over het toekennen van een groot rijbewijs na een herseninfarct. (Ingezonden 3 maart 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25232
</item>
         <item attribuut="Inhoud">Vragen in verband met de regel van het Centraal Bureau Rijvaardigheidsbewijzen (CBR), dat er na een herseninfarct voor vijf jaar een verbod op een groot rijbewijs geldt, en dat na deze vijf jaar een keuring volgt door een neuroloog die beoordeelt of iemand weer in aanmerking komt voor een groot rijbewijs. Klopt het dat, wanneer een neuroloog voordat die vijf jaar zijn verstreken aangeeft dat iemand al geschikt is voor een groot rijbewijs, de genoemde regel het niet toestaat om aan deze persoon een groot rijbewijs toe te kennen?</item>
         <item attribuut="Rubriek">Arbeid (Overig) Gezondheidszorg (Ziekten en ziektepreventie) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Arbeidsongeschiktheid Medische keuringen Rijbewijzen Ziekten</item>
         <item attribuut="Vindplaats">Kamervragen met antwoord 2005-2006, nr. 1152, Tweede Kamer</item>
         <item attribuut="Vraagnr_bij_indiening">2050609130</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2006-03-28</item>
         <item attribuut="Datum_indiening">2006-03-03</item>
         <item attribuut="Document-id">KVR25232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2449" allpagenumbers="2449 2450" vetnummer="2050609130" code="0506tkkvr1152" lopendefooter="Tweede Kamer, vergaderjaar 2005–2006, Aanhangsel" filenaam="KVR25232" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1152" onderwerp="" indiendatum="2006-03-3">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Verkeer en Waterstaat en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-03-28">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat het Centraal Bureau Rijvaardigheidsbewijzen (CBR) de regel hanteert dat er na een herseninfarct voor vijf jaar een verbod op een groot rijbewijs geldt en dat na deze vijf jaar een keuring volgt door een neuroloog die beoordeelt of iemand weer in aanmerking komt voor een groot rijbewijs? </vraag>
      <vraag nummer="2">Klopt het dat, wanneer een neuroloog voordat de bovengenoemde vijf jaar verstreken zijn aangeeft dat iemand al geschikt is voor een groot rijbewijs, bovengenoemde regel het niet toestaat om aan deze persoon een groot rijbewijs toe te kennen? </vraag>
      <vraag nummer="3">Waarom is het oordeel van de neuroloog niet doorslaggevend bij het toekennen van een groot rijbewijs? </vraag>
      <vraag nummer="4">Hoe verhoudt de praktijk dat vrachtwagenchauffeurs die binnen vijf jaar volgens een neuroloog genoeg zijn hersteld en desondanks hun werk niet kunnen hervatten, zich tot het beleid van de regering om zoveel mogelijk mensen weer aan het werk te krijgen? </vraag>
      <vraag nummer="5">Hoe beoordeelt u de situatie dat (oudere) vrachtwagenchauffeurs, die graag willen en kunnen werken, van wie de desbetreffende werkgevers graag willen dat zij aan het werk gaan en die door hun ervaring en leeftijd niet in aanmerking komen voor ander werk, toch aanspraak moeten maken op de WIA? </vraag>
      <vraag nummer="6">Welke maatregelen kunt u nemen om bovenstaande situatie te verbeteren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Het CBR hanteert bij de beoordeling van de geschiktheid voor het besturen van motorvoertuigen de Regeling eisen geschiktheid 2000 (Staatscourant 99 van 2000). Op grond van paragraaf 7.6.2 van deze regeling komen personen na een beroerte vijf jaar niet in aanmerking voor een Verklaring van geschiktheid van groep 2 rijbewijzen (vrachtauto en autobus) en dient er na die vijf jaar een keuring door een neuroloog plaats te vinden. Basis voor deze paragraaf is een rapport van de Gezondheidsraad, die op verzoek van mijn voorgangster de normen voor tumoren en doorbloedingsstoornissen van de hersenen aan de heersende inzichten heeft getoetst en geactualiseerd (Gezondheidsraad: Rijgeschiktheid van mensen en tumoren of doorbloedingsstoornissen van de hersenen. Publicatie nummer 2001/18). </antwoord>
      <antwoord nummer="2">Ja. Op grond van het Reglement rijbewijzen is het de exclusieve bevoegdheid van het CBR om alle gegevens te toetsen aan de Regeling eisen geschiktheid 2000 en al dan niet een Verklaring van geschiktheid te verstrekken. Genoemde Regeling eisen geschiktheid 2000 is daarbij een voor het CBR bindend voorschrift (vaste jurisprudentie van de Raad van State). Omdat deze Regeling een termijn van vijf jaar noemt voor een keuring, kan een eerdere keuring ook als deze positief is, niet leiden tot een Verklaring van geschiktheid. </antwoord>
      <antwoord nummer="3">Het rapport van de neuroloog na vijf jaar is een advies. De normen in de Regeling eisen geschiktheid 2000 bepalen of er een Verklaring van geschiktheid door het CBR wordt afgegeven. Na een herseninfarct spelen twee factoren een rol voor de verkeersveiligheid. De aanwezigheid van functiestoornissen ten gevolge van het infarct en het risico op complicaties (bijvoorbeeld epilepsie) en de kans op herhaling. Het rapport van de neuroloog heeft slechts ten doel informatie te verstrekken over genoemde functiestoornissen. De termijn van vijf jaar is door de commissie van de Gezondheidsraad, waarin deskundige neurologen plaats hadden, geadviseerd na afweging van de kans op herhaling in relatie tot de veiligheid voor passagiers en medeweggebruikers. </antwoord>
      <antwoord nummer="4 en 5">Het nieuwe arbeidsongeschiktheidsstelsel is er op gericht dat iedereen naar vermogen werkt. Dit begint al in de tweejarige ziekteperiode. Gedurende ziekte is de werkgever verplicht het loon door te betalen en de zieke werknemer zoveel mogelijk te reïntegreren in werk. Als bijvoorbeeld een vrachtwagenchauffeur na een herseninfarct op zich geschikt is om weer te werken, maar niet geschikt is voor zijn eigen werk (omdat voor hem een verbod op een groot rijbewijs geldt), dan is de werkgever ervoor verantwoordelijk om hem in een andere functie te reïntegreren. Dit kan zijn in het eigen bedrijf of bij een andere werkgever. Als de chauffeur na vijf jaar na een nieuwe keuring zijn groot rijbewijs weer terugkrijgt, kan hij weer gaan werken in zijn oude werk. Als het echter niet lukt om ander werk te vinden waarmee hij voldoende kan verdienen, dan volgt na twee jaar ziekte de beoordeling voor een WIA-uitkering. Het UWV beoordeelt dan of iemand als gevolg van de ziekte minder kan verdienen dan daarvoor. Afhankelijk van wat iemand nog kan verdienen, is hij geheel of gedeeltelijk arbeidsgeschikt, of volledig arbeidsongeschikt. Het is voor de beoordeling niet relevant hoe oud iemand is en of hij al dan niet makkelijk zou worden aangenomen in een functie waarvoor hij medisch geschikt is. Een chauffeur die gedeeltelijk arbeidsgeschikt is, kan werk zoeken dat voor hem wel geschikt is. Een WIA-uitkering vult dan zijn loon aan. Dit kan bij zijn oude werkgever zijn of bij een andere werkgever. Deze situatie verschilt niet van die van andere gedeeltelijk arbeidsgeschikten die hun eigen werk niet meer kunnen doen en een andere baan moeten zoeken. Na vijf jaar kan de chauffeur eventueel zijn groot rijbewijs weer terug krijgen en weer als chauffeur gaan werken. Zijn WIA-uitkering zal dan eindigen. </antwoord>
      <antwoord nummer="6">Gezien het rapport van de Gezondheidsraad acht ik het voor de verkeersveiligheid niet verantwoord de procedure te veranderen. Zie verder het antwoord op de kamervragen aan Noorman-Den Uyl (vergaderjaar 2002–2003, nummer 389) </antwoord>
      <noten afkomstig="antwoord"/>
   </antwoorden>
</kvr>
