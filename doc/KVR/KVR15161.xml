<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie over de Regeling verstrekkingen aan bepaalde categorieën vreemdelingen. (Ingezonden 12 december 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15161
</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Bijstand (ABW, RWW, Wet Sociale Werkvoorziening)) Welzijn (Vreemdelingen en asielzoekers)</item>
         <item attribuut="Trefwoorden">Bijstand Vreemdelingen Ziekenfondsverzekering</item>
         <item attribuut="Vindplaats">Kamervragen met antwoord 2001-2002, nr. 707, Tweede Kamer</item>
         <item attribuut="Vraagnr_bij_indiening">2010203490</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2002-02-28</item>
         <item attribuut="Datum_indiening">2001-12-12</item>
         <item attribuut="Document-id">KVR15161</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1485" allpagenumbers="1485 1486" vetnummer="2010203490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15161" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="707" onderwerp="" indiendatum="2001-12-12">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-02-28">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat zijn de ervaringen tot nu toe met de Regeling verstrekkingen aan bepaalde categorieën vreemdelingen (Rvb)? </vraag>
      <vraag nummer="2">In welke situaties krijgen personen die een verblijfsvergunning asiel hebben, een bijstandsuitkering genieten, en personen voor gezinshereniging en gezinsvorming naar Nederland hebben laten overkomen voor deze laatsten een aanvulling op hun uitkering op basis van de Regeling verstrekkingen aan bepaalde categorieën vreemdelingen? </vraag>
      <vraag nummer="3">Komen personen, van wie familieleden uit het buitenland met een tijdelijk visum voor bezoek naar Nederland zijn gekomen maar die niet terugkeren en in Nederland, zonder in het bezit te zijn van een machtiging tot voorlopig verblijf, een verblijfsvergunning aanvragen, gedurende de periode van de aanvraag, het bezwaar en het hoger beroep, in aanmerking voor voorzieningen op basis van de Rvb? Deelt u de opvatting dat de Rvb slechts bedoeld is voor de in vraag 2 bedoelde personen? Bent u bereid een einde aan deze onbedoelde toepassing van de regeling te maken? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De Regeling verstrekkingen bepaalde categorieën vreemdelingen voorziet, onder voorwaarden, in een bijstandsvervangende uitkering en een inschrijving in de ziektekostenregeling voor een viertal categorieën vreemdelingen, waaronder vreemdelingen die een aanvraag hebben ingediend voor het verlenen van een verblijfsvergunning in het kader van gezinshereniging of gezinsvorming. De Rvb is sinds de inwerkingtreding op 1 juli 1998 tweemaal gewijzigd. De eerste wijziging van 7 december 1998 hield verband met een uitbreiding van de kring der Rvb-rechthebbenden alsmede met de invoering van het wettelijke MVV-vereiste per 11 december 1998. De tweede wijziging van 27 maart 2001 hield ondermeer verband met aanpassing van de regeling aan de terminologie en systematiek van de Vreemdelingenwet 2000. Het COA is sinds de inwerkingtreding van de Rvb op 1 juli 1998 belast met de uitvoering van de Rvb. De uitvoering van de Rvb verloopt naar behoren. In juni 1999 heeft een tussenevaluatie van de uitvoering van de Rvb door het COA plaatsgevonden. Initiële knelpunten in de procedures met betrekking tot bijvoorbeeld de onderlinge afstemming tussen het COA en de korpschef zijn, in onderling overleg tussen partijen opgelost. Incidenteel is er in den lande bij instanties nog wel eens onbekendheid met het bestaan van de regeling en daarmee met de mogelijkheid van doorverwijzing van rechthebbenden naar het COA als uitvoeringsorganisatie. Van 1 juli 1998 tot en met 2001 is in totaal per jaar aan Rvb-toelagen verstrekt een bedrag van afgerond f 1 043 170,–, f 3 673 000,–, f 2 797 000,–, f 2 628 000,–. </antwoord>
      <antwoord nummer="2">Vreemdelingen die over een verblijfsvergunmng asiel beschikken en een bijstandsuitkering genieten kunnen in het kader van gezinshereniging of gezinsvorming in aanmerking komen voor een aanvullende toelage op grond van de Rvb indien ondermeer voldaan is aan de vereisten betreffende het beschikken over voldoende middelen van bestaan. Deze vereisten zijn neergelegd in artikel 3.74 van het Vreemdelingenbesluit 2000 alsmede in de Vreemdelingencirculaire 2000. Hoofdregel is dat de verblijfsvergunning niet wordt verleend indien de hoofdpersoon niet duurzaam en zelfstandig beschikt over een netto inkomen dat tenminste gelijk is aan de netto bijstandsnorm voor echtparen/gezinnen. De vreemdeling die verblijf beoogt bij een gezinslid waarop de hoofdregel van toepassing is, zal niet in aanmerking komen voor een aanvullende toelage op grond van de Rvb aangezien de norm die als minimaal inkomensvereiste voor gezinshereniging of gezinsvorming geldt, immers gelijk is aan de maximale inkomensnorm krachtens de Rvb. Dit kan wel het geval zijn indien betrokkene geheel of gedeeltelijk is vrijgesteld van het inkomensvereiste dat als hoofdregel geldt. Ingevolge artikel 116 van de Vreemdelingenwet 2000 blijven de inkomenseisen gedurende drie jaren na het tijdstip van inwerkingtreding van de Vreemdelingenwet 2000 buiten toepassing op Nederlanders en vreemdelingen die op 1 april 2001 waren toegelaten. Voor genoemde categorieën kunnen derhalve nog steeds afwijkende inkomensvereisten, waaronder volledige vrijstelling, worden toegepast. Naast dit overgangsrecht geldt dit voor hoofdpersonen genoemd in artikel 3.22 van de Vreemdelingenwet 2000. Het betreft hier personen van zevenenvijftigeneenhalf jaar of ouder; zij die naar het oordeel van de minister blijvend en volledig arbeidsongeschikt zijn en, onder nadere voorwaarden, een alleenstaande ouder met de zorg voor een kind jonger dan vijf jaar. </antwoord>
      <antwoord nummer="3">Neen, personen van wie familieleden uit het buitenland met een tijdelijk visum voor bezoek naar Nederland zijn gekomen maar niet terugkeren en in Nederland, zonder in het bezit te zijn van een machtiging tot voorlopig verblijf, een verblijfsvergunning aanvragen, komen niet in aanmerking voor voorzieningen op basis van de Rvb. Ingevolge artikel 2a, onder a, van de Rvb is de Rvb uitsluitend van toepassing op gezinsherenigers en gezinsvormers die voldoen aan de vereisten voor het bezit van een geldige machtiging tot voorlopig verblijf. Een vreemdeling die een aanvraag heeft ingediend voor het verlenen van een verblijfsvergunning in het kader van gezinshereniging of -vorming zonder dat is voldaan aan de vereisten voor het bezit van een geldige machtiging tot voorlopig verblijf, heeft derhalve geen recht op Rvb-verstrekkingen. Er is dus geen sprake van een onbedoelde toepassing van de Rvb. </antwoord>
      <noten afkomstig="antwoord"/>
   </antwoorden>
</kvr>
