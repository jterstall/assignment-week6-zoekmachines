<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de staatssecretaris van Sociale Zaken en Werkgelegenheid, dhr. Rutte, over bezuinigingen op de WSW. (Ingezonden 11 november 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16831
</item>
         <item attribuut="Inhoud">Indiener informeert of bij de invoering van de Vet vermindering afdracht/ Specifieke afrdachtskorting (WVA/SPAK) evenredig is gekort op het macrobudget van de Sociale werkvoorziening.</item>
         <item attribuut="Rubriek">Arbeid (Overig) Belastingen (Loonbelasting) Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Bijstand (ABW, RWW, Wet Sociale voorziening))</item>
         <item attribuut="Trefwoorden">Loonbelasting Sociale werkvoorziening</item>
         <item attribuut="Vindplaats">Kamervragen met antwoord 2002-2003, nr. 482, Tweede Kamer</item>
         <item attribuut="Vraagnr_bij_indiening">2020303010</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-11-11</item>
         <item attribuut="Document-id">KVR16831</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1017" allpagenumbers="1017 1018" vetnummer="2020303010" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16831" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="482" onderwerp="" indiendatum="2002-11-11">
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2002-12-9">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat bij de invoering van de WVA/SPAK <voetnoot nummer="1"/>evenredig is gekort op het macrobudget van de Sociale Werkvoorziening? Waarom wordt bij de voorgestelde afschaffing van deze regelingen dan nu geen evenredige compensatie geboden (nl. 4% van het SW-budget, 18 miljoen euro voor 2003)? </vraag>
      <vraag nummer="2">Waarom kiest u daarentegen voor een strategie waarin u 34,5 miljoen euro kort op het SW-budget, waarvan 16,5 miljoen euro bezuinigingen, en vervolgens 18 miljoen euro ter compensatie WVA/SPAK? Deelt u de mening dat dit ook een sigaar uit eigen doos is? </vraag>
      <vraag nummer="3">Hoe verkoopt u dat in een sector, waar al toezeggingen zijn gedaan aan mensen op wachtlijsten en de vraag naar plaatsen groeit in 2003, een verlies van 1500 banen zal plaatsvinden, dat bij voortgezet beleid zal cumuleren tot een verlies van 6000 banen in 2006? </vraag>
      <vraag nummer="4">Bent u zich ervan bewust dat dit beleid zal leiden tot toenemende wachtlijsten, en dat bedrijven die nu al grote wachtlijsten hebben, onevenredig zwaar getroffen zullen worden? Wat is de gemiddelde wachttijd op dit moment? Wat is de maximale wachttijd? </vraag>
      <vraag nummer="5">Deelt u de mening dat het onaanvaardbaar is dat bedrijven met grote wachtlijsten zelfs in zo sterke mate door de bezuinigingen getroffen worden, dat in plaats van sterke groei krimp van arbeidsplaatsen zal plaatsvinden en wachtlijsten zullen oplopen tot meer dan drie jaar? </vraag>
      <vraag nummer="6">Hoe verhoudt uw beleid zich tot antwoorden van uw ambtsvoorganger op voorstellen om via intercollegiale ruil wachtlijsten aan te pakken, namelijk dat dit niet nodig was omdat problemen in 2003 opgelost zullen zijn? </vraag>
      <vraag nummer="7">Welke mogelijke effecten kunnen ontstaan bij omzetting van ID- en WIW-banen in reguliere banen voor de groep werknemers die niet mee kan komen, en aangewezen zal zijn op de WSW-infrastructuur? </vraag>
      <vraag nummer="8">Vindt u beleid dat mensen kansen op participatie en werk ontneemt, een adequate vorm van modernisering? Kunt u zich voorstellen dat uw beleid wel als zodanig beoordeeld wordt? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Bij de invoering van de WVA/SPAK destijds is het macrobudget Wsw inderdaad evenredig gekort met een bedrag van 82,7 mln. Voor 2003 wordt het verlies van WVA/SPAK gecompenseerd voor een bedrag van 18 mln., overeenkomstig de financiële consequenties van de geleidelijke afbouw van WVA/SPAK voor de Wsw in 2003. Vanwege de geleidelijke afbouw over meerdere jaren is 18 mln. in 2003 voldoende voor volledige compensatie: er resteert immers in 2003 nog aanspraak op 64,7 mln. WVA/SPAK. </antwoord>
      <antwoord nummer="2">Sinds enige jaren loopt de realisatie van WSW-arbeidsplaatsen achter bij de taakstelling. Dit heeft tot nu toe geen consequenties gehad voor de hoogte van de taakstelling. Voor 2003 is besloten de taakstelling Wsw te verlagen met 1500 standaardeenheden, conform de omvang van de te verwachten onderrealisatie in 2003. Deze verlaging levert een totale besparing van 34,5 mln op. Uit dit bedrag kan in 2003 compensatie van 18 mln voor het verlies van WVA/SPAK geboden worden. Van een sigaar uit eigen doos is geen sprake. De middelen die bij onderrealisatie (niet gerealiseerde Wsw-plaatsen) zouden terugvloeien naar de algemene middelen kunnen nu voor een deel worden ingezet voor de Wsw ter compensatie van het verlies van WVA/SPAK. </antwoord>
      <antwoord nummer="3">Gelet op het niveau van de realisatie van de taakstellingen van de afgelopen jaren acht ik het verantwoord vast te houden aan een neerwaartse bijstelling van de taakstelling met 1500 SE (Standaardeenheden) voor 2003. De constante daling van de wachtlijst de afgelopen jaren in combinatie met het niveau van realisatie duiden niet op een groeiende vraag naar plaatsen in 2003. Bij de meeste gemeenten en schappen zal er nog voldoende ruimte zijn voor groei in 2003 vanwege hun onderrealisatie in 2002 (de verwachte onderrealisatie voor 2003 ligt tussen de 2300 en 2500 SE). Bij ongewijzigd beleid zal de taakstelling in 2004 weer met 1500 SE’s toenemen, zodat dan voldoende ruimte beschikbaar is. U gaat ervan uit dat de taakstelling jaarlijks met 1500 SE’s naar beneden wordt bijgesteld, waardoor er in 2006 een verlies van 6000 banen zou ontstaan. Dit is niet het geval. Het betreft een maatregel alleen voor 2003. </antwoord>
      <antwoord nummer="4">Gelet op onderrealisatie van de afgelopen jaren zal er slechts in incidentele gevallen sprake kunnen zijn van een toename van de wachtlijst. Uw stelling dat bedrijven die nu al grote wachtlijsten hebben, onevenredig zwaar getroffen worden door het beleid ten aanzien van de taakstelling, onderschrijf ik niet. De oorzaken van wachtlijst en wachtduur zijn divers zoals blijkt uit het onderzoek «Langwachtenden in Wsw» waarover u mijn standpunt heeft ontvangen op 27 november 2002. Het vinden van een arbeidsplaats die aansluit bij de behoeften en mogelijkheden van de Wsw-geïndiceerde is het grootste knelpunt. Dat staat los van de hoogte van de taakstelling. Om tot een verlaging van de wachttijd te komen heb ik met de VNG een aantal uitgangspunten afgesproken: • een uitnodiging voor een intake-gesprek volgt binnen 1 maand na indicatiebesluit; • de wachtduur mag niet langer dan een jaar bedragen met een inspanningsverplichting voor gemeenten om een Wsw-geïndiceerde zo snel mogelijk te plaatsen op een Wsw-arbeidsplaats; • herindicatie volgt als na 1 jaar geen plaatsing gerealiseerd is. Volgens voorlopige gegevens uit de Wsw-statistiek over het eerste halfjaar van 2002, bedraagt de gemiddelde wachttijd op de Wsw-wachtlijst 16 maanden. Eind 2000 bedroeg de gemiddelde wachtduur nog 22 maanden. De laatste cijfers laten zien dat het voor één op de acht wachtenden langer duurt dan drie jaar voor men aan de slag kan. </antwoord>
      <antwoord nummer="5">Daar is geen sprake van. Ongeveer 35 gemeenten en schappen (van in totaal 112) zullen in 2003 met gemiddeld 1% moeten krimpen ten opzichte van hun realisatie in 2002, om niet over te realiseren. Gezien natuurlijk verloop in de Wsw van circa 5% zal niemand zijn baan hoeven te verliezen. 1% krimp betekent dat in die gevallen de taakstelling 2003 lager is dan de realisatie in 2002. Daarnaast wordt geraamd dat in 2003 ongeveer 325 personen vanaf de wachtlijst niet direct in het werknemersbestand geplaatst kunnen worden. Bij ongewijzigd beleid zal de taakstelling in 2004 weer met 1500 SE’s toenemen, zodat dan voldoende ruimte beschikbaar is. </antwoord>
      <antwoord nummer="6">De reactie van mijn ambtsvoorganger op verzoeken om tijdelijk via bilaterale afspraken een (klein) deel van de taakstelling Wsw te mogen overdragen van de ene gemeente met «teveel» naar een andere gemeente met «te weinig» arbeidsplaatsen was afwijzend. Dit vanwege het feit dat deze zich niet verhouden met de beoogde werking van het financieel verdeelmodel. De afwijzende reactie was niet ingegeven door het feit dat problemen met wachtlijsten in 2003 opgelost zouden zijn. Uitgangspunt is dat iedere gemeente voor zich de taakstelling realiseert. In het licht van de neerwaartse bijstelling van de taakstelling voor 2003 ga ik onderzoeken of een oplossing zoals intercollegiale ruil soelaas kan bieden voor onder- en overrealiserende gemeenten. </antwoord>
      <antwoord nummer="7">In het antwoord op deze vraag maak ik een onderscheid tussen de taakstelling voor Wsw-arbeidsplaatsen (zie daarvoor mijn antwoorden op de andere vragen) en het gebruik van de infrastructuur Wsw voor reïntegratie van niet Wsw-geïndiceerden. Het staat gemeenten vrij om binnen het WIW- en ID-budget ervoor te kiezen om mensen een gesubsidieerde arbeidsplaats met een meer permanent karakter aan te bieden. Ook indien gemeenten daarvoor gebruik willen maken van de Wsw-infrastructuur, dan bekostigen gemeenten deze banen uit het WIW- of ID-budget en niet uit het Wsw-budget. De verlaging van de taakstelling Wsw heeft dus geen consequenties voor de niet Wsw-doelgroep. </antwoord>
      <antwoord nummer="8">Ik deel uw mening niet dat het beleid ten aanzien van de taakstelling Wsw voor 2003, mensen kansen op participatie en werk ontneemt. De realisatie van gemeenten is de afgelopen jaren van jaar op jaar gestegen maar kent een vertraging ten opzichte van de groeiende taakstelling die in 2003 nog niet ingelopen zal zijn. Een eenmalige verlaging van de taakstelling voor 2003 is mogelijk zonder dat dit structurele gevolgen heeft voor de participatiemogelijkheden van arbeidsgehandicapten met een Wsw-indicatie (zie antwoord op vraag nr. 5). </antwoord>
      <noten afkomstig="antwoord"/>
   </antwoorden>
</kvr>
