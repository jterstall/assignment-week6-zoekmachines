<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Justitie over de ontsnapping van een van terrorisme verdachte Algerijn. (Ingezonden 7 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15810
</item>
         <item attribuut="Inhoud">Vragen over de omstandigheden van de ontsnapping van een van terrorisme verdachte Algerijn uit het Huis van Bewaring in Breda.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Gevangeniswezen</item>
         <item attribuut="Vindplaats">Kamervragen met antwoord 2001-2002, nr. 1270, Tweede Kamer</item>
         <item attribuut="Vraagnr_bij_indiening">2010211200</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-06-17</item>
         <item attribuut="Datum_indiening">2002-06-07</item>
         <item attribuut="Document-id">KVR15810</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2685" allpagenumbers="2685 2686" vetnummer="2010211200" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15810" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1270" onderwerp="" indiendatum="2002-06-7">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-06-17">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het bericht dat er uit het Huis van Bewaring van Breda een van terrorisme verdachte Algerijn is ontsnapt? <voetnoot nummer="1"/>
      </vraag>
      <vraag nummer="2">Hoe heeft deze ontsnapping kunnen plaatsvinden? </vraag>
      <vraag nummer="3">Waren er voldoende maatregelen getroffen om een dergelijke ontsnapping te voorkomen? </vraag>
      <vraag nummer="4">Welke maatregelen gaat u treffen om dergelijke ontsnappingen in de toekomst te voorkomen? </vraag>
      <vraag nummer="5">Wat is de relatie tussen het tekort aan personeel in het gevangeniswezen en deze ontsnapping? </vraag>
      <noten afkomstig="vraag">
         <noot nummer="1" datum="2002-06-6" bron="Zie o.a. Volkskrant, Trouw, Algemeen Dagblad, Telegraaf van">Zie o.a. Volkskrant, Trouw, Algemeen Dagblad, Telegraaf van, 6 juni 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het ging om een zogenoemde A + gedetineerde, verdacht van een zwaar misdrijf. Het Huis van Bewaring in Breda is een normaal beveiligde inrichting waar ook A + gedetineerden kunnen worden geplaatst. De Algerijn zat in een regime met alle beperkingen en was daarom gedetineerd in een containercel bij de muur, de beste plaats voor gedetineerden met alle beperkingen: geen contact met anderen. Dit gebeurt in Breda reeds 14 jaar lang, ook met A + gedetineerden. Het feit dat iemand een A + gedetineerde is en in alle beperkingen zit, zegt op zich zelf niets over mogelijk vluchtgevaar maar over de zwaarte van het misdrijf en het mogelijk belang van nader ondezoek. Tevens had de Algerijn geen bijzondere zorg nodig. Ik wijs er op dat het Openbaar Ministerie in dit geval geen enkele aanwijzing had voor ontvluchtingsgevaar of voor het ontplooien van criminele activiteiten. Om deze reden heeft het OM geen melding gemaakt van mogelijk ontvluchtingsgevaar, respectievelijk de maatschappelijke onrust die daarmee gepaard zou kunnen gaan. Tot dusver is van deze persoon bekend dat hij mogelijk ondersteunend was bij activiteiten van de Algerijnse extremistische groepering GSPC. Er had een andere plaatsing kunnen zijn – een bovengemiddeld beveiligde inrichting, een landelijke afzonderingsafdeling of een afdeling voor extra beveiligingsrisico – maar dan hadden daartoe aanwijzingen moeten zijn. In de nacht van de ontsnapping was er een zeer hevig en zeer langdurig onweer boven Breda. De inrichting heeft mij gemeld dat hierdoor de muurdetectie meer dan 15 keer alarm gaf, waarna volgens standaardprocedure iedere keer de bewaarder aan de security desk de omgeving met camera heeft geobserveerd. Het weer was zelfs zo slecht dat het zicht van de camera’s verre van optimaal was. Het is de gedetineerde gelukt door een ventilatieopening onder het raam te klimmen van 17,5 bij 50 centimeter, en met behulp van een gescheurd laken over de muur te komen. Er is geen gereedschap aangetroffen. </antwoord>
      <antwoord nummer="3">Naar mijn mening waren er voorzover mij nu bekend inderdaad voldoende maatregelen getroffen. Alle voorgeschreven en gebruikelijke stukken waren tussen OM en DJI gewisseld: bevel bewaring, bevel beperkingen, de beperkingen als maatregel bij de transportorder. Ook was bekend dat het om een A+ gedetineerde met beperkingen ging. Niet aangeleverd was een zogenoemd formulier risico-analyse, waarin het gevaar van ontvluchting zou kunnen zijn vermeld. De gevangenisinrichtingen trachten de mogelijkheden tot ontsnapping met alle middelen tot nul te reduceren. Gedetineerden hebben echter 24 uur per etmaal de tijd om na te denken over eventuele zwakke plekken in het systeem. Ontsnapping uit gesloten inrichtingen is in ons land een gelukkig zeer beperkt risico. Vanaf 1994 zijn dit er respectievelijk geweest: 21, 22, 17, 13, 2 1, 12, 14 en 15. Als promillage ontvluchtingen op de jaarlijks bezette cellen in de gesloten inrichtingen – met meerdere gedetineerden per jaar – varieert dit van 2,9 pro mille in 1994 tot 1,3 pro mille in 2001. Bij een toegenomen capaciteit vinden relatief steeds minder ontvluchtingen plaats. In Breda waren er eerder in deze periode twee ontsnappingen. </antwoord>
      <antwoord nummer="4">Ik heb opdracht gegeven tot een formeel en uitgebreid feitenrapport van de Veiligheidsfunctionaris van DJI. Dit zal mij zeer binnenkort worden voorgelegd. Voor de zeer korte termijn zijn in de inrichting in Breda reeds de volgende maatregelen getroffen: álle containercellen en alle recreatieruimten aan de muurzijde van de inrichting worden voorzien van gehard stalen tralies voor de luchtkleppen. Hiermee is het risico van herhalen van een ontsnapping als deze in feite tot nul gereduceerd. Tot dat moment wordt een voormalige schiettoren met zicht op deze gevel bezet en wordt het aantal nachtrondes aanzienlijk uitgebreid. Overigens is een instructie over het standaard gebruik van de zogenoemde executie-indicator en een nieuw formulier risicoprofiel, zoals genoemd in het antwoord op vraag 3, in een vergevorderd stadium. Hierin is een vraag opgenomen of er sprake is van vluchtgevaar. Mocht het OM over aanwijzingen hiervoor beschikken, dan zal dit worden aangegeven. De instructie, opgesteld in samenspraak met de DJI, zal op de kortst mogelijke termijn worden ingevoerd. Rond de detentie van de drie medeverdachten die samen met de Algerijn werden opgepakt, zijn naar aanleiding van de ontvluchting passende maatregelen genomen. Deze betreffen een hoger beveiligingsniveau en deels een overplaatsing. </antwoord>
      <antwoord nummer="5">Ik zie hiertussen geen verband. Voor de bewaking van gedetineerden van dit kaliber is voldoende en goed toegerust personeel aanwezig. </antwoord>
      <noten afkomstig="antwoord"/>
   </antwoorden>
</kvr>
