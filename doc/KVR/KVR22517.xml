<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de minister van Onderwijs, Cultuur en Wetenschap over de verhoging van het BTW-tarief voor cd-roms die onderdeel uitmaken van leermiddelen. (Ingezonden 31 januari 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22517
</item>
         <item attribuut="Inhoud">Vragen over de achtergronden van het besluit om het BTW-tarief voor cd-roms, die onderdeel vormen van een leerpakket, te verhogen van 6% naar 19%.</item>
         <item attribuut="Rubriek">Basisonderwijs (Onderwijsmethoden en -middelen) Belastingen (BTW) Speciaal onderwijs (Onderwijsmethoden en -middelen) Voortgezet onderwijs (Onderwijsmethoden en -middelen)</item>
         <item attribuut="Trefwoorden">BTW Leermiddelen</item>
         <item attribuut="Vindplaats">Kamervragen met antwoord 2004-2005, nr. 1187, Tweede Kamer</item>
         <item attribuut="Vraagnr_bij_indiening">2040507310</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-03-17</item>
         <item attribuut="Datum_indiening">2005-01-31</item>
         <item attribuut="Document-id">KVR22517</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2517" allpagenumbers="2517 2518 2519" vetnummer="2040507310" code="0405tkkvr1187" lopendefooter="Tweede Kamer, vergaderjaar 2004–2005, Aanhangsel" filenaam="KVR22517" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1187" onderwerp="" indiendatum="2005-01-31">
         <vrager partij="SP" oorsprong="parlement">Vergeer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="17 maart 2005), zie ook Aanhangsel Handelingen nr. 1038, vergaderjaar 2004–2005">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunt u bevestigen dat sinds 15 december 2004 <voetnoot nummer="1"/>het BTW-tariefvoor cd-rom’s, die onderdeel vormen van een leerpakket, wordt verhoogd van 6% naar 19%? </vraag>
      <vraag nummer="2">Heeft er overleg plaatsgevonden, alvorens dit besluit werd genomen, tussen het ministerie van Financiën en het ministerie van Onderwijs, Cultuur en Wetenschap? </vraag>
      <vraag nummer="3">Deelt u de mening dat dit besluit mogelijk zal leiden tot een verhoging van de kosten van lesmaterialen en daarmee van de schoolkosten? Zo neen, waarom niet? </vraag>
      <vraag nummer="4">Hoe dient deze verhoging van het BTW-tariefvan leermiddelen gezien te worden in het licht van de nadruk die dit kabinet legt op de terugdringing van de schoolkosten? </vraag>
      <vraag nummer="5">Deelt u de mening, dat het wenselijk is dat voor cd-rom’s, die onderdeel vormen van een leerpakket het lage BTW-tariefzal gelden? Zo neen, waarom niet? </vraag>
      <vraag nummer="6">Hoe dient deze verhoging van het BTW-tariefvan leermiddelen gezien te worden in het licht van de nadruk die dit kabinet legt op kenniseconomie en innovatie? </vraag>
      <vraag nummer="7">Bent u bereid met de staatssecretaris van financiën in overleg te treden om dit besluit terug te draaien? Zo neen, waarom niet? </vraag>
      <vraag nummer="8">Deelt u de mening dat het, met het oog op de kennisinnovatie, wenselijk is dat ook cd-rom’s die worden gepubliceerd als op zichzelfstaand primair lesmateriaal, vallen onder het verlaagde tarief? Zo neen, waarom niet? Welk argument ligt ten grondslag aan de criteria die leiden tot dit onderscheid? </vraag>
      <vraag nummer="9">Deelt u de mening, dat het ongewenst is dat het medium bepalend is voor het BTW-tariefvan leermiddelen? </vraag>
      <noten afkomstig="vraag">
         <noot nummer="1">Besluit staatssecretaris van Financiën van 15 december 2004, nr. CPP2004/2597M</noot>
      </noten>
   </vragen>
   <antwoorden aantal="9">
      <antwoord nummer="1">Nee. Het besluit van 15 december 2004 moet niet gezien worden als een beleidswijziging, maar als een verduidelijking van het bestaande beleid dat is gebaseerd op de 6e BTW-richtlijn. Uit de bepalingen van die richtlijn – die de lidstaten verplicht in hun nationale wetgeving moeten implementeren – vloeit voort dat met betrekking tot cd-roms het algemene BTW-tariefvan 19% wordt berekend (zie in dit verband ook het antwoord op vraag 8). Het besluit gaat uit van het beginsel dat bij samengestelde prestaties elke prestatie als onderscheiden en zelfstandig moet worden beschouwd. Alleen wanneer de ene prestatie ten opzichte van de andere prestatie als bijkomend moet worden beschouwd, volgt de bijkomende prestatie het fiscale lot van de hoofdprestatie (absorptie). Een prestatie kan worden aangemerkt als bijkomend, als de ene prestatie voor de klanten geen doel op zich is maar slechts een middel om de hoofdprestatie zo aantrekkelijk mogelijk te maken. Bij de levering van een schoolboek met een daarbij gevoegde cd-rom is voor de BTW-heffing sprake van de levering van twee afzonderlijke goederen (splitsing van prestaties). De bij een schoolboek gevoegde cd-rom maakt gemiddeld zo’n 25% van de totale prijs uit, en vormt daarmee een substantieel onderdeel van het totale pakket. Cd-roms kunnen daarom niet als bijkomend worden aangemerkt en vallen derhalve onder het 19% tarief. Hieraan doet niet afdat slechts één prijs in rekening wordt gebracht. Overigens is bij voornoemd besluit een door jurisprudentie ingehaalde regeling over zogenoemde toegiftartikelen ingetrokken. Dit zijn goederen met een relatiefgeringe waarde, die gratis worden verstrekt bij een ander goed. Met toegiftartikelen worden expliciet niet de cd-roms bedoeld, die bij schoolboeken worden geleverd. </antwoord>
      <antwoord nummer="2">Nee. Dat was niet nodig. Er is hier immers geen sprake van gewijzigd beleid. </antwoord>
      <antwoord nummer="3">Ik verwijs in dit verband naar de antwoorden op vraag 1 en 4. </antwoord>
      <antwoord nummer="4">De uitgeverijen stellen zich op het standpunt dat cd-roms bij de schoolboeken horen. Op dit moment wordt door de Belastingdienst onderzoek gedaan naar de praktijk die uitgeverijen hebben gehanteerd. Dit kan ertoe leiden dat de belastinginspecteur tot de conclusie komt dat uitgevers (al dan niet met terugwerkende kracht) cd-roms onder moeten brengen in het 19%-tarief. Zoals u bekend is, hebben uitgevers (zie persbericht van de GEU van 2 februari 2005) aangegeven dat zij zich genoodzaakt zien een prijsverhoging van 3% op de schoolboeken door te voeren. Ik verwacht dat het loslaten van de vaste boekenprijs voor schoolboeken een neerwaarts effect zal hebben op de prijs voor schoolboeken. Hiertoe zijn initiatieven van organisaties in het voortgezet onderwijs noodzakelijk. De landelijke afspraken die organisaties in het voortgezet onderwijs onlangs met betrekking tot de schoolkosten hebben opgesteld, geven mij het vertrouwen dat op dit punt stappen zullen worden ondernomen. Als de belastinginspecteur van oordeel blijft dat een uitgever een verkeerde interpretatie heeft gegeven aan het beleid (dus absorptie in plaats van splitsing), zullen uitgeverijen dit mogelijk aanvechten door middel van een bezwaar- en beroepsprocedure. Uiteindelijk kunnen zij de belastingrechter vragen een uitspraak te doen. </antwoord>
      <antwoord nummer="5">Op Europees niveau is in bijlage H bij de zogenoemde Zesde BTW-richtlijn vastgesteld, welke goederen en diensten onder het verlaagde BTW-tariefmogen worden gebracht. Nederland maakt van die mogelijkheden ruim gebruik. Zie voor een eventuele uitbreiding van die bijlage ook het antwoord op vraag 8. </antwoord>
      <antwoord nummer="6">Zoals reeds in het antwoord op vraag 1 is aangegeven is hier geen sprake van verhoging van het BTW-tariefvan leermiddelen. Het beleid van het kabinet inzake de kenniseconomie en innovatie komt op andere manieren tot uiting. Naast investeringen in onderzoek en in (startende) innoverende bedrijven is er een deltaplan voor stimulering van bèta en techniek opgesteld, waarin wordt gewerkt vanuit een brede aanpak van het basisonderwijs tot en met de arbeidsmarkt. Het gaat hierbij om continueren en eventueel uitbouwen van succesvol gebleken projecten uit het verleden alsmede experimenten met nieuwe middelen om bèta en techniek aantrekkelijker te maken voor leerlingen, studenten en werknemers. Daarnaast is er geen één op één relatie tussen het algemene BTW-tariefen goederen die nuttig zijn in het licht van de kenniseconomie. Het algemene BTW-tariefis standaard en slechts enkele goederen vallen onder het lage tarief. Ik verwijs u naar het antwoord op vraag 8. </antwoord>
      <antwoord nummer="7">Zoals hiervoor is aangegeven gaat het bij dit besluit om een verduidelijking van het bestaande beleid en is het ter beoordeling van de voor de BTW bevoegde belastinginspecteur ofuitgevers aan dat beleid de juiste interpretatie hebben gegeven. De uitkomsten van het onderzoek van de Belastingdienst en van mogelijke uitspraken van de belastingrechter zal ik met belangstelling volgen. </antwoord>
      <antwoord nummer="8">Europees uitgangspunt is dat ter zake van de levering van goederen en diensten BTW wordt geheven naar het algemene tarief. Slechts voor een beperkt aantal goederen en diensten geldt een verlaagd tarief. Deze tariefstelling is gebaseerd op de Zesde BTW-richtlijn die in de EU dient als basis voor de nationale wetgeving van de lidstaten. De lidstaten mogen in beginsel alleen een verlaagd BTW-tarieftoepassen voor een beperkte lijst van goederen en diensten die zijn vermeld in bijlage H van die richtlijn. Gebaseerd op categorie 6 van bijlage H past Nederland onder meer een verlaagd tarieftoe op boeken. Bij de toepassing van het verlaagde tarief wordt er geen onderscheid gemaakt tussen leer- ofschoolboeken en andere boeken. Als argument voor het verlagen van het tariefvoor bepaalde digitale producten, zoals cd-roms wordt dikwijls de analogie met boeken aangevoerd. De Zesde Richtlijn staat het momenteel niet toe digitale producten onder het verlaagde BTW-tariefte brengen. In dit verband wordt ook vermeld dat de Europese Commissie op 13 juli 2003 een richtlijnvoorstel heeft ingediend met betrekking tot de verlaagde BTW-tarieven. Het voorstel voorziet in een beperkte uitbreiding van de in voornoemde bijlage H vermelde lijst van goederen en diensten waarop lidstaten het verlaagde tariefmogen toepassen. Elektronische informatiedragers worden daarbij niet opgenomen in bijlage H, mede omdat de Commissie meent dat zoiets voor deze producten gemakkelijk zou kunnen leiden tot grensoverschrijdende concurrentieverstoring. Een ander argument is van uitvoeringstechnische aard. Het is zeer lastig om onderscheid aan te brengen tussen cd-roms met een algemeen karakter en cd-roms die bedoeld zijn voor educatieve doeleinden. Zoals ook met de Kamer is besproken, ligt de prioriteit van de Nederlandse regering wat betreft dit richtlijnvoorstel bij het behoud van het verlaagde BTW-tariefvoor die arbeidsintensieve diensten waarvoor Nederland op dit moment tijdelijk het verlaagde tariefmag toepassen. </antwoord>
      <antwoord nummer="9">In dit verband verwijs ik naar het antwoord op vraag 8, in het bijzonder wat betreft de afwezigheid van beleidsruimte in de Zesde BTW-richtlijn op dit punt. </antwoord>
      <noten afkomstig="antwoord"/>
   </antwoorden>
</kvr>
