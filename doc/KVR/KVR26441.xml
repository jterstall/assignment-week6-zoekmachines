<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de minister van Sociale Zaken en Werkgelegenheid over het feit dat de meerderheid van de Nederlandse gezinnen de kinderen zelf opvangt. (Ingezonden 30 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26441
</item>
         <item attribuut="Inhoud">Nog geen vijftien procent van de ouders maakt gebruik van betaalde vormen van kinderopvang. Wat zijn de oorzaken van dit geringe gebruik en hoe gaat de overheid zorgen voor toegankelijke, betaalbare kinderopvangvoorzieningen van goede kwaliteit.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2006-2007, nr. 42, Tweede Kamer</item>
         <item attribuut="Vraagnr_bij_indiening">2050618220</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2006-09-27</item>
         <item attribuut="Datum_indiening">2006-08-30</item>
         <item attribuut="Document-id">KVR26441</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="87" allpagenumbers="87 88" vetnummer="2050618220" code="0607tkkvr42" lopendefooter="Tweede Kamer, vergaderjaar 2006–2007, Aanhangsel" filenaam="KVR26441" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="42" onderwerp="" indiendatum="2006-08-30">
         <vrager partij="D66" oorsprong="parlement">Koser Kaya</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-09-27">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht dat zestig procent van de Nederlandse huishoudens met kinderen tot twaalf jaar geen gebruik maakt van kinderopvang en dat slechts veertien procent kiest voor betaalde opvang buitenshuis, zoals een kinderdagverblijf, een gastouder of buitenschoolse opvang? <voetnoot nummer="1"/>
      </vraag>
      <vraag nummer="2">Deelt u de mening dat het teleurstellend is dat nog geen vijftien procent gebruik maakt van betaalde vormen van kinderopvang? </vraag>
      <vraag nummer="3">Wat ziet u als de voornaamste oorzaak voor de zeer beperkte animo voor kinderopvang in het algemeen en betaalde opvang buitenshuis in het bijzonder? Welke rol spelen hierbij de aspecten toegankelijkheid, kwaliteit en betaalbaarheid? </vraag>
      <vraag nummer="4">Deelt u de mening dat deze cijfers aantonen dat ouders veel meer dan nu gebruik dienen te maken van kinderopvang en dat deze hiertoe in staat gesteld moeten worden door de overheid die zorg draagt voor toegankelijke, betaalbare kinderopvangvoorzieningen van goede kwaliteit? Zo ja, hoe gaat u dit beleid concreet vormgeven? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-08-28" bron="NOS Teletekst">NOS Teletekst, 28 augustus 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het CBS-artikel «Kinderopvang vaak door familie en vrienden», gepubliceerd op 28 augustus op de website van het CBS staat vermeld dat twintig procent van de Nederlandse huishoudens met kinderen tot twaalf jaar gebruik maakt van formele kinderopvang, en dat formele kinderopvang voor veertien procent van deze huishoudens de belangrijkste vorm van opvang is. Zestig procent van de huishoudens gebruikt in het geheel geen kinderopvang (formeel of informeel). Deze ouders hebben hun werktijden zodanig ingericht dat er geen kinderopvang nodig is. Dat is de eigen keuze van ouders, en die vind ik heel belangrijk. Ik deel uw mening dan ook niet dat de mate van gebruik van formele kinderopvang teleurstellend is. </antwoord>
      <antwoord nummer="3">Uit het SCP-onderzoek «Hoe het werkt met kinderen» dat ik 28 februari jongstleden aan uw Kamer heb gezonden (Kamerstukken II, 2005–2006, 28 447, nr. 128), blijkt dat opvattingen over werk en kinderopvang het meest bepalend zijn voor de arbeidsparticipatie van moeders. Ook in dit onderzoek is aangegeven dat zestig procent van de huishoudens met kinderen tot 12 jaar geen gebruik maakt van formele of informele kinderopvang. Meer dan de helft van de moeders vindt dat een kind het beste altijd door de eigen ouders kan worden opgevangen. Driekwart van de moeders vindt dat de zorg voor een kind niet, of slechts voor maximaal één of twee dagen per week door anderen kan worden overgenomen. In het SCP-onderzoeksrapport wordt verder geconcludeerd dat er (ten tijde van het onderzoek in 2004 en 2005)) voldoende aanbod aan formele opvang was, en dat de «huidige» kosten van kinderopvang nauwelijks een belemmering vormen voor de arbeidsparticipatie van moeders. Op basis van deze resultaten is er mijns inziens geen reden te veronderstellen dat de oorzaak voor het naar uw mening lage gebruik van formele kinderopvang gezocht zou moeten worden in een ontoereikende toegankelijkheid, kwaliteit en/of betaalbaarheid van de formele kinderopvang. </antwoord>
      <antwoord nummer="4">Ik deel uw mening niet dat deze cijfers aantonen dat ouders veel meer dan nu gebruik dienen te maken van kinderopvang. De wijze waarop ouders arbeid en zorgtaken willen combineren, hetzij door gebruik te maken van formele of informele kinderopvang, hetzij door hun werktijden zodanig te regelen dat kinderopvang niet nodig is, zie ik uitdrukkelijk als een eigen keuze van ouders. Ik acht die eigen keuzevrijheid van zeer groot belang. Ik deel uw mening wel dat ouders die gebruik willen maken van kinderopvang om arbeid met zorgtaken te combineren, dat ook moeten kunnen doen. Met de Wet kinderopvang zijn de randvoorwaarden geschapen voor toegankelijke en betaalbare kinderopvangvoorzieningen van goede kwaliteit. Wat de financiële toegankelijkheid betreft wil ik benadrukken dat met de intensivering van de kinderopvangtoeslag in 2006 ( € 130 miljoen), de voorgenomen intensivering in 2007 ( € 125 miljoen) en de invoering van een verplichte werkgeversbijdrage in 2007 de kosten voor kinderopvang voor de meeste ouders in 2007 (veel) lager zijn dan in 2004, vóór de invoering van de wet. Ook de fysieke toegankelijkheid is verbeterd: met de wet is bereikt dat ouders zelf kunnen bepalen van welke kinderopvangvoorziening- of organisatie zij gebruik willen maken. Zij zijn daarvoor niet meer afhankelijk van een werkgever die al dan niet een bedrijfsplaats inkoopt of van een gemeente voor het toewijzen van een gesubsidieerde plaats. Wat betreft kwaliteit geldt dat het de kinderopvangondernemers zijn die zorgdragen voor een goede kwaliteit. De overheid is verantwoordelijk voor het stelsel van kwaliteit en toezicht. Hiertoe is op grond van de Wet kinderopvang geregeld dat kinderopvangondernemers kinderopvang van verantwoorde kwaliteit dienen aan te bieden, dat wil zeggen kinderopvang die bijdraagt aan een goede en gezonde ontwikkeling van het kind in een veilige en gezonde omgeving. In de wet zijn hiervoor concrete normen opgenomen, bijvoorbeeld over medezeggenschap van ouders, het gebruik van de Nederlandse taal, risico-inventarisaties en over de verklaring omtrent het gedrag. Daarnaast kent de wet enige globale normen, die via zelfregulering nader zijn geconcretiseerd. </antwoord>
      <noten afkomstig="antwoord"/>
   </antwoorden>
</kvr>
