<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Baalen (VVD) aan de minister van Defensie over een alternatief voor de opheffing van de Koninklijke Militaire Kapel. (Ingezonden 4 juni 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20592
</item>
         <item attribuut="Inhoud">Vragen naar aanleiding van het artikel "Defensie laat oude tradities sneuvelen" in NRC Handelsblad van 2 juni 2004, over het voornemen om de 175-jarige Koninklijke Militaire Kapel (KMK) op te heffen.</item>
         <item attribuut="Rubriek">Cultuur en taal (Podiumkunsten) Staats- en bestuursrecht (Koninklijk huis) Veiligheidsbeleid en defensie (Landmacht) Veiligheidsbeleid en defensie (Militairen)</item>
         <item attribuut="Trefwoorden">Koninklijk huis Landmacht Militairen Muziek</item>
         <item attribuut="Vindplaats">Kamervragen met antwoord 2003-2004, nr. 1816, Tweede Kamer</item>
         <item attribuut="Vraagnr_bij_indiening">2030415390</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van Baalen</persoon>
         </item>
         <item attribuut="Datum_reaktie">2004-06-29</item>
         <item attribuut="Datum_indiening">2004-06-04</item>
         <item attribuut="Document-id">KVR20592</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3847" allpagenumbers="3847 3848" vetnummer="2030415390" code="0304tkkvr1816" lopendefooter="Tweede Kamer, vergaderjaar 2003–2004, Aanhangsel" filenaam="KVR20592" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1816" onderwerp="" indiendatum="2004-06-4">
         <vrager partij="VVD" oorsprong="parlement">Van Baalen</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2004-06-29">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het juist dat u voornemens bent de 175-jarige Koninklijke Militaire Kapel (KMK) op te heffen? <voetnoot nummer="1"/>
      </vraag>
      <vraag nummer="2">Bent u zich bewust van het bijzondere belang dat de Koninklijke status van de KMK, dienend onder het oog des Konings en in traditie verbonden met het Garde-Regiment Grenadiers en Jagers, voor de Koninklijke Landmacht en voor de Residentie heeft? </vraag>
      <vraag nummer="3">Heeft u alternatieven onderzocht om de door u gewenste bezuinigingen op de militaire muziek op een alternatieve wijze te realiseren, waarbij de KMK te Den Haag en de Johan Willem Friso Kapel te Assen zelfstandig als militaire harmonie-orkesten blijven bestaan, benevens een op te richten drumfanfare op een nader te bepalen locatie? </vraag>
      <vraag nummer="4">Heeft u met het Koninklijk Huis, de gemeente Den Haag, de provincie Zuid-Holland, het Garde-Regiment Grenadiers en Jagers en de KMK overleg gevoerd ten aanzien van de opheffing van de KMK en mogelijke alternatieven? Wat zijn de door de gemeente, de provincie, het Garde-Regiment en de KMK betrokken posities daaromtrent? Zijn de gemeente Den Haag en de provincie Zuid-Holland bereid een materiële, danwel financiële bijdrage te leveren aan het instandhouden van de KMK in de Residentie? </vraag>
      <vraag nummer="5">Kunt u de Kamer verzekeren dat een in uw plannen op te richten Koninklijke Landmacht Kapel te Assen het predicaat «Koninklijke» mag voeren, recht doet aan de 175-jarige traditie van de KMK en de 186-jarige traditie van de Johan Willem Friso Kapel en op dezelfde wijze in het kader van de plechtigheden met betrekking tot het Koninklijk Huis en bij militair ceremonieel in de Residentie en in de Hoofdstad inzetbaar is? </vraag>
      <vraag nummer="6">Bent u bekend met het reddingsplan voor KMK en Johan Willem Friso Kapel, dat op 14 februari jl. door de luitenant-kolonel P. van Boxtel aan de stuurgroep Heroriëntatie Militaire Muziek Koninklijke Landmacht onder de titel «De militaire Muziek Koninklijke Landmacht in de komende jaren – Maak van de Noot een deugd» is aangeboden? Kunt u aangeven waarom dit alternatief niet in diens originele vorm door de Koninklijke Landmacht bij de besluitvorming is betrokken? Bent u bereid dit reddingsplan in diens originele vorm, onder de in vraag 3 genoemde randvoorwaarden, nader te onderzoeken, met betrokkenen in overleg te treden en de Kamer te informeren over de mogelijkheden om dit alternatief, binnen de door u gestelde bezuinigingsdoelstellingen voor de militaire muziek, uit te voeren? </vraag>
      <noten afkomstig="vraag">
         <noot nummer="1" datum="2004-06-2" bron="NRC Handelsblad" titel="Defensie laat oude tradities sneuvelen">NRC Handelsblad, 2 juni 2004: «Defensie laat oude tradities sneuvelen»</noot>
      </noten>
   </vragen>
   <antwoorden aantal="1">
      <antwoord nummer="1t/m 6">De vaststelling van de kerntaak van de militaire muziek en de capaciteit die daarvoor benodigd is, vormen de basis van het reorganisatiebesluit. De kerntaak is het verzorgen van militaire muziek bij ceremonies in de krijgsmacht en bij staatsaangelegenheden. Hiermee volgt Nederland de internationale gebruiken. Defensie hanteert het uitgangspunt dat zij deze kerntaak kwalitatief en kwantitatief invulling moet blijven geven. Deze taak is bepalend voor de benodigde capaciteit. Voorts vervult de militaire muziek een functie bij het onderhouden van de banden met de samenleving en bij promotieactiviteiten. Taptoes, (relatie)concerten, open dagen en wervingsactiviteiten zijn hiervan bekende voorbeelden. De militaire orkesten vervullen al vanaf de 19 e eeuw een belangrijke functie in het Nederlandse culturele leven. Hierbij zijn tradities gegroeid die deel uitmaken van de krijgsmachtdelen. Defensie hecht aan genoemde activiteiten en hanteert het uitgangspunt dat deze kunnen worden vervuld met de zogenaamde restcapaciteit van de militaire muziek. Voor deze activiteiten wordt geen extra capaciteit aangehouden. Gelet op het aantal optredens per jaar bij ceremonies en staatsaangelegenheden alsmede het aantal benodigde orkesten bij grote staatsaangelegenheden, is een minimale capaciteit van vier volwaardige formaties vereist, die bij piekbelasting kan worden uitgebreid. Daarnaast is het belangrijk dat de militaire orkesten uitdrukking geven aan het imago en de tradities van de krijgsmachtdelen. Hieruit volgt de behoefte aan een militair orkest voor ieder krijgsmachtdeel. De genoemde uitgangspunten en de behoeftestelling hebben geleid tot een nieuwe inrichting van de militaire muziek. De Koninklijke marine, Koninklijke landmacht en de Koninklijke luchtmacht zullen in de nieuwe situatie ieder beschikken over een muziekkapel die bestaat uit een harmonieorkest, versterkt met een kleiner verband. De Koninklijke landmacht krijgt vanwege haar omvang een extra formatie. De Koninklijke marine behoudt aldus de Marinierskapel met Tamboers &amp; Pijpers, de Koninklijke luchtmacht de Luchtmachtkapel met de Drumfanfare en de Koninklijke marechaussee haar Trompetterkorps op deeltijdbasis. De uiteindelijke sterkte in de militaire muziek bedraagt na de reorganisatie 309 voltijdse functies. Dit betekent een reductie met 92 functies, die voor een groot deel voor rekening komt van de Koninklijke landmacht, terwijl ook de Koninklijke marine en de Koninklijke luchtmacht een aantal functies inleveren. Het is niet rechtvaardig een specifiek orkest van de Koninklijke landmacht uit te zonderen van de reductiemaatregel. Daarom is, na advies van de Stuurgroep Heroriëntatie Militaire Muziek Koninklijke Landmacht, besloten – ondanks de lange traditie van sommige orkesten – de huidige vier orkesten van de Koninklijke landmacht op te heffen en drie nieuwe formaties op te richten. Om de unieke artistieke tradities van de militaire muziek binnen de Koninklijke landmacht te kunnen handhaven is besloten een nieuwe formatie van een harmonieorkest (58 functies) met drumfanfare (22 functies) en een fanfareorkest (46 functies) op te richten. Er is geen personele ruimte om een tweede representatief harmonieorkest te formeren. De Traditiecommissie van de Koninklijke landmacht is de aangewezen instantie om te adviseren hoe de tradities van de op te heffen eenheden kunnen worden voortgezet in de nieuwe formaties. Vele belanghebbende partijen hebben ons deelgenoot gemaakt van hun zienswijze ten aanzien van de militaire muziek, maar geen van de betrokken regionale overheden heeft een financiële bijdrage toegezegd. Met name het behoud van arbeidsplaatsen in de noordelijke regio heeft zwaar gewogen bij het besluit om de locatie Assen als standplaats van militaire muziek te handhaven. De door de Commandant Koninklijke Militaire Kapel, tevens lid van de Stuurgroep Heroriëntatie Militaire Muziek Koninklijke landmacht, aangedragen alternatieven zijn eveneens bij de afwegingen betrokken. Met de nieuwe organisatie zal de krijgsmacht haar verplichtingen bij militaire ceremonies en staatsaangelegenheden, als voorheen, volledig gestand kunnen doen. Immers, bij de reorganisatie heeft de uitvoering van die kerntaak voorop gestaan. De reducties in de militaire muziek waartoe is besloten moeten uiterlijk 1januari 2005 zijn uitgevoerd. De reorganisatie van de militaire muziek zal in 2008 worden geëvalueerd. </antwoord>
      <noten afkomstig="antwoord"/>
   </antwoorden>
</kvr>
