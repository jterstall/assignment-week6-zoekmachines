<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Justitie en voor Grote Steden- en Integratiebeleid en de staatssecretaris van Verkeer en Waterstaat over aftapvoorzieningen bij Internetproviders. (Ingezonden 28 maart 2001); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13645
</item>
         <item attribuut="Inhoud">Vragen over de haalbaarheid van de gestelde datum waarop structurele aftapvoorzieningen bij internetproviders in werking moeten zijn (15 april 2001).</item>
         <item attribuut="Rubriek">Communicatie, media en informatievoorziening (Telecommunicatie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Computernetwerken Opsporingen Telecommunicatie</item>
         <item attribuut="Vindplaats">Kamervragen met antwoord 2000-2001, nr. 1155, Tweede Kamer</item>
         <item attribuut="Vraagnr_bij_indiening">2000108660</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2001-05-10</item>
         <item attribuut="Datum_indiening">2001-03-28</item>
         <item attribuut="Document-id">KVR13645</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2403" allpagenumbers="2403 2404 2405 2406" vetnummer="2000108660" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13645" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1155" onderwerp="" indiendatum="2001-03-28">
         <vrager partij="D66" oorsprong="parlement">Bakker</vrager>
         <vraagt-aan>de minister van Justitie en voor Grote Steden- en Integratiebeleid en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="10 mei 2001, zie ook Aanhangsel Handelingen nr. 1067, vergaderjaar 2000–2001">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de ministers van Binnenlandse Zaken en Koninkrijksrelaties, van Justitie en voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Blijft u bij uw (in het overleg met de sector ingenomen) standpunt dat structurele aftapvoorzieningen bij Internetproviders in werking moeten zijn op 15 april aanstaande, ondanks het feit dat vrijwel alle betrokkenen, daarin begrepen de leveranciers van de benodigde apparatuur, zeggen dat dat niet haalbaar is (onder andere maar niet alleen vanwege het zeer laat beschikbaar komen van de nodige specificaties)? </vraag>
      <vraag nummer="2">Blijft u bij uw (in het overleg met de sector ingenomen) standpunt dat structurele aftapvoorzieningen bij Internetproviders in werking moeten zijn op 15 april aanstaande, ondanks het feit dat in het officiële overlegorgaan hiervoor (Overlegorgaan Post en Telecommunicatie (OPT) en Deelorgaan Aftappen (DAF)) is afgesproken dat de verplichting pas in zou gaan 6 à 9 maanden na het publiceren van de betreffende specificaties en in ieder geval ook pas als er minimaal twee leveranciers van apparatuur op de markt zouden opereren? </vraag>
      <vraag nummer="3">Blijft u bij uw standpunt, zoals destijds bij de behandeling van de Telecomwet, desgevraagd, aan de Kamer medegedeeld, dat binnen de diverse thans voorgestelde lagere regelgevingen de investeringsverplichtingen voor de industrie blijven binnen de 1% van de totale investeringskosten? </vraag>
      <vraag nummer="4">Blijft u bij uw (in het overleg met de sector ingenomen) standpunt dat structurele aftapvoorzieningen bij Internetproviders in werking moeten zijn op 15 april aanstaande, ondanks het feit dat diverse malen duidelijk is gemaakt dat dat, onder andere door de veel hoger uitvallende kosten, diverse internetproviders tot sluiting zal veroordelen? </vraag>
      <vraag nummer="5">Blijft u bij uw (in het overleg met de sector ingenomen) standpunt dat structurele aftapvoorzieningen bij Internetproviders in werking moeten zijn op 15 april aanstaande, ondanks het feit dat in Europa de Europese standaard voor de wijze waarop de aftapgegevens aan de behoeftestellende instanties dienen te worden aangeleverd (de ETSI-standaard) nog niet gereed is en andere lidstaten de totstandkoming van deze standaard afwachten? </vraag>
      <vraag nummer="6">Wat is uw reactie op de opmerkingen van de NLIP richting de overheid dat overleg op voldoende hoog niveau (gezien de complexiteit en de importantie van de problemen) steeds wordt geweigerd? Bent u bereid dit overleg alsnog op zo kort mogelijke termijn te entameren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2" voetnoot="1 2">Alvorens concreet in te gaan op de verschillende vragen van de heer Bakker acht ik het noodzakelijk om allereerst het blijkbaar breed levende misverstand rondom de datum van 15 april 2001, namelijk dat tot die datum voor alle ISP’s ontheffing zou zijn verleend van de aftapbaarheidsverplichting ex artikel 13.1, eerste lid, van de Telecommunicatiewet (Tw), weg te nemen. Er is namelijk geen sprake van een algemene ontheffing voor alle ISP’s tot die datum; slechts die (individuele) ISP’s die op basis van de Beleidsregels ontheffingverlening aftapbaarheid internetdiensten 2000 een ontheffing hebben aangevraagd, hebben tot 15 april 2001 deze ontheffing verkregen. Het gaat daarbij om 33 ISP’s. Ik moet hieruit afleiden dat blijkbaar een meerderheid van de ISP’s het niet nodig vond om een ontheffing aan te vragen. Het ontheffingsbeleid dat tot 15 april 2001 werd gevoerd, vindt zijn oorsprong in de parlementaire behandeling van het voorstel voor een Telecommunicatiewet en de bij die gelegenheid aangenomen motie van het Tweede Kamerlid Kamp, waarbij – kort gezegd – voor een aanvullend uitstel van de verplichtingen van artikel 13.1 Tw voor aanbieders van internetdiensten werd gepleit. Deze motie is door de Tweede Kamer aanvaard en door mij uitgevoerd. Ik acht het in dit kader aangewezen om op te merken dat de mogelijkheid om ontheffing te verlenen aan individuele ISP’s tot tweemaal toe is geboden (de eerste keer tot 15 augustus 2000; daarna nogmaals aangeboden tot 15 april 2001). Deze ontheffingsmogelijkheid kwam bovendien bovenop het reeds in artikel 20.13 van de Tw voor alle aanbieders van openbare telecommunicatienetwerken en -diensten voorziene uitstel van 9 maanden van de toepasselijkheid van artikel 13.1 Tw voorzover hun netwerken en diensten op de datum van inwerkingtreding van de Telecommunicatienet (in casu 15 december 1998) nog niet aftapbaar waren. Ik moet dan ook vaststellen dat voor de ISP’s, die gebruik hebben gemaakt van de tot tweemaal toe geboden ontheffingsmogelijkheid, bijna tweeënhalf jaar uitstel van de aftapbaarheidsverplichting is verleend. Dat acht ik zeer ruim en een verdere verlenging van de ontheffingsmogelijkheid wordt door mij dan ook niet overwogen. We dienen immers niet uit het oog te verliezen waarom de aftapbaarheidsverplichting – en überhaupt de verplichtingen uit hoofdstuk 13 van de Telecommunicatiewet – zijn gesteld: namelijk het waarborgen dat in het kader van strafvordering en veiligheid van de staat telecommunicatie – dus ook internetverkeer – kan worden afgetapt. Ik roep in herinnering dat de commissie Kalsbeek in haar rapport «Opsporing in uitvoering» (kamerstukken II 1998/99, 26 269, nrs. 4–5) in aanbeveling 11 er op heeft aangedrongen dat internet zo spoedig mogelijk aftapbaar zou moeten zijn. Deze aanbeveling is kamerbreed aangenomen. Gelet op de spectaculaire ontwikkeling van internet en de rol die deze kan spelen bij criminele en de veiligheid van de staat bedreigende activiteiten, is een verder uitstel niet wenselijk. De rechterlijke macht, onderscheidenlijk de BVD, moet er vanuit kunnen gaan dat de binnen het wettelijk kader door de rechter afgegeven machtigingen, onderscheidenlijk door de bevoegde ministers afgegeven lasten, worden nageleefd. Hiermee kom ik op de vragen die betrekking hebben op de (beschikbaarheid) van de technische en functionele specificaties met betrekking tot het aftappen van internet. Na de inwerkingtreding van de Telecommunicatiewet en indachtig de motie Kamp, is vanaf begin 1999 door vertegenwoordigers van de ministeries van Verkeer en Waterstaat, van Justitie en van Binnenlandse Zaken en Koninkrijksrelaties in goede samenwerking met vertegenwoordigers van de ISP’s, in het bijzonder van de NLIP (de brancheorganisatie, waarbij bijna zestig ISP’s zijn aangesloten die gezamenlijk 80 tot 85% van de markt bestrijken) <voetnoot nummer="1"/>, gewerkt aan het opstellen van de genoemde specificaties. Dit geschiedde binnen het verband van een speciaal daarvoor opgerichte werkgroep, te weten de Werkgroep Aftappen Internet (WAI), die regelmatig verantwoording omtrent haar werkzaamheden aflegde in het Deelorgaan Aftappen van het Overlegorgaan Post en Telecommunicatie (DAF-OPT). Met de betrokkenheid van de NLIP bij de werkzaamheden van de WAI lijkt mij dat gesproken kan worden van een brede vertegenwoordiging van de betrokken marktpartijen; bovendien onderhield de NLIP naar haar zeggen nauwe contacten met leveranciers van apparatuur. De bedoeling was dat de werkzaamheden van de WAI, in casu het opstellen van de genoemde specificaties, ruim voor 15 augustus 2000 zouden zijn afgerond. Overheid en ISP’s zouden aldus voldoende tijd hebben om de regelgeving aan te passen en de voorzieningen te implementeren. In april 2000 bleek de gestelde termijn niet haalbaar, hetgeen voor mij aanleiding vormde om een aanvullende ontheffingsmogelijkheid van de aftapbaarheidsverplichting voor individuele ISP’s vanaf 15 augustus te bieden. Deze mogelijkheid is gerealiseerd met de totstandkoming van de Beleidsregels ontheffingsverlening aftapbaarheid internetdiensten 2000, die – na behandeling in het DAF-OPT – uiteindelijk op 11 juli 2000 in de Staatscourant zijn gepubliceerd. Daarbij is gekozen voor een ontheffingstermijn van 8 maanden; deze termijn was enerzijds gerelateerd aan de tijd die nodig zou zijn om (voorzover noodzakelijk) nadere wettelijke regels te stellen met betrekking tot de aftapbaarheid van internet en anderzijds de tijd die nodig werd geacht om tot implementatie van de specificaties over te gaan. Nog voor het tijdstip van publicatie van de beleidsregels – namelijk in juni 2000 – zijn de specificaties door de WAI afgerond en aan het DAF-OPT voorgelegd. In het DAF-OPT zijn de specificaties vervolgens aan de orde gesteld; in de vergadering van het DAF-OPT van 31 oktober 2000 is tenslotte door het ministerie van Verkeer en Waterstaat geconcludeerd dat de specificaties vaststonden. Vanaf die datum waren de definitieve specificaties beschikbaar, dat geldt zeker voor de leden van de NLIP (die overigens al ruim voor dat tijdstip ten behoeve van de Algemene Ledenvergadering van de NLIP op 18 april 2000 over de concept-specificaties beschikten) en de andere in het DAF-OPT vertegenwoordigde partijen. Bovendien stel ik vast dat de NLIP reeds in september 2000 is begonnen met het benaderen van leveranciers <voetnoot nummer="2"/>. Ik acht het gelet hierop dan ook enigszins merkwaardig dat het NLIP en het Nationaal Aftapoverleg (NAO) pas in februari van dit jaar aandacht hebben gevraagd voor de problemen die (sommige) leveranciers ter zake van de specificaties blijkbaar hadden. Gelet op het voorgaande lijkt het mij dat in algemene zin dan ook kan worden gesteld dat – uitgaande van 31 oktober 2000 – aan de termijn van zes tot negen maanden, die in het DAF-OPT is afgesproken, wordt voldaan. Dat pas in januari 2001 in de Staatscourant en de Automatiseringsgids een nadere mededeling is gekomen, dat de specificaties bij DGTP opvraagbaar waren, doet mijns inziens daarin niets af. Ook de benodigde concept-regelgeving, te weten een wijziging van het Besluit aftappen openbare telecommunicatienetwerken en openbare telecommunicatiediensten alsmede een (nieuwe) Regeling aftappen openbare telecommunicatienetwerken en openbare telecommunicatiediensten, waarbij eveneens van de in juni 2000 aan het DAF-OPT voorgelegde specificaties is uitgegaan, is in de hiervoor beschreven periode enkele keren in het DAF-OPT aan de orde gesteld. Beide regelingen zijn thans – nu de stand-stillperiode in het kader van de notificatieprocedure per 4 april 2001 is afgelopen en de reactie van de Europese Commissie geen verlenging van deze termijn met zich meebrengt – gereed voor vaststelling. Inwerkingtreding van beide regelingen is dan ook op zeer korte termijn voorzien. Inmiddels moet ik vaststellen dat ook aan de tweede voorwaarde die in het DAF-OPT is gesteld, namelijk dat er minimaal twee leveranciers op de markt zouden moeten opereren, wordt voldaan. Deze leveranciers – zo is bij navraag gebleken – stellen dat zij hun apparatuur aan de hand van de vastgestelde WAI-specificaties hebben gebouwd. Ik heb begrepen dat tevens ook al verschillende ISP’s vergevorderd zijn met het aftapbaar maken van hun apparatuur; bij een enkeling wordt deze reeds getest. Ook de voorzieningen aan overheidszijde die nodig zijn om de getapte gegevens in ontvangst te nemen, waarbij eveneens van de WAI-specificaties is uitgegaan, zijn tijdig geïmplementeerd. Gelet op het voorgaande en de in geding zijnde belangen voor zowel opsporing als staatsveiligheid, zag ik geen aanleiding om met betrekking tot die ISP’s – 33 in totaal – die een ontheffing van de aftapbaarheidsverplichting tot 15 april 2001 hadden, tot een verder uitstel te komen. Gezien de onbekendheid met het aftappen van internet is tot op heden door de overheid zeer terughoudend opgetreden ten aanzien van aanbieders van internet die niet aftapbaar waren en geen ontheffing hadden gevraagd en verkregen. In mijn brief aan het zogeheten Nationaal Aftapoverleg ISP’s (NAO), waarvan het secretariaat door de NLIP wordt gevoerd, heb ik aangegeven dat ik – waar het gaat om de handhaving van de dan voor alle ISP’s geldende aftapbaarheidsverplichting – ook na 15 april 2001 de nodige coulance zal betrachten, indien zich – als gevolg van de implementatie van de specificaties – eventuele «kinderziektes» voordoen in de aftapsystemen van de ISP’s. De betrokken aanbieder dient hierover echter wel met de tot aftappen bevoegde autoriteit in contact te treden, teneinde aan te geven welke problemen zich voordoen en hoe hiermee kan worden omgegaan. </antwoord>
      <antwoord nummer="3 en 4">Het percentage 1 is genoemd tijdens de behandeling van het beleidsvoornemen bevoegd aftappen telecommunicatie (kamerstukken II 1995/96, 24 679) in het Algemeen overleg van 14 mei 1996 van de ministers van Verkeer en Waterstaat en van Justitie met de Vaste Commissies voor Verkeer en Waterstaat en voor Justitie. Tijdens dat overleg stelde de minister van Justitie dat het aanbrengen van aftapvoorzieningen in telecommunicatiesystemen circa 1% van de totale investeringskosten in nieuwe telecommunicatienetwerken of diensten zou bedragen. Het percentage was gebaseerd op onderzoek uitgevoerd door FEL/TNO en had geen betrekking op inbouwen van voorzieningen in bestaande netwerken of diensten. In reactie op het amendement Roethof/Stellingwerf (kamerstukken II 1997/98, 25 533, nr. 73) op het voorstel voor de Telecommunicatiewet is 1% ook slechts genoemd als indicatie voor de investeringskosten in nieuwe netwerken, niet als absoluut maximum voor elke soort investering in aftapvoorzieningen. Voor wat betreft de investeringen die ISP’s moeten doen teneinde aftapbaar te zijn is door de ISP’s tot nu toe alleen aangegeven dat de kosten tussen de anderhalve ton en enkele miljoenen zouden liggen, zonder dat deze bedragen op enigerlei wijze door de ISP’s zijn onderbouwd. Tijdens de besprekingen in de WAI is voorts, op aandringen van het NLIP, van overheidswege ingestemd met de optie voor kleine ISP’s om in pool-verband gezamenlijk over aftapmiddelen te beschikken. Dit biedt de mogelijkheid de kosten van de aftapvoorzieningen over meerdere ISP’s te spreiden. Een dergelijke oplossing achten de bevoegde autoriteiten aanvaardbaar zolang de aftapvoorzieningen maar onverwijld bij de aanbieder in zijn netwerk of dienst kunnen worden ingeschakeld. Netwerk en dienst moeten dus op aansluiting van de aftapmiddelen zijn voorbereid. Voorts dient te worden opgemerkt, dat het hier niet gaat om een nieuwe verplichting, maar om de effectuering van een reeds sinds de inwerkingtreding van de Telecommunicatiewet, nu ruim twee jaar geleden, bestaande verplichting. Dit hadden bestaande en nieuwe ISP’s kunnen en behoren te weten. Zij hadden zich dan ook in financieel opzicht kunnen voorbereiden op de te plegen investeringen. Dat door de te plegen investeringen voor aftapvoorzieningen internet providers ter sluiting zouden zijn veroordeeld, acht ik – mede in het licht van de mogelijkheid tot het gezamenlijk aanschaffen van dergelijke voorzieningen in pool-verband waarmee de kosten over verschillende ISP’s kunnen worden verspreid – een conclusie die tot op heden op geen enkele betrouwbare en verifieerbare wijze is onderbouwd. </antwoord>
      <antwoord nummer="5">In diverse andere lidstaten van de Europese Unie zijn de verplichtingen ten aanzien van de aftapbaarheid van telecommunicatie zowel van toepassing op de aanbieders van traditionele telecommunicatienetwerken en -diensten als op de aanbieders van Internet. De landen waar dit nog niet het geval is, zijn bezig met het voorbereiden van deze verplichting. Deze landen geven aan dat dit niet te maken heeft met het ontbreken van een ETSI-standaard. Er moet ook worden gewaakt voor een al te optimistische voorstelling van een ETSI-standaard. De historie leert dat een dergelijke standaard lange tijd nodig heeft om tot stand te komen, veel opties en uitzonderingsmogelijkheden bevat en, bij kwade wil van een deel van de partijen, al snel weer kan worden gewijzigd. Het wachten op een Europese standaard zal dan ook leiden tot langdurig uitstel van de implementatie van aftapvoorzieningen bij ISP’s in Nederland, zonder zicht op een stabiel en aan de eisen voldoend resultaat, en is daarom gezien de belangen van de opsporings- en veiligheidsdiensten onaanvaardbaar. Voorts dient te worden opgemerkt, dat juist het NLIP zelf lange tijd in de WAI het voornemen van de overheid om de ETSI te benaderen voor het opstellen van specificaties, heeft tegengehouden. In de eerdergenoemde brief aan het NAO heb ik overigens reeds aangegeven, dat, indien een Europese standaard inderdaad tot ontwikkeling komt, te zijner tijd zal worden bezien op welke wijze daarmee wordt omgegaan, rekening houdend met de belangen van alle partijen. </antwoord>
      <antwoord nummer="6">De kritiek van het NLIP is in mijn ogen onterecht. Na ontvangst van de voornoemde brief van het NAO is verschillende malen binnen een zeer kort tijdsbestek, op het daartoe geschikte niveau overleg gevoerd over de specificaties. Voorts is voor overleg tussen de overheid en de marktpartijen op het gebied van telecommunicatie al enkele jaren geleden bij het ministerie van Verkeer en Waterstaat een speciaal Overlegorgaan Post en Telecommunicatie (OPT) ingesteld onder onafhankelijk voorzitterschap. Voor specifieke aangelegenheden die de implementatie van de aftapverplichtingen aangaan, is er een apart deelorgaan van het OPT ingesteld, te weten het Deelorgaan Aftappen (DAF). In dit gremium zijn alle relevante beleidsvoornemens aan de orde geweest, in casu zowel de specificaties als de regelgeving. Tijdens de vergadering van het OPT-DAF, gehouden op 6 maart 2001, is nogmaals duidelijk afgesproken dat alle zaken die betrekking hebben op het implementeren van de aftapverplichtingen, in dit orgaan dienen plaats te vinden. Het NLIP, dat lid is van zowel OPT als van OPT-DAF, behoort dit te weten. Het zou tegen deze afspraak ingaan om alsnog een afzonderlijk overleg te beginnen, op welk niveau ook. Wel bestaat bij mij en mijn departement de bereidheid, zoals die er in het voorgaande ook steeds is geweest, om in de daartoe bestemde gremia overleg te voeren met de marktpartijen. </antwoord>
      <noten afkomstig="antwoord">
         <noot nummer="1">Informatie ontleend aan de internetsite van NLIP (www.nlip.nl)</noot>
         <noot nummer="2">Deze informatie kan worden ontleend aan de internetsite van het NLIP (www.nlip.nl/nao). Overigens was dit ook al door de toenmalige voorzitter van het NLIP in het DAF-OPT verklaard</noot>
      </noten>
   </antwoorden>
</kvr>
