<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de minister van Sociale Zaken en Werkgelegenheid over concurrentievervalsing in de uitvoering van de sociale zekerheid. (Ingezonden 17 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8327
</item>
         <item attribuut="Inhoud">Vragen naar aanleiding van het artikel 'SFB verwijt GAK vervalsing concurrentie' in het tijdschrift Flexmarkt van november 1998, over een financieringsaanvraag van 675 miljoen gulden die het GAK indiende bij het Lisv voor de modernisering van zijn automatiseringssysteem.</item>
         <item attribuut="Rubriek">Handel en economie (Mededinging) Sociale zekerheid (Bedrijfsverenigingen)</item>
         <item attribuut="Trefwoorden">GAK Nederland Lisv Mededinging</item>
         <item attribuut="Vindplaats">Kamervragen met antwoord 1998-1999, nr. 455, Tweede Kamer</item>
         <item attribuut="Vraagnr_bij_indiening">2989903340</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1998-12-08</item>
         <item attribuut="Datum_indiening">1998-11-17</item>
         <item attribuut="Document-id">KVR8327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="927" allpagenumbers="927 928" vetnummer="2989903340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8327" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="455" onderwerp="" indiendatum="1998-11-17">
         <vrager partij="D66" oorsprong="parlement">Schimmel</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-12-8">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «SFB verwijt GAK vervalsing concurrentie»? <voetnoot nummer="1"/>
      </vraag>
      <vraag nummer="2">Heeft het GAK een financieringsaanvraag van f 675 miljoen gulden ingediend bij het Lisv, voor de modernisering van zijn automatiseringssysteem? </vraag>
      <vraag nummer="3">Deelt u de opvatting van het SFB, dat vergoeding van die ingrijpende IT-operatie leidt tot concurrentievervalsing? </vraag>
      <vraag nummer="4">Zijn de regels van het Lisv aangaande offertes die uvi’s moeten uitbrengen voor uitvoeringscontracten onduidelijk? </vraag>
      <vraag nummer="5">Ziet u zich als gevolg van bovengenoemd bericht genoodzaakt erop toe te zien, dat de regels van het Lisv, aangaande het uitbrengen van offertes voor uitvoeringscontracten, in de toekomst worden verduidelijkt? Zo ja, welke maatregelen denkt u daartoe te kunnen nemen? Zo neen, waarom niet? </vraag>
      <noten afkomstig="vraag">
         <noot nummer="1">Het tijdschrift Flexmarkt van november 1998</noot>
      </noten>
   </vragen>
   <antwoorden aantal="5">
      <antwoord nummer="1">Het artikel uit het tijdschrift Flexmarkt van november jl. is mij bekend. </antwoord>
      <antwoord nummer="2">Het GAK heeft inderdaad een voorstel voor een doelmatigheidsproject bij het Lisv ingediend. Dit project bestaat uit verschillende deelprojecten die gericht zijn op de aanpassing van de organisatie, werkprocessen en de informatiesystemen. De projecten zouden in een periode van vier jaar worden uitgevoerd. De totale kosten zouden in het oorspronkelijke plan circa f 600 MLN belopen (excl. afvloeiingskosten) Zoals ik in mijn antwoorden op de vragen van 30 oktober 1998 van het lid Smits heb aangegeven heeft het Lisv, dat primair verantwoordelijk is voor de besluitvorming over de financiering van de uitvoeringsinstellingen, onlangs, op basis van een second-opinion advies van drie externe deskundigen, de lijn gekozen om het gehele project van het GAK te splitsen in enerzijds de zogeheten substitutieprojecten, die noodzakelijk zijn om de continuïteit en de kwaliteit van de wetsuitvoering door het GAK te garanderen, en anderzijds de transformatieprojecten, die het GAK voorbereiden op een toekomstige marktsituatie. Het Lisv heeft het voornemen om de subsitutieprojecten à fonds perdu te financieren. Naar de mening van het Lisv zijn deze projecten noodzakelijk om ervoor te zorgen dat het GAK de komende jaren kan blijven voldoen aan de wettelijke eisen ten aanzien van kwaliteit en rechtmatigheid. Deze projectkosten behoren volgens het Lisv tot de uitvoeringskosten, die uit de fondsen gefinancierd kunnen worden. Het financiële beslag van de substitutie-projecten is op dit moment nog niet exact bekend – het GAK is gevraagd om de berekeningen van de kosten en baten te actualiseren – maar ligt in de orde van grootte van een derde van de oorspronkelijk geraamde investeringen (exclusief afvloeiingskosten). Het Lisv zal zodra de besluitvorming is afgerond het voorgenomen besluit ter toetsing aan het Ctsv voorleggen. Het Ctsv zal het voorgenomen besluit beoordelen op rechtmatigheid en doelmatigheid. Het Lisv zal zijn besluit niet implementeren, voordat het Ctsv zijn oordeel heeft gegeven. Ten aanzien van de transformatieprojecten heeft het Lisv nog geen besluit genomen. Het Lisv is van oordeel dat deze projecten zozeer samenhangen met de komende veranderingen in de uitvoeringsorganisatie, dat besluitvorming hierover pas mogelijk is als er meer duidelijkheid is over de beoogde eindsituatie in het kader van het project Structuur uitvoering werk en inkomen (SUWI). Ik ben van mening dat het Lisv er verstandig aan doet om nu alleen de substitutieprojecten in de besluitvorming mee te nemen en om het voorgenomen besluit aan het Ctsv voor te leggen. Als het Ctsv evenals het Lisv van oordeel is dat de financiering van deze projecten rechtmatig en doelmatig is, denk ik dat het aanvaardbaar en verantwoord is om publieke middelen in het GAK te steken. </antwoord>
      <antwoord nummer="3">Het Lisv heeft op grond van de Osv 1997 tot taak concurrentie te bevorderen, hetgeen onder meer impliceert dat de huidige uitvoeringsinstellingen op een gelijkwaardige manier in de markt moeten worden gezet. In zijn besluitvorming over de financiering van de doelmatigheidsprojecten besteedt het Lisv expliciet aandacht aan dit punt. Het voornemen om nu de substitutieprojecten van het GAK à fonds perdu te financieren leidt mijn inziens niet tot concurrentievervalsing voor de overige uitvoeringsinstellingen en evenmin voor eventuele nieuwe toetreders. Het betreft hier immers projecten die noodzakelijk zijn met het oog op de huidige wettelijke eisen. Dergelijke investeringen hebben geen directe invloed op de concurrentiepositie op de toekomstige markt van de sociale verzekeringen. Verder kunnen ook andere uvi’s projectvoorstellen bij het Lisv indienen. Deze zullen op basis van dezelfde criteria door het Lisv worden beoordeeld. Het Lisv heeft al bepaalde projectvoorstellen van andere uvi’s goedgekeurd. Ten aanzien van de transformatieprojecten is er wel degelijk een directe relatie met de toekomstige concurrentiepositie. Mede om die reden heeft het Lisv de besluitvorming over deze projecten aangehouden. </antwoord>
      <antwoord nummer="4">Het Lisv heeft regels gesteld voor de met de uvi’s te sluiten administratie- en jaarovereenkomsten. In deze regels wordt een onderscheid gemaakt tussen enerzijds de reguliere uitvoeringskosten en anderzijds de incidentele kosten voor projecten, die gericht zijn op de verbetering van kwaliteit, rechtmatigheid en doelmatigheid van de uitvoering of op de introductie van de nieuwe wet- en regelgeving. Het Lisv heeft voorschriften opgesteld voor inhoud en de procedure van de bekostigingsverzoeken voor projecten. De regels van het Lisv worden achteraf door het Ctsv beoordeeld op rechtmatigheid en doelmatigheid. Mij is niet gebleken dat de regels onduidelijk zouden zijn. </antwoord>
      <antwoord nummer="5">Zoals in het antwoord op vraag 4 reeds is vermeld bestaat er op dit moment geen aanleiding te veronderstellen dat de door het Lisv gestelde regels onduidelijk zouden zijn. Mocht dit het geval zijn dan is het Ctsv in beginsel de aangewezen instantie om maatregelen te treffen. Tot nog toe heeft het College daartoe geen aanleiding gezien. </antwoord>
      <noten afkomstig="antwoord"/>
   </antwoorden>
</kvr>
