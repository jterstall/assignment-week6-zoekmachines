<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gijzel, Wagenaar en Van Zuijlen (allen PvdA) aan de staatssecretarissen van Binnenlandse Zaken en Koninkrijksrelaties en van Verkeer en Waterstaat over problemen in het GSM-netwerk bij calamiteiten. (Ingezonden 16 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9461
</item>
         <item attribuut="Inhoud">Vragen over mogelijke problemen in het GSM-netwerk in geval van stroomuitval bij rampen, over de noodstroomvoorziening van zendinstallaties, en over het ontbreken van speciale voorzieningen voor hulpverlenende instanties binnen het GSM-netwerk.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Mobiele telefonie Rampenbestrijding</item>
         <item attribuut="Vindplaats">Kamervragen met antwoord 1998-1999, nr. 1460, Tweede Kamer</item>
         <item attribuut="Vraagnr_bij_indiening">2989911650</item>
         <item attribuut="Afkomstig_van">Binnenlandse Zaken en Koninkrijksrelaties Verkeer en Waterstaat</item>
         <item attribuut="Indiener">
            <persoon partij="PvdA">Van Gijzel</persoon>
            <persoon partij="PvdA">Wagenaar</persoon>
            <persoon partij="PvdA">Van Zuijlen</persoon>
         </item>
         <item attribuut="Datum_reaktie">1999-06-01</item>
         <item attribuut="Datum_indiening">1999-04-16</item>
         <item attribuut="Document-id">KVR9461</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2909" allpagenumbers="2909 2910" vetnummer="2989911650" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9461" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1460" onderwerp="" indiendatum="1999-04-16">
         <vrager partij="PvdA" oorsprong="parlement">Van Gijzel</vrager>
         <vrager partij="PvdA" oorsprong="parlement">Wagenaar</vrager>
         <vrager partij="PvdA" oorsprong="parlement">Van Zuijlen</vrager>
         <vraagt-aan>de staatssecretarissen van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-06-1">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de mogelijke problemen die kunnen ontstaan in het GSM-netwerk in het geval van stroomuitval bij een ramp of een calamiteit? </vraag>
      <vraag nummer="2">Is een gedeelte van het zenderpark van KPN niet voorzien van noodstroomvoorzieningen? </vraag>
      <vraag nummer="3">Is het waar dat zendinstallaties op andere locaties dan KPN gebouwen in het geheel geen noodstroomvoorziening hebben anders dan een in incidenteel geval een «accupakket» (maximaal 2 uur)? </vraag>
      <vraag nummer="4">Is het waar dat het huidige GSM-netwerk binnen Nederland, zowel nationaal als regionaal, niet is berekend op de zware belasting als iedereen mobiel gaat bellen bij stroomuitval? </vraag>
      <vraag nummer="5">Is het waar dat hulporganisaties, gelet op het feit dat zij geen prioritaire voorzieningen binnen het GSM-netwerk hebben ten tijde van een ramp c.q. calamiteit met stroomuitval, ernstig kunnen worden belemmerd in de uitvoering van hun taken? </vraag>
      <vraag nummer="6">Is het GSM-netwerk voldoende toegerust voor de te verwachten problematiek rond de eeuwwisseling? </vraag>
      <vraag nummer="7">Geven de antwoorden op bovengenoemde vragen u aanleiding tot nadere stappen in verband met rampenbestrijding? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, wij zijn op de hoogte van de mogelijke problemen, die kunnen ontstaan in het GSM-netwerk in het geval van stroomuitval bij een ramp of een calamiteit. Een GSM-netwerk bestaat uit verschillende onderdelen, waarbij onderdelen zoals centrales en straalverbindingen binnen de gebouwen en infrastructuur van de operators liggen. Deze gebouwen en derhalve de genoemde componenten van het GSM-netwerk zijn voorzien van noodstroomvoorzieningen. GSM-zenders op deze locaties maken ook gebruik van deze noodstroomvoorzieningen. Echter lang niet alle GSM-zenders staan op eigen gebouwen. Zenders, die op particuliere locaties staan, zijn veelal niet voorzien van noodstroomvoorzieningen. Als de stroom uitvalt, zijn deze zenders niet meer bruikbaar. Hierdoor kunnen congestieproblemen optreden. </antwoord>
      <antwoord nummer="2">Een gedeelte van het zenderpark van KPN is inderdaad niet voorzien van noodstroomvoorzieningen. Met name gaat het hier om zenders, die op locaties staan, die door KPN worden gehuurd van derden. Niet overal mag KPN noodstroomvoorzieningen plaatsen. Eigenaren van panden kunnen toestemming weigeren. Deze situatie is eveneens van toepassing bij de overige aanbieders van GSM-diensten. </antwoord>
      <antwoord nummer="3">Dit is juist. </antwoord>
      <antwoord nummer="4">Bij de berekening van een verkeersbelasting voor een GSM-netwerk wordt uitgegaan van een bepaalde piekbelasting. Dit varieert per regio. Op deze wijze wordt een netwerk gedimensioneerd n.a.v. de piekbelasting per regio en het te verwachten verkeer. Als iedereen tegelijk gebruik gaat maken van een GSM-netwerk varieert het per regio of een GSM-netwerk de piekbelasting aankan die kan optreden bij stroomuitval. Er zullen regio’ s zijn, waar deze drukte niet verwerkt kan worden. Bij stroomuitval in die regio’s zal de congestie toenemen omdat dan niet alle GSM-zenders in die regio’s meer actief zijn. Nationaal zullen bij totale stroomuitval delen van een GSM-netwerk kunnen blijven functioneren aangezien er altijd zenders zullen zijn, die een noodstroomvoorziening hebben. De verkeerscentrales zitten allemaal op noodstroom, deze zullen blijven functioneren. </antwoord>
      <antwoord nummer="5">De mobiele communicatie van brandweer-, ambulance- en politiediensten is ondergebracht in eigen netwerken die los staan van het GSM-netwerk. De hulporganisaties hebben daardoor in hun operationele bedrijfsvoering geen last van een eventuele uitval of congestie van het GSM-netwerk. </antwoord>
      <antwoord nummer="6">De operators hebben hun netwerken uitgebreid getest en waar nodig aangepast. Momenteel wordt een onafhankelijke toets uitgevoerd door het Ministerie van Verkeer en Waterstaat naar de millennium-gereedheid van de verschillende operators. Als de stroomvoorziening in Nederland gewaarborgd is, zullen volgens de operators de GSM-netwerken blijven functioneren. Wel bestaat de kans dat de netwerken door het vele telefoonverkeer in de eerste uren van het jaar 2000 tijdelijk overbelast raken. </antwoord>
      <antwoord nummer="7">Een eventuele uitval of congestie van het GSM-netwerk heeft geen consequenties voor de operationele bedrijfsvoering van de hulpdiensten in het kader van de rampenbestrijding. Een eventuele uitval of congestie van het GSM-netwerk heeft slechts beperkte gevolgen voor de bereikbaarheid van de hulpdiensten omdat de burger eveneens gebruik kan maken van het vaste telefoonnet. Voor een goed begrip vraag ik uw afzonderlijke aandacht voor de behandelcapaciteit van 112-oproepen die via het GSM-net en via het vaste telefoonnet binnenkomen bij de 112 alarmcentrales en de meldkamers van brandweer, ambulance en politiediensten. In het kader van de millenniumvoorbereidingen worden maatregelen getroffen om de maximale personele capaciteit beschikbaar te stellen voor de afhandeling van de hulpverleningsverzoeken. Bij een grote drukte kan het desondanks voorkomen dat de burger het alarmnummer meerdere keren moet draaien alvorens verbinding wordt verkregen. Om onnodige 112-oproepen te voorkomen zal in de voorlichting naar het publiek de noodzaak worden benadrukt om het alarmnummer slechts in noodgevallen te gebruiken. In de publiekskrant, die in juni uitkomt rond het thema millennium, zal aandacht worden geschonken aan het juiste gebruik van het 1-1-2 nummer. In de verdere voorlichtingsactiviteiten zal de boodschap waar nodig worden herhaald. </antwoord>
      <noten afkomstig="antwoord"/>
   </antwoorden>
</kvr>
