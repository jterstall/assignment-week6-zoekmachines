<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken over de situatie in Haïti. (Ingezonden 8 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21928
</item>
         <item attribuut="Inhoud">Vragen over de situatie in Haïti gezien de onveiligheid, armoede en sociale problemen en over de rol van de internationale gemeenschap bij het ondersteunen van Haïti.</item>
         <item attribuut="Rubriek">Ontwikkelingssamenwerking (Ontwikkelingshulp Midden-Amerika)</item>
         <item attribuut="Trefwoorden">Haïti Ontwikkelingssamenwerking</item>
         <item attribuut="Vindplaats">Kamervragen met antwoord 2004-2005, nr. 662, Tweede Kamer</item>
         <item attribuut="Vraagnr_bij_indiening">2040504540</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2004-12-24</item>
         <item attribuut="Datum_indiening">2004-12-08</item>
         <item attribuut="Document-id">KVR21928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1401" allpagenumbers="1401 1402" vetnummer="2040504540" code="0405tkkvr662" lopendefooter="Tweede Kamer, vergaderjaar 2004–2005, Aanhangsel" filenaam="KVR21928" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="662" onderwerp="" indiendatum="2004-12-8">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-12-24">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de huidige situatie in Haïti zeer zorgelijk is gezien de onrustbarende onveiligheid, schrijnende armoede en sociale problemen? </vraag>
      <vraag nummer="2">Is Haiti op dit moment te classificeren als een «failed state», waar terrorisme (narco-terrorisme en/of andere vormen van terrorisme) het introduceren van een rechtsstaat welhaast onmogelijk maakt? Zo ja, wat bent u van plan aan deze situatie te doen? </vraag>
      <vraag nummer="3">Komt het door de EU in juli 2004 aan de interimregering van premier Latortue toegezegde geld in deze cruciale periode voor Haïti niet voor versnelde uitkering in aanmerking? Ligt de oorzaak voor het uitblijven van de uitkering aan het nog niet vervuld zijn van bepaalde criteria met betrekking tot de kwalificatie van non-gouvernementele organisatie en andere doelstellingen? Zo ja, kan dit op zeer korte termijn plaatsvinden? </vraag>
      <vraag nummer="4" voetnoot="1">Hoe oordeelt u over de aanbevelingen van de International Crisis Group over Haïti en bent u bereid deze aanbevelingen actief te ondersteunen binnen de EU? <voetnoot nummer="1"/>
      </vraag>
      <vraag nummer="5">Wat is uw oordeel over het mandaat van de VN-troepenmacht MINUSTAH (Stabilisatiemissie van de VN in Haïtie)? Is het waar dat dit mandaat de troepenmacht niet toestaat zelfstandig op te treden in geval van onrust en plunderingen? Zo ja, wat betekent dit voor de effectiviteit van deze troepenmacht? </vraag>
      <noten afkomstig="vraag">
         <noot nummer="1" datum="2004-11-18" bron="A new chance for Haïti? Latin America/Carribean report nr. 10">A new chance for Haïti? Latin America/Carribean report nr. 10, 18 november 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Haïti dreigt inderdaad de kant op te gaan van een «failed state». Dat is een van de redenen waarom de EU en landen als de VS, Frankrijk en Canada, organisaties als de OAS en de Wereldbank alsmede de vredesmacht MINUSTAH zich intensief met het transitieproces in Haïti bemoeien. </antwoord>
      <antwoord nummer="3">Op de in juli 2004 in Washington gehouden donorconferentie werd het benodigde bedrag van USD 900 miljoen (nodig voor de uitvoering van het ICF, Interim Co-Operation Framework) met USD 1.08 miljard ruim gehaald. De EU was met een bedrag van USD 325 de grootste donor. Inzake de besteding heeft de Europese Commissie in het recente verleden herhaalde malen zijn bezorgdheid uitgesproken over de beperkte absorptiecapaciteit aan Haïtiaanse zijde. De oorzaak daarvan ligt in het gebrekkig functioneren van de Haïtiaanse overheid. Het bedrag van de door de EU toegezegde USD 325 mln. (EURO 270 mln.) bestaat uit de restanten van het 6e, 7e en 8e Europees Ontwikkelingsfonds (EOF), alsmede het 9e EOF. Binnen de EU is afgesproken om het bedrag van EURO 102,4 mln. uit het 6e, 7e en 8ste EOF direct beschikbaar te stellen aan programma’s die ten goede komen aan de bevolking, de versterking van het maatschappelijk middenveld en de private sector alsmede aan de ondersteuning van goed bestuur, de rechtsstaat en democratisering. Ook de EURO 95,6 mln. van de noodhulpenveloppe van het 9de EOF (de zogenaamde B-enveloppe) kan direct worden ingezet, op basis van de werkelijke behoefte. De voorwaarde voor de besteding van de EURO 72mln. van de reguliere hulp onder het 9e EOF (de A-enveloppe) is de ondertekening van het Nationaal Indicatief Programma (NIP) met de nieuw te kiezen regering. In dit verband is veel afhankelijk van de voortgang die de huidige interimregering maakt met de organisatie van de verkiezingen. De gemeenteraadsverkiezingen moeten in de zomer van 2005 plaatsvinden. De parlements- en presidentsverkiezingen volgen later met als deadline februari 2006. </antwoord>
      <antwoord nummer="4">In grote lijnen kan ik me vinden in de aanbevelingen van de International Crisis Group over Haïti, zoals de oproep aan de interimregering met behulp van MINUSTAH een einde te maken aan de situatie van geweld en onveiligheid en een begin te maken met het proces van nationale verzoening. De toelating tot de verkiezingen van de politieke partij van voormalig president Aristide, Fanmi Lavalas, zoals dat in het rapport van de ICG wordt voorgesteld, zal een groot obstakel zijn voor de huidige interimregering. De onderwerpen die ICG noemt, worden met regelmaat binnen de EU besproken. </antwoord>
      <antwoord nummer="5">Het mandaat van MINUSTAH voorziet nadrukkelijk in het creëren van een veilige en stabiele omgeving in Haïti. Tevens voorziet het in de ondersteuning van de interimregering bij alomvattende en blijvende ontwapening, demobilisering en reïntegratie van alle gewapende groeperingen, en bij het monitoren van de Nationale Politie en de hervorming daarvan. De uitdrukkelijke mandatering van MINUSTAH onder hoofdstuk VII van het VN-Handvest staat robuust optreden ter zelfbescherming, maar ook ter handhaving van de orde en veiligheid, niet in de weg. </antwoord>
      <noten afkomstig="antwoord"/>
   </antwoorden>
</kvr>
