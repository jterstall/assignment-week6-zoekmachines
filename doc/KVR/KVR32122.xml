<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid De Roon (PVV) aan de staatssecretaris van Justitie
over de vrijlating van een tbs'er. (Ingezonden 3 april 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32122</item>
         <item attribuut="Inhoud">Vragen naar aanleiding van bericht (Elsevier en Het Financieele
Dagblad, 2 april 2008) dat een burger (in casu een vooraanstaand zakenman)
gaat emigreren: hij is zijn vertrouwen in de rechtsstaat kwijt omdat Justitie
hem en zijn vrouw niet tijdig heeft ingelicht over het verlof van een tbs'er
die hen eerder met een mes zwaar had verwond.</item>
         <item attribuut="Rubriek">Criminaliteit en openbare orde (Gevangeniswezen en penitentiair
recht)
Criminaliteit en openbare orde (Handhaving openbare
orde)</item>
         <item attribuut="Trefwoorden">Ondernemingen
TBS</item>
         <item attribuut="Vindplaats">Kamervragen met antwoord 2007-2008, nr. 2488, Tweede Kamer</item>
         <item attribuut="Vraagnr_bij_indiening">2070816480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2008-05-21</item>
         <item attribuut="Datum_indiening">2008-04-03</item>
         <item attribuut="Document-id">KVR32122</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5103" allpagenumbers="5103 5104" vetnummer="2070816480" code="0708tkkvr2488" lopendefooter="Tweede Kamer, vergaderjaar 2007–2008, Aanhangsel" filenaam="KVR32122" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2488" onderwerp="" indiendatum="2008-04-3">
         <vrager partij="PVV" oorsprong="parlement">De Roon</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="21 mei 2008, zie ook Aanhangsel Handelingen nr. 2170, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «dat een zakenman emigreert om het verlof van een tbs’er»? <voetnoot nummer="1"/>
      </vraag>
      <vraag nummer="2">Hoe kan het dat betrokkene en zijn vrouw niet tijdig zijn ingelicht over de voorgenomen vrijlating van de tbs’er die hen eerder met een mes zwaar had verwond? </vraag>
      <vraag nummer="3">Begrijpt u dat dit soort blunders ieder vertrouwen van burgers in Justitie wegnemen? Kunt u begrijpen dat de betrokkene dat vertrouwen in ieder geval kwijt is en om die reden is geëmigreerd? Wat moeten burgers doen die het zich niet kunnen veroorloven om te emigreren? </vraag>
      <vraag nummer="4">Worden de verantwoordelijke justitieambtenaren hierop door u aangesproken? Welke gevolgen gaat u hieraan voor hen verbinden? </vraag>
      <vraag nummer="5">Wat gaat u doen om er voor te zorgen dat zo’n blunder nooit meer gebeurt? </vraag>
      <noten afkomstig="vraag">
         <noot nummer="1" datum="2008-04-2" bron="Elsevier en Het Financieele Dagblad">Elsevier en Het Financieele Dagblad, 2 april 2008</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het Openbaar Ministerie verstrekt slachtoffers informatie over de tenuitvoerlegging van straffen en maatregelen. De informatieverstrekking wordt verzorgd vanuit het Landelijk Informatiepunt Justitiële Verloven (LIJV). Dit informatiepunt verstrekt informatie over de plaatsing, verlening van verlofmachtigingen, eventuele ongeoorloofde afwezigheden en overlijden van de tbs-gestelde, indien slachtoffers daarom hebben gevraagd. Het Openbaar Ministerie is hierbij afhankelijk van informatie die het ontvangt van de Dienst Justitiële Inrichtingen (DJI). In 2004 hebben betrokkenen aangegeven dat zij op de hoogte gehouden wilden worden omtrent de verlofverlening aan de dader. In 2005 zijn zij op de hoogte gesteld van de machtiging begeleid verlof. Helaas is het Landelijk Informatiepunt Justitiële Verloven in 2007 niet geïnformeerd over de machtigingen onbegeleid verlof en transmuraal verlof. Het gevolg daarvan is geweest dat ook de betrokkenen niet konden worden geïnformeerd. Direct nadat deze fouten zijn opgemerkt, zijn namens mij aan de slachtoffers per brief excuses aangeboden. </antwoord>
      <antwoord nummer="3">Zoals aan betrokkenen namens mij is bericht, betreur ik het dat zij niet geïnformeerd zijn over de verleende verlofmachtigingen. Daarbij heb ik evenwel laten weten, dat de verlening van de machtigingen op zichzelf op zorgvuldige wijze heeft plaatsgevonden. Hoewel ik begrijp dat het niet tijdig informeren van de slachtoffers bij hen tot verontwaardiging heeft geleid, kan ik niet in hun afweging treden om te emigreren. </antwoord>
      <antwoord nummer="4">De betrokken ambtenaren zijn op de gang van zaken aangesproken. Aan de gang van zaken heb ik geen verdere gevolgen verbonden voor de betrokken justitieambtenaren. De gemaakte fouten zijn niet van zodanige aard dat aanleiding is voor rechtspositionele gevolgen. Wel zijn er maatregelen genomen om de informatievoorziening aan slachtoffers te verbeteren. Om het werkproces te vereenvoudigen is de verantwoordelijkheid voor de afhandeling van de verloven en de communicatie naar het LIJV thans in één hand ondergebracht. Bij DJI wordt de registratie en archivering van correspondentie met het LIJV verbeterd en het werkproces bij de Verlofunit wordt periodiek beoordeeld. Daarnaast leggen het LIJV en DJI de dossiers en lijsten met te informeren slachtoffers naast elkaar om te bezien of de informatie aan beide zijden compleet is. </antwoord>
      <antwoord nummer="5">De informatieverstrekking wordt op dit moment nog in belangrijke mate handmatig uitgevoerd. Het WODC bereidt een onderzoek voor naar de informatieverstrekking vanuit de sectoren TBS en Jeugd. Dit onderzoek zal naar verwachting in het voorjaar van 2009 gereed zijn. Op grond van de uitkomsten van dit onderzoek zal de procedure, met behulp van automatisering, verder worden verbeterd. </antwoord>
      <noten afkomstig="antwoord"/>
   </antwoorden>
</kvr>
