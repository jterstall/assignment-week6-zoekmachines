<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volkshuisvesting, Ruimtelijke Ordening en Milieubeheer en de minister voor Grote Steden- en Integratiebeleid over de ontwikkeling van speciale buurten voor allochtonen in Almere. (Ingezonden 15 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15191
</item>
         <item attribuut="Rubriek">Ruimtelijke ordening en infrastructuur (Steden) Volkshuisvesting (Woonruimteverdeling) Welzijn (Minderheden)</item>
         <item attribuut="Trefwoorden">Minderheden Stadswijken Woonruimteverdeling</item>
         <item attribuut="Vindplaats">Kamervragen met antwoord 2001-2002, nr. 742, Tweede Kamer</item>
         <item attribuut="Vraagnr_bij_indiening">2010204430</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-03-05</item>
         <item attribuut="Datum_indiening">2002-01-15</item>
         <item attribuut="Document-id">KVR15191</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1557" allpagenumbers="1557 1558" vetnummer="2010204430" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15191" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="742" onderwerp="" indiendatum="2002-01-15">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="5 maart 2002), zie ook Aanhangsel Handelingen nr. 636, vergaderjaar 2001–2002">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van het beleidsplan 2002–2004 van de woningstichting WVA te Almere, waarin wordt voorgesteld om in de toekomst speciale woonbuurten voor allochtonen te ontwikkelen ? <voetnoot nummer="1"/>
      </vraag>
      <vraag nummer="2">Is het waar dat ook de andere corporaties in Almere (Groene Stad Almere en Goede Stede) dergelijke plannen hebben? </vraag>
      <vraag nummer="3">Wat vindt U van deze plannen? Deelt u de mening dat deze plannen haaks staan op het bevorderen van de integratie van allochtone bevolkingsgroepen? </vraag>
      <vraag nummer="4">Kunt u de Kamer nader informeren over het onderzoek van het ministerie van VROM, waaruit blijkt dat allochtonen graag bij elkaar willen wonen? Hoe verhouden de conclusies van dit onderzoek zich tot die van een aantal andere onderzoeken, die concluderen dat allochtonen zich juist zorgen maken over de toenemende gettovorming? </vraag>
      <vraag nummer="5">Hoe ver reikt de beleidsvrijheid van corporaties om een eigen beleid op dit terrein te voeren? Bent U bereid om WVA en anderen met soortgelijke plannen terug te fluiten? </vraag>
      <noten afkomstig="vraag">
         <noot nummer="1" titel="Voorstel woningcorporaties; allochtonen Almere in aparte wijken">Bronnen onder meer: «Corporaties Almere willen allochtonenwijken» (Dagblad van Almere, 9 januari 2002); «Voorstel woningcorporaties; allochtonen Almere in aparte wijken» [NRC Handelsblad, 9 januari 2002]</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, in zoverre, ons is medegedeeld dat tussen deze corporaties hierover overleg plaatsvindt. </antwoord>
      <antwoord nummer="3">Burgers hebben het recht zich te vestigen waar zij wensen. Ook in de nota «Mensen, Wensen, Wonen» staat de keuzevrijheid voor burgers centraal. Vrijheid van vestigingsplaats maakt hier onderdeel van uit. Het is met andere woorden ook aan de leden van minderheidsgroepen zelf om de afweging te maken of zij bij elkaar willen wonen of juist niet. Dit kan niet van overheidswege of door enige woningcorporatie worden opgelegd. Integratie is er overigens het beste mee gediend als mensen van verschillende culturele achtergronden – minderheden én autochtonen – in respect voor elkaars identiteit kunnen samenleven in een (woon)omgeving waar voldoende impulsen uitgaan naar minderheden om als volwaardig burger te participeren in het economische, maatschappelijke, politieke en bestuurlijke leven. Woningstichting WVA heeft in haar beleidsplan 2002–2004 opgenomen dat zij tegemoet wil komen aan de wens van (een deel van) de minderheden, om in een buurt te wonen waar men zich verbonden voelt door een zelfde culturele achtergrond. Specifieke voorzieningen, zoals bijzondere woningontwerpen, kunnen hier onderdeel van uitmaken. Ook autochtonen hebben dezelfde keuzevrijheid om zich in een door hen zelf gewenste woonomgeving te vestigen. Bovenstaande past binnen het rijksbeleid waarin de woonwensen (inclusief de woonomgeving) van de burger nadrukkelijk centraal staan. Concreet kan dat betekenen dat, net zoals in Amsterdam Zuid Oost gebeurt, corporatie en gemeentelijke overheid in samenspraak met leden van minderheidsgroepen hun woonwensen in ruime zin bespreken en ze betrekken bij de ontwikkeling van bestemmings- en projectplannen. Aanvankelijk is de indruk gevestigd dat de plannen van WVA gepaard zouden gaan met aandrang zo niet dwang op minderheden zich in een bepaalde buurt of wijk te vestigen. Tevens werd in de redengeving vanuit het WVA in de media gesproken over «luchtjes, veel kinderen e.d. en dat dit redenen zijn om minderheden bij elkaar te huisvesten». Hiervan kan en mag geen enkele sprake zijn en hiertegen heeft de minister voor GSI zich dan ook gekeerd in zijn commentaar in de Netwerk-uitzending van 11 januari 2002. </antwoord>
      <antwoord nummer="4">Het betreft hier het onderzoek Woonbeleving allochtonen, verricht in gezamenlijke opdracht van 13 partijen (VWS, Overijssel, Den Haag, Amsterdam, de SEV, Amstelland Ontwikkeling, VROM en 6 woningcorporaties, waaronder De Groene Stad te Almere), dat, voorzien van een toelichtend schrijven, op 19 november 2001 is aangeboden aan de Vaste Commissie voor Volkshuisvesting. Uit dit onderzoek (blz. 15) blijkt dat 15% van de ondervraagde Surinamers, 18% van de Marokkanen en 19% van de Turken het eens is met de stelling: «Ik zou het liefst in een buurt wonen met «eigen» mensen (= mensen met dezelfde culturele achtergrond als de ondervraagde)». Op de vraag «Bent u het eens met de stelling Eigenlijk heb ik als buren het liefst «eigen mensen» zijn de scores: Surinamers 24%, Marokkanen 25%, Turken 35%. De conclusie van het onderzoek is derhalve niet «allochtonen willen bij elkaar wonen», maar: een minderheid van elk van de drie groepen wil dat het liefst wel of juist niet, maar de meerderheid heeft er kennelijk geen mening over of voorkeur voor. Uit twee andere recente onderzoeken blijkt dat de wensen en opvattingen ten aanzien van het bij elkaar willen wonen door minderheden sterk verschillen per groep, leeftijd en buurt: Het onderzoek Minderheden in beeld (ISEO, Rotterdam, 1999), p. 74–76, laat, op basis van de survey Sociale Positie en Voorzieningengebruik Allochtonen (SPVA) 1998, zien dat zowel de meningen over het wonen in een wijk met veel leden van de eigen groep als over het wonen in een concentratiewijk per etnische groep en daarbinnen per leeftijd sterk uiteenlopen. Het proefschrift van G. Bolt, Wooncarrières van Turken en Marokkanen in ruimtelijk perspectief (Utrecht 2001), par. 7.3, laat een vergelijkbaar gedifferentieerd patroon zien, op basis van onderzoek in een aantal Utrechtse wijken. Ook hier verschillen de scores per groep en per wijk. Onderzoeken die – zoals de vraag het formuleert – «concluderen dat allochtonen zich juist zorgen maken over de toenemende gettovorming» zijn niet bekend. </antwoord>
      <antwoord nummer="5">Nieuwbouwplannen van corporaties maken deel uit van de stedenbouwkundige ontwikkeling in de betreffende gemeente en kunnen dus slechts met instemming van het gemeentebestuur tot uitvoering worden gebracht. Voorts zullen voor de verhuur van huurwoningen van corporaties de door de gemeente op te stellen huisvestingsregels van toepassing zijn. In Almere geldt het aanbodsysteem. Dat betekent dat alleen voor urgent woningzoekenden een uitzondering kan worden gemaakt en niet voor enige (minderheden)groep. Eventueel «terugfluiten» van rijkswege is niet aan de orde. </antwoord>
      <noten afkomstig="antwoord"/>
   </antwoorden>
</kvr>
