<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi en Vos (beiden GroenLinks) aan de minister van Buitenlandse Zaken over de waarschuwing dat Den Haag haar positie als internationale «juridische hoofdstad» dreigt kwijt te raken. (Ingezonden 24 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22609
</item>
         <item attribuut="Inhoud">Vragen naar aanleiding van uitlatingen van de secretaris-generaal van het Internationale Hof van Arbitrage en burgemeester Deetman van Den Haag in onder meer het Radio 1 programma 'De Ochtenden' en NRC Handelsblad van 22 februari 2005 over het 'starre, onnodig formalistisch en legalistisch gedrag' van het kabinet en de ministeries van Justitie, Financiën en SZW ten aanzien van verplichtingen die voortvloeien uit het gastheerschap van internationale organisaties. Den Haag dreigt hierdoor zijn positie als internationale stad van recht en vrede kwijt te raken. Andere landen zouden proberen om internationale organisaties te verleiden uit Den Haag en Nederland te vertrekken.</item>
         <item attribuut="Rubriek">Rechterlijke organisatie (Gerechtshoven) Staats- en bestuursrecht (Regering) Strafrecht en strafprocesrecht (Overig) Internationale betrekkingen (Algemeen) Staats- en bestuursrecht (Gemeenten) Staats- en bestuursrecht (Internationale rechtsorde)</item>
         <item attribuut="Trefwoorden">Gerechtshoven Internationaal strafrecht Regering Steden Internationale betrekkingen Internationaal recht</item>
         <item attribuut="Vindplaats">Kamervragen met antwoord 2004-2005, nr. 1272, Tweede Kamer</item>
         <item attribuut="Vraagnr_bij_indiening">2040509280</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-03-30</item>
         <item attribuut="Datum_indiening">2005-02-24</item>
         <item attribuut="Document-id">KVR22609</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2699" allpagenumbers="2699 2700" vetnummer="2040509280" code="0405tkkvr1272" lopendefooter="Tweede Kamer, vergaderjaar 2004–2005, Aanhangsel" filenaam="KVR22609" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1272" onderwerp="" indiendatum="2005-02-24">
         <vrager partij="GroenLinks" oorsprong="parlement">Karimi</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-03-30">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de secretaris-generaal van het Internationaal Hofvan Arbitrage zijn beklag heeft gedaan over een starre houding van het kabinet en sommige ministeries (Justitie, Financiën, Sociale Zaken en Werkgelegenheid) en zelfs de waarschuwing uitspreekt dat de stad Den Haag zijn positie als internationale stad van recht en vrede dreigt te verliezen? <voetnoot nummer="1"/>
      </vraag>
      <vraag nummer="2">Is het u tevens bekend dat de burgemeester van Den Haag deze kritiek deelt? </vraag>
      <vraag nummer="3" voetnoot="2">Wat is uw reactie op deze kritiek en kunt u verklaren waarom er bij genoemde ministeries sprake is van «onnodig formalistisch en legalistisch gedrag»? <voetnoot nummer="2"/>
      </vraag>
      <vraag nummer="4">Deelt u de mening van de burgemeester van Den Haag dat het (economische) belang van de positie als internationale juridische hoofdstad voor Den Haag vergelijkbaar is met de betekenis van Schiphol voor Amsterdam en die van de Rotterdamse haven voor Rotterdam? </vraag>
      <vraag nummer="5">Acht u het met de genoemde secretaris-generaal zorgelijk dat andere landen op het vinkentouw zitten en pogingen ondernemen om internationale organisaties te verleiden uit Den Haag (en Nederland) te vertrekken? </vraag>
      <vraag nummer="6">Bent u bereid tot een meer efficiënte ambtelijke aanpak van de verplichtingen die voortvloeien uit het gastheerschap voor internationale organisaties? </vraag>
      <vraag nummer="7">Is het waar dat het ministerie van Buitenlandse Zaken over deze kwestie een nota voorbereidt? Zo ja, bent u bereid deze nota op zo kort mogelijke termijn naar de Kamer te sturen? </vraag>
      <noten afkomstig="vraag">
         <noot nummer="1" datum="2005-02-22" bron="Radio 1 , ANP en NRC Handelsblad" titel="De ochtenden">Radio 1 «De ochtenden», ANP en NRC Handelsblad, 22 februari 2005</noot>
         <noot nummer="2">Zie noot 1</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Er heerst reeds langer enige onvrede bij internationale organisaties in Nederland over de wijze waarop aan het Nederlandse «gastheerschap» invulling wordt gegeven. De onvrede betreft vooral dat er zowel in wet- en regelgeving als in de implementatie daarvan onvoldoende oog is voor de speciale positie op basis waarvan de organisaties en hun medewerkers volgens het internationale recht in ons land verblijven. De organisaties dringen er ook op aan tijdig te worden geïnformeerd over nieuwe wet- en regelgeving die hun positie of belangen kan raken. Nederland heeft de volkenrechtelijke plicht internationale organisaties effectief en onbelemmerd hier te lande te doen functioneren. </antwoord>
      <antwoord nummer="4">De aanwezigheid van een groot aantal vooraanstaande internationaal-juridische alsook andere internationale organisaties draagt bij aan het internationale imago en het prestige van Nederland en draagt bij aan het verwezenlijken van onze internationale beleidsdoelstellingen, waaronder het in de grondwet verankerde streven naar het vergroten van de internationale rechtsorde. Veel organisaties hebben daarnaast uitstralingseffecten op het terrein waarop ze actiefzijn; ze trekken andere organisaties en bedrijven aan. Tenslotte leveren internationale organisaties werkgelegenheid op en dragen bij aan de Nederlandse economie. Het feit dat Den Haag bekend staat als juridische hoofdstad van de wereld («legal capital ofthe world») levert een bijdrage aan het aanzien van Den Haag en aan de economische positie van stad en regio. Het kabinet steunt Den Haag in het streven naar behoud en versterking van deze internationale positie en neemt, met Den Haag, met zorg kennis van de kritische geluiden en stelt zich op het standpunt dat in goed overleg moet worden geprobeerd de bestaande problemen op te lossen. </antwoord>
      <antwoord nummer="5">Er is altijd een zekere competitie tussen landen op dit terrein. Het kan echter ook een instrument zijn van organisaties om onderhandelingen met de Nederlandse overheid kracht bij te zetten. Uitgangspunt van het kabinet is dat Nederland aantrekkelijk voor internationale organisaties wil zijn en wil blijven. </antwoord>
      <antwoord nummer="6 en 7">Het kabinet bereidt een kabinetsreactie voor op het rapport van het Interdepartementale Beleids Onderzoek «Beleidskader werving en opvang internationale organisaties in Nederland». Buitenlandse Zaken coördineert de voorbereiding van deze reactie. Hierin geeft het kabinet zijn visie op welke wijze invulling kan worden gegeven aan het concept «Nederland als gastland van internationale organisaties». Belangrijke elementen van de notitie betreffen stroomlijning van de procedure voor werving van nieuwe organisaties en van de regelingen voor opvang van bestaande instellingen. Voorts is een belangrijk element versterking van de interdepartementale samenwerking en van de coördinerende rol van BZ zodat beter rekening kan worden gehouden met de speciale positie en belangen van de internationale organisaties. Naar verwachting zal het IBO-rapport met de kabinetsreactie in de loop van het voorjaar aan de Tweede Kamer worden toegezonden. </antwoord>
      <noten afkomstig="antwoord"/>
   </antwoorden>
</kvr>
