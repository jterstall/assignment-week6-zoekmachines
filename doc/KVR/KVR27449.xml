<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Baalen (VVD) aan de ministers van Buitenlandse Zaken en Defensie over onvoldoende steun van sommige NAVO-lidstaten voor operaties in Afghanistan. (Ingezonden 23 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27449
</item>
         <item attribuut="Inhoud">Vragen naar aanleiding van berichten in o.a. De Telegraaf van 21 februari 2007 over onenigheid binnen de NAVO-lidstaten over de steun aan de ISAF-operaties in Afghanistan. Gevraagd wordt hoe de minister oordeelt over de relatief beperkte bijdrage van bepaalde landen en of een eventuele terugtrekking van de Canadese troepen gevolgen heeft voor de veiligheid van de Nederlandse militairen in Uruzgan.</item>
         <item attribuut="Rubriek">Veiligheidsbeleid en defensie (NAVO)</item>
         <item attribuut="Trefwoorden">Afghanistan NAVO</item>
         <item attribuut="Vindplaats">Kamervragen met antwoord 2006-2007, nr. 926, Tweede Kamer</item>
         <item attribuut="Vraagnr_bij_indiening">2060708200</item>
         <item attribuut="Afkomstig_van">Buitenlandse Zaken (BUZA) Defensie (DEF)</item>
         <item attribuut="Indiener">
            <persoon partij="VVD">Van Baalen</persoon>
         </item>
         <item attribuut="Datum_reaktie">2007-03-06</item>
         <item attribuut="Datum_indiening">2007-02-23</item>
         <item attribuut="Document-id">KVR27449</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1979" allpagenumbers="1979 1980" vetnummer="2060708200" code="0607tkkvr926" lopendefooter="Tweede Kamer, vergaderjaar 2006–2007, Aanhangsel" filenaam="KVR27449" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="926" onderwerp="" indiendatum="2007-02-23">
         <vrager partij="VVD" oorsprong="parlement">Van Baalen</vrager>
         <vraagt-aan>de ministers van Buitenlandse Zaken en Defensie</vraagt-aan>
      </vraagdata>
      <antwoorddata antwoorddatum="2007-03-6">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van onenigheid binnen de NAVO over de bijdragen van enkele NAVO-lidstaten aan de ISAF-operaties in Afghanistan, waarbij Canada zelfs met een voortijdige terugtrekking heeft gedreigd? <voetnoot nummer="1"/>
      </vraag>
      <vraag nummer="2">Herinnert u zich dat de militaire operaties van een reeks van landen in Afghanistan mede waren gebaseerd op het van toepassing verklaren door de NAVO-lidstaten van artikel 5 van het NAVO-Handvest (een aanval op één is een aanval op allen) op 12 september 2001 naast een reeks resoluties van de Veiligheidsraad van de Verenigde Naties? Is artikel 5 nog steeds van toepassing? </vraag>
      <vraag nummer="3">Deelt u de mening dat alle NAVO-lidstaten naar verhouding hebben bijgedragen aan de internationale militaire inspanningen die sindsdien in Afghanistan zijn geleverd bij het bestrijden van de Talibaan respectievelijk de «Opposing Militant Forces» (OMF)? Hoe verhoudt die inspanning zich thans tot de omvang van de krijgsmacht respectievelijk tot het BBP/BNP van de diverse NAVO-lidstaten? </vraag>
      <vraag nummer="4">Wat is uw oordeel over de relatief beperkte bijdragen op dit moment van Frankrijk, Italië, Spanje, Duitsland en Turkije? </vraag>
      <vraag nummer="5">Op welke wijze zult u in uw contacten met deze landen duidelijk maken dat solidariteit binnen het NAVO-bondgenootschap nog steeds van bijzonder belang is voor het functioneren van dat bondgenootschap en voor de veiligheid van zijn lidstaten en dat zij derhalve hun betrokkenheid bij de veiligheid van Afghanistan substantieel dienen te vergroten? </vraag>
      <vraag nummer="6">Wat zou een voortijdige terugtrekking van de Canadese militairen uit Kandahar voor de veiligheid van de Nederlandse militairen in Uruzgan betekenen? Welke maatregelen zou Nederland moeten nemen bij een dergelijke terugtrekking? </vraag>
      <noten afkomstig="vraag">
         <noot nummer="1" datum="2007-02-21" bron="Zie bijv. De Telegraaf">Zie bijv. De Telegraaf, 21 februari 2007</noot>
      </noten>
   </vragen>
   <antwoorden aantal="5">
      <antwoord nummer="1">Tijdens de Parlementaire Assemblee van de NATO op 19 februari jl. hebben sommige parlementariërs opgeroepen tot een eerlijker verdeling van de lasten in Afghanistan. Zo betoogde het VS-congreslid Tanner dat de bondgenoten die in West- en Noord-Afghanistan troepen hebben gelegerd ook militairen in het meer gevaarlijke zuiden zouden moeten ontplooien. Ook werd er opgeroepen om de «caveats» (beperkende voorwaarden voor de inzet van troepen) verder te verlichten. De Canadese regering heeft niet met voortijdige terugtrekking van haar troepen gedreigd. Wel heeft een Canadese senaatscommissie medio februari in een rapport gesteld dat als er niet aan een aantal basisvoorwaarden op het gebied van bestuur, wederopbouw en veiligheid wordt voldaan, de Canadese militaire aanwezigheid in Kandahar na februari 2009 niet meer zou moeten worden verlengd. </antwoord>
      <antwoord nummer="2">Artikel 5 is formeel nog steeds van toepassing op Operation Enduring Freedom (zie ook de brief aan uw kamer van 10 maart 2005, uw kenmerk 27 925, nr. 166), maar is niet van toepassing op ISAF. ISAF vindt zijn rechtsgrond in een reeks resoluties van de Veiligheidsraad van de Verenigde Naties. </antwoord>
      <antwoord nummer="3 en 4">Op dit moment dragen alle NAVO-bondgenoten, in meer of mindere mate, bij aan ISAF. De omvang van de krijgsmacht van een bepaald land, dan wel het BNP van een land, zijn niet de enige factoren die zouden moeten worden meegenomen bij de vraag of een land «naar verhouding» een evenredige inspanning levert. De inspanning van lidstaten in Afghanistan is per definitie een momentopname. Sommige landen hebben in het verleden een grote inspanning geleverd, doch doen nu (tijdelijk) minder. Andere landen, bijvoorbeeld Duitsland, hebben een groot aantal troepen in Afghanistan ontplooid, en zijn ook langjarige verplichtingen aangegaan, doch beperken hun inzet tot het relatief veilige noorden van het land. Weer andere landen, bijvoorbeeld Roemenië, dragen minder bij met militairen en middelen, doch doen dat in het risicovollere zuiden van het land. Elke NAVO-lidstaat volgt specifieke nationale en parlementaire procedures voor de inzet van troepen in buitenlandse operaties. Het is niet aan de Nederlandse regering hierover oordelen te geven. Sommige landen leveren, wellicht, een beperktere bijdrage in Afghanistan, doch compenseren dit weer in operatiegebieden elders in de wereld. Wel meent de regering, in algemene zin, dat de militaire en financiële inzet in het gevaarlijke zuiden van Afghanistan kan worden geïntensiveerd. Dat was ook een van de hoofdboodschappen van Nederland tijdens de NAVO-top in Riga (november 2006) en de ministeriële bijeenkomsten in Brussel (26 januari) en Sevilla (7–8 februari). Nederland heeft daarbij NAVO-lidstaten opgeroepen hun «caveats» op te heffen en voorts aangedrongen op vulling van de militaire behoeftestelling (de Combined Joint Statement of Requirements). </antwoord>
      <antwoord nummer="5">Nederland heeft zeer regelmatig, op alle niveau’s en zowel bials multilateraal contact met de NAVO-bondgenoten over alle aspecten van de ISAF-operatie. Intensivering van zowel de militaire, materiële als financieel inspanning, wordt daarbij nadrukkelijk aan de orde gesteld. </antwoord>
      <antwoord nummer="6">Canada is niet voornemens zich vroegtijdig terug te trekken uit Kandahar. </antwoord>
      <noten afkomstig="antwoord"/>
   </antwoorden>
</kvr>
