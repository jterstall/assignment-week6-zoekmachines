<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over massa-ontslagen in de thuiszorg. (Ingezonden 11 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28928
</item>
         <item attribuut="Inhoud">Vragen naar aanleiding uitzending RTL4 journaal (9 juli 2007): er zouden massa-onslagen dreigen in de thuiszorg. Zorginstelling De Vierstroom (werkgebied rond Gouda/Boskoop/Woerden) zou voornemens zijn om een kwart van het personeel gaan ontslaan. Zorginstellingen gaan klantenstops instellen. Actiz (organisatie van zorgondernemers) stelt dat dit slechts het begin is van problemen in de ouderenzorg. Indiener wil maatregelen om deze problematiek aan te pakken (Aanvulling op eerdere vragen terzake van de leden Agema en Wilders (beiden PVV), ingezonden 9 juli 2007).</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Ouderen)</item>
         <item attribuut="Trefwoorden">Ouderen Thuiszorg</item>
         <item attribuut="Vindplaats">Kamervragen met antwoord 2006-2007, nr. 2289, Tweede Kamer</item>
         <item attribuut="Vraagnr_bij_indiening">2060720560</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-07-25</item>
         <item attribuut="Datum_indiening">2007-07-11</item>
         <item attribuut="Document-id">KVR28928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4847" allpagenumbers="4847 4848" vetnummer="2060720560" code="0607tkkvr2289" lopendefooter="Tweede Kamer, vergaderjaar 2006–2007, Aanhangsel" filenaam="KVR28928" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2289" onderwerp="" indiendatum="2007-07-11">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-25">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het bericht dat er massa-ontslagen dreigen in de thuiszorg? <voetnoot nummer="1"/>
      </vraag>
      <vraag nummer="2">Wat vindt u van het bericht dat zorginstelling De Vierstroom een kwart van het personeel gaat ontslaan? Welke maatregelen gaat u nemen om dit te voorkomen? </vraag>
      <vraag nummer="3">Wat is uw reactie op het bericht dat zorginstellingen dreigen met klantenstops? Welke maatregelen gaat u nemen om klantenstops te voorkomen en er zorg voor te dragen dat iedereen de zorg krijgt die hij nodig heeft? </vraag>
      <vraag nummer="4">Wat vindt u van de uitspraak van Actiz dat deze problemen slechts het begin zijn van de problemen in de ouderenzorg? Deelt u deze mening? Zo ja, wat gaat u daaraan doen? Zo neen, waarom niet? </vraag>
      <vraag nummer="5">Wilt u deze vragen voor vrijdag 20 juli a.s. beantwoorden? </vraag>
      <noten afkomstig="vraag">
         <noot nummer="1" datum="2007-07-9" bron="RTL 4 journaal">RTL 4 journaal, 9 juli 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van de leden Agema en Wilders (beiden PVV), ingezonden 10 juli 2007 (2060720510). </toelichting>
   <antwoorden aantal="5">
      <antwoord nummer="1">Ik vind de berichten over dreigende massaontslagen erg zorgelijk. Ik vind het belangrijk dat de medewerkers die nu in de zorg werken voor de zorg behouden blijven. We hebben deze medewerkers niet alleen nu, maar ook in de toekomst hard nodig. Ik volg de berichtgeving rondom de dreigende ontslagen nauwgezet. Om die reden heb ik een schakelpunt opgericht waar thuiszorginstellingen zich kunnen melden als vanwege de aanbesteding van de hulp bij het huishouden werkgelegenheidseffecten optreden. In de overeenkomst van 19 juni 2007 hebben VWS, werkgevers, werknemers en gemeenten afspraken gemaakt om de incidentele en structurele problemen samen op te pakken. Voor het oplossen van de incidentele problemen heb ik op mijn begroting 20 miljoen euro gereserveerd. Dit najaar zal ik voorts een congres organiseren met de VNG waar gemeenten in staat worden gesteld om de ervaringen die opgedaan zijn bij de eerste ronde van aanbestedingen uitgewisseld kunnen worden. Bij de tweede ronde van aanbestedingen kunnen gemeenten zo de ervaringen van de eerste ronde gebruiken. </antwoord>
      <antwoord nummer="2">Zorginstelling De Vierstroom heeft op 6 juli een persbericht doen uitgaan. Hier wordt niet aangekondigd dat De Vierstroom een kwart van het personeel gaat ontslaan. In dat persbericht wordt wel aangekondigd dat De Vierstroom de medewerkers wil vragen hun huidige contract om te zetten in een alfahulpcontract. In hetzelfde persbericht wordt aangekondigd dat De Vierstroom een beroep zal doen op de bij vraag 1 genoemde subsidieregeling die ik beschikbaar heb gesteld. Als de aanvraag aan de voorwaarden voldoet, zal de subsidie worden toegekend. </antwoord>
      <antwoord nummer="3">In het kader van de Wmo zijn er tussen zorgaanbieders en gemeenten contracten afgesloten over het leveren van hulp bij het huishouden. Deze contracten bevatten een leveringsplicht. Ik ga ervan uit dat de gemeenten de aanbieders aan hun afspraken zullen houden. Gemeenten hebben immers een compensatieplicht. In de pers is door een aanbieder gesuggereerd dat een klantenstop ingesteld zou kunnen worden. Ik heb deze aanbieder op 3 juli gevraagd of het contract dat door deze aanbieder is gesloten daarvoor de ruimte biedt. Tot op heden heb ik nog geen reactie ontvangen. </antwoord>
      <antwoord nummer="4">Actiz vraagt naast de aandacht voor problemen die vandoen hebben met de overgang van de AWBZ naar de Wmo aandacht voor problemen die mogelijk structureel van aard zijn. Mede om die reden heb ik met de werkgevers, de werknemers en de gemeenten een convenant gesloten. Daarin is ook afgesproken dat we gezamenlijk, ieder vanuit de eigen verantwoordelijkheid, zullen bezien of de problemen van structurele aard zijn en als dat zo is welke maatregelen ieder kan treffen. Mijn insteek daarbij is steeds dat zoveel mogelijk mensen voor de zorg behouden moeten blijven. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
