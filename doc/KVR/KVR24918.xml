<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone (PvdA) en Dezentjé Hamming (VVD) aan de staatssecretaris van Financiën over de onterecht ontvangen algemene heffingskorting. (Ingezonden 19 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24918
</item>
         <item attribuut="Inhoud">Nadere vragen over de algemene heffingskorting die de afgelopen jaren aan een groot aantal personen onterecht zou zijn uitbetaald en over het terugvorderen hiervan door de Belastingdienst. Zie ook eerdere vragen van deze Kamerleden, ingezonden 12 december 2005 (Aanhangsel van de Handelingen II, 2005-2006, 685).</item>
         <item attribuut="Rubriek">Belastingen (Belastingdiensten) Belastingen (Inkomstenbelasting)</item>
         <item attribuut="Trefwoorden">Belastingdienst Inkomstenbelasting</item>
         <item attribuut="Vindplaats">Kamervragen met antwoord 2005-2006, nr. 884, Tweede Kamer</item>
         <item attribuut="Vraagnr_bij_indiening">2050606700</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2006-02-08</item>
         <item attribuut="Datum_indiening">2006-01-19</item>
         <item attribuut="Document-id">KVR24918</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1875" allpagenumbers="1875 1876" vetnummer="2050606700" code="0506tkkvr884" lopendefooter="Tweede Kamer, vergaderjaar 2005–2006, Aanhangsel" filenaam="KVR24918" issn-nummer="ISSN 0921 - 7398" uitgever="SduUitgevers ’s-Gravenhage 2006"/>
      <vraagdata vraagnummer="884" onderwerp="" indiendatum="2006-01-19">
         <vrager partij="PvdA" oorsprong="parlement">Crone</vrager>
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hoeveel belastingplichtigen hebben over de jaren 2002, 2003 en 2004 een te hoge algemene heffingskorting uitbetaald gekregen zonder dat zij zelf een voorlopige aanvraag voor deze heffingskorting hebben ingediend? </vraag>
      <vraag nummer="2">Is het waar dat de Belastingdienst in veel gevallen verzuimd heeft om bij deze automatisch verzonden teruggave naar het belastbaar inkomen van de partner te kijken? </vraag>
      <vraag nummer="3">Deelt ude mening dat belastingplichtigen erop mochten vertrouwen dat de Belastingdienst deze controle naar behoren uitvoerde? </vraag>
      <vraag nummer="4">Komt het voor het jaar 2005 nog steeds voor dat de Belastingdienst geen rekening houdt met het belastbaar inkomen van de partner bij het uitbetalen van de algemene heffingskorting? </vraag>
      <vraag nummer="5">Bent ubereid in deze gevallen tot kwijtschelding van het teveel uitgekeerde over te gaan? </vraag>
      <vraag nummer="6">Bent ubereid voor andere groepen de terugbetalingsregeling te verlengen van 4 naar 8 maanden, zodat mensen meer ruimte hebben om deze onverwachte tegenvaller te verwerken? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="685" documentjaargang="2005-2006">Aanhangsel Handelingen, nr. 685, vergaderjaar 2005–2006.</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">De Belastingdienst heeft over de jaren 2002, 2003 en 2004 geen algemene heffingskorting uitbetaald zonder dat een belastingplichtige daar zelf een verzoek voor had ingediend. Voor de jaren tot en met 2004 moest een belastingplichtige die voor een voorlopige teruggaaf in aanmerking wilde komen daarvoor altijd een verzoek indienen bij de Belastingdienst. Op het formulier moest de belastingplichtige opgaaf doen van de informatie die voor de hoogte van de voorlopige teruggaaf van belang is. Belastingplichtigen die in een bepaald jaar een voorlopige teruggaaf hadden ontvangen, kregen van de Belastingdienst als service aan het einde van dat jaar een formulier verzoek voorlopige teruggaaf voor het daarop volgende jaar. Om in dat jaar voor een voorlopige teruggaaf in aanmerking te komen, moesten zij dat formulier zelf invullen en naar de Belastingdienst terugsturen. Aan het systeem van voorlopige teruggaven is inherent dat daaraan schattingen ten grondslag liggen van de financiële positie van de belastingplichtige in het tijdvak waarop de voorlopige teruggaaf betrekking heeft. Aangezien een voorlopige teruggaaf betrekking heeft op een tijdvak dat nog moet komen, beschikt de Belastingdienst niet over gegevens waarmee het verzoek om een voorlopige teruggaaf kan worden geverifieerd. De belastingplichtige is bij het aanvragen van een voorlopige teruggaaf zelf verantwoordelijk voor de inschatting van zijn financiële situatie in het tijdvak waarop de voorlopige teruggaaf betrekking heeft. Bij onvoorziene wijzigingen in die situatie gedurende het tijdvak kan de belastingplichtige een nieuw verzoek om een voorlopige teruggaaf bij de Belastingdienst indienen, waarmee hij die wijzigingen doorgeeft. De Belastingdienst voert achteraf controles uit bij de vaststelling van de definitieve aanslag. Dit geldt ook voor controles op de hoogte van het inkomen van de partner van een belastingplichtige die geheel of gedeeltelijke uitbetaling van de algemene heffingskorting verzoekt. Specifiek voor de situatie dat een belastingplichtige uitbetaling van de algemene heffingskorting vroeg, werd in de toelichting bij het aanvraagformulier uitdrukkelijk aandacht besteed aan de voorwaarden voor uitbetaling van de algemene heffingskorting. Daartoe behoort dat de partner van de belastingplichtige minstens zoveel belasting betaalt als het bedrag van de uit te betalen heffingskorting. Meer specifiek voor ouderen werd op het aanvraagformulier de vraag gesteld of de partner van de belastingplichtige uitsluitend een AOW-uitkering ontving. Omdat het hier om een standaardsituatie ging waarin vooraf de door de partner van de belastingplichtige verschuldigde belasting kon worden berekend, topte de Belastingdienst in die gevallen het uit te betalen bedrag af op het bedrag van de betaalde belasting. Toch geldt ook voor deze situaties dat de Belastingdienst pas achteraf kan controleren of de algemene heffingskorting terecht geheel of gedeeltelijk bij voorlopige teruggaaf is uitbetaald. Ook in deze gevallen is dat afhankelijk van de wijze waarop de financiële situatie van de belastingplichtige en zijn partner zich in de loop van het tijdvak feitelijk heeft ontwikkeld. </antwoord>
      <antwoord nummer="4">Met ingang van het jaar 2005 is de automatische verlening van de voorlopige teruggaaf geïntroduceerd. De Belastingdienst heeft alle belastingplichtigen die in 2004 een voorlopige teruggaaf hadden ontvangen eind 2004 een voorlopige teruggaaf voor het jaar 2005 gezonden, die was opgesteld op grond van de bij de Belastingdienst beschikbare historische gegevens. Deze werkwijze is gekozen omdat in de praktijk bleek dat het grootste deel van de belastingplichtigen met een voorlopige teruggaaf in een bepaald jaar in het daaropvolgende jaar recht heeft op een voorlopige teruggaaf tot een vergelijkbaar bedrag. Belastingplichtigen worden er bij toezending van de voorlopige teruggaaf uitdrukkelijk op gewezen dat zij die voorlopige teruggaaf op juistheid moeten controleren en de Belastingdienst op de hoogte moeten stellen van voorziene wijzigingen in hun financiële situatie. Ook hier geldt immers dat de Belastingdienst niet in staat is een inschatting te maken van mogelijk relevante toekomstige wijzigingen in die situatie. Alleen de belastingplichtige zelf is daartoe in staat. </antwoord>
      <antwoord nummer="5 en 6">Ik ben niet voornemens over te gaan tot een verruiming van het algemene kwijtscheldings- of uitstelbeleid voor belastingplichtigen die teveel algemene heffingskorting uitbetaald hebben gekregen. In deze gevallen geldt dus het algemene kwijtscheldings- en uitstelbeleid. Belastingplichtigen die voor meer dan 4 maanden uitstel van betaling in aanmerking willen komen, kunnen daartoe een verzoek indienen bij de regio van de Belastingdienst waaronder zij ressorteren. Daarvoor kunnen zij gebruik maken van een formulier dat kan worden gedownload van de website van de Belastingdienst www.belastingdienst.nl. Het formulier kan ook worden opgevraagd bij de Belastingtelefoon (0800-0543). Indien een belastingplichtige in aanmerking wil komen voor kwijtschelding van een belastingschuld, kan hij daarvoor een verzoek indienen bij de regio van de Belastingdienst waaronder hij ressorteert. Ook het daarvoor benodigde formulier kan worden verkregen via de website van de Belastingdienst of via de Belastingtelefoon. Verzoeken om uitstel van betaling of kwijtschelding worden op grond van een individuele beoordeling volgens de daarvoor geldende wet- en regelgeving wel of niet toegewezen. </antwoord>
      <noten afkomstig="antwoord"/>
   </antwoorden>
</kvr>
