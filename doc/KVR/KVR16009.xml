<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Winsen (CDA) aan de minister voor Grote Steden- en Integratiebeleid over de paspoortverlening voor Nederlanders in Duitsland. (Ingezonden 4 juli 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16009
</item>
         <item attribuut="Inhoud">Vragen over de problemen bij de paspoortverlening voor Nederlanders die in het Duitse grensgebied woonachtig zijn.</item>
         <item attribuut="Rubriek">Criminaliteit en openbare orde (Persoonsregistratie en identificatie) Ruimtelijke ordening en infrastructuur (Overig)</item>
         <item attribuut="Trefwoorden">Grensregio's Paspoorten</item>
         <item attribuut="Vindplaats">Kamervragen met antwoord 2001-2002, nr. 1445, Tweede Kamer</item>
         <item attribuut="Vraagnr_bij_indiening">2010212290</item>
         <item attribuut="Afkomstig_van">Grote Steden- en Integratiebeleid (GSI)</item>
         <item attribuut="Indiener">
            <persoon partij="CDA">Van Winsen</persoon>
         </item>
         <item attribuut="Datum_reaktie">2002-07-19</item>
         <item attribuut="Datum_indiening">2002-07-04</item>
         <item attribuut="Document-id">KVR16009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3069" allpagenumbers="3069 3070" vetnummer="2010212290" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16009" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1445" onderwerp="" indiendatum="2002-07-4">
         <vrager partij="CDA" oorsprong="parlement">Van Winsen</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2002-07-19">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de motie die door de Euroregioraad op 13 juni 2002 is aangenomen inzake paspoortverlenging door Nederlanders die in het Duitse grensgebied woonachtig zijn? </vraag>
      <vraag nummer="2">Was deze problematiek bij u al eerder bekend en is daarover overleg gevoerd met betrokken instanties? </vraag>
      <vraag nummer="3">Zo ja, wat heeft dit overleg opgeleverd en welke maatregelen heeft u getroffen? </vraag>
      <vraag nummer="4">Als dat niet het geval is: op welke wijze en wanneer denkt u dan dit veel voorkomend probleem op te lossen? </vraag>
      <vraag nummer="5">Deelt u de mening dat er een werkbare oplossing dient te komen om dit alledaagse grensprobleem het hoofd te kunnen bieden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">De problematiek van in het buitenland wonende Nederlandse burgers die zich beklagen over het feit dat zij, als gevolg van de inwerkingtreding van de nieuwe paspoortregelgeving per 1 oktober 2001, worden gedwongen om te reizen naar het dichtstbijzijnde consulaat, teneinde in persoon een nieuw paspoort aan te vragen, was in algemene zin eerder bekend. Naar aanleiding van een soortgelijke klacht van een Nederlandse burger in Canada, gericht aan de Vaste Commissie voor Binnenlandse Zaken en Koninkrijksrelaties van uw Kamer, heeft genoemde commissie mij eind vorig jaar verzocht daarop te reageren. Bij brief van 8 januari 2002 (BPR2001/95404) aan de commissie ben ik ingegaan op de belangrijkste beweegredenen voor het in de praktijk aanscherpen van de persoonlijke verschijningsplicht van burgers bij het aanvragen en uitreiken van reisdocumenten. Aangezien de uitvoering van de paspoortregelgeving in het buitenland is opgedragen aan de Nederlandse vertegenwoordigingen, die hun werkzaamheden onder de verantwoordelijkheid van de minister van Buitenlandse Zaken verrichten, heb ik in voormelde brief aangegeven over deze kwestie contact te zullen opnemen met mijn ambtgenoot van Buitenlandse Zaken, om te bezien in hoeverre er binnen de kaders van de huidige wetgeving en met inachtneming van de uitgangspunten van de nieuwe generatie reisdocumenten (NGR) flexibel uitvoering kan worden gegeven aan de betreffende bepalingen. Inmiddels heeft dit overleg plaatsgevonden. De uitkomsten daarvan zijn neergelegd in een brief, die ik heden aan de Vaste Commissie voor Binnenlandse Zaken en Koninkrijksrelaties van uw Kamer heb verzonden (brief van 16 juli 2002, BPR2002/U77469) en waarnaar ik kortheidshalve moge verwijzen. De belangrijkste conclusie in genoemde brief is dat, hoewel niet valt te ontkennen dat de verschijningsplicht door burgers in sommige landen als uitermate lastig wordt ervaren, het terugdringen van fraude en misbruik echter van zwaarder belang is dan het op dit punt vergroten van de klantvriendelijkheid. Dit betekent dat niet alleen in Nederland, maar ook in het buitenland, vastgehouden moet worden aan de persoonlijke verschijning van de burger bij het loket, teneinde op betrouwbare wijze zijn identiteit, nationaliteit en eventuele verblijfsrechtelijke status te kunnen vaststellen. Zoals vermeld in de brief blijft overigens ingevolge de Paspoortwet in bijzondere gevallen de mogelijkheid aanwezig om van de persoonlijke verschijningsplicht af te wijken. Dat is het geval wanneer persoonlijke verschijning van de aanvrager om zwaarwegende redenen niet van hem kan worden gevergd en op andere wijze voldoende zekerheid kan worden verkregen over zijn identiteit, nationaliteit en verblijfstitel. Bij zwaarwegende redenen moet dan worden gedacht aan ziekte of invaliditeit van betrokkene, dan wel aan plaatselijke omstandigheden als oorlog of natuurrampen, die het persoonlijk reizen naar de buitenlandse post praktisch onmogelijk maken </antwoord>
      <antwoord nummer="5">Zoals hiervoor uiteengezet ben ik van oordeel dat de burger niet alleen in Nederland, maar ook in het buitenland, zijn aanvraag in persoon moet indienen, tenzij dit om zwaarwegende redenen niet van hem kan worden gevergd. De huidige paspoortregelgeving biedt daarmee voldoende flexibiliteit voor de met de uitvoering belaste instanties om een juiste afweging te maken tussen de eisen van fraudebestrijding enerzijds en klantvriendelijkheid anderzijds. Het lijkt mij voorts uit een oogpunt van gelijke behandeling niet gewenst om voor Nederlanders die in een bepaald land wonen een uitzondering te maken op de procedures die voor alle Nederlanders gelden bij de aanvraag en uitreiking van een Nederlands paspoort. Er is naar mijn mening dan ook geen sprake van een (Nederlands-Duits) grensprobleem, maar van een algemene problematiek die voor alle Nederlanders hetzelfde is. Het voorgaande houdt in dat ik de door EUREGIO voorgestelde oplossingen, die bovendien een inbreuk zouden betekenen op de in de Paspoortwet vastgelegde bevoegdheid van buitenlandse posten, niet zal overnemen. </antwoord>
      <noten afkomstig="antwoord"/>
   </antwoorden>
</kvr>
