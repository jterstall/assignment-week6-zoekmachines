<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie en de staatssecretaris van Volksgezondheid, Welzijn en Sport over ontvoeringen van meisjes van Turkse afkomst. (Ingezonden 10 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14207
</item>
         <item attribuut="Inhoud">Aanvullende vragen over achtergelaten Nederlandse kinderen in Marokko en ontvoeringen van meisjes van Turkse afkomst (Zie Aanhangsel van de Handelingen, nrs. 391 en 1407, Vergaderjaar 2000-2001).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Delicten Jeugdigen Marokko Turkije</item>
         <item attribuut="Vindplaats">Kamervragen met antwoord 2000-2001, nr. 1641, Tweede Kamer</item>
         <item attribuut="Vraagnr_bij_indiening">2000113460</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-08-29</item>
         <item attribuut="Datum_indiening">2001-07-10</item>
         <item attribuut="Document-id">KVR14207</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3421" allpagenumbers="3421 3422" vetnummer="2000113460" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14207" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1641" onderwerp="" indiendatum="2001-07-10">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="29 augustus 2001), zie ook Aanhangsel nr. 1543, vergaderjaar 2000–2001.">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de ministers voor Grote Steden- en Integratiebeleid en van Buitenlandse Zaken en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de antwoorden op de vragen over Nederlandse kinderen die in Marokko achtergelaten worden en over ontvoeringen van meisjes van Turkse afkomst? <voetnoot nummer="1"/>
      </vraag>
      <vraag nummer="2">Wat is het resultaat van uw toezegging dat dit onderwerp op de agenda van de commission consultative maroco-néerlandaise zou worden geplaatst? Zijn daar ook aanbevelingen uit voortgekomen die de problemen met Nederlandse kinderen in Marokko kunnen voorkomen? Zo ja, welke? </vraag>
      <vraag nummer="3">Heeft het verzoek van Nederland aan Marokko om tot een spoedige ratificatie van het Kinderontvoeringsverdrag van 1980 over te gaan, inmiddels tot resultaten geleid? Zo ja, kunt u melden in welk opzicht daarmee bovenstaande problemen voorkomen kunnen worden? </vraag>
      <vraag nummer="4">Heeft u inmiddels overleg gevoerd met de Stichting Steun Remigranten (SSR) ter verkenning van de mogelijkheden om de steunpunten voor remigratie te versterken? Zo ja, zijn daarover reeds resultaten te melden? </vraag>
      <vraag nummer="5">Op welke termijn wordt de goedkeurings- en uitvoeringswetgeving over het verdrag van 19 oktober 1996 (Trb. 1997, 29) aan de Kamer gezonden? </vraag>
      <vraag nummer="6" voetnoot="2">In het onderzoek «Turkse meisjes in conflictsituaties» <voetnoot nummer="2"/>wordt specifieke hulp bepleit voor Turkse meisjes die door hun ouders naar het thuisland zijn dan wel dreigen te worden teruggestuurd. Bent u bereid te bevorderen dergelijke situaties te voorkomen door in een vroeg stadium voorlichting te verschaffen via scholen, politie en hulpverlening? Zo ja, welke mogelijkheden ziet u hiertoe? </vraag>
      <vraag nummer="7">Bent u bereid ervoor te zorgen dat Nederlandse ambassades en consulaten in de landen waar deze problematiek voorkomt, adequate ondersteuning (kunnen) bieden bij gedwongen verblijf van meisjes in de betreffende landen? Zo ja, wilt u de Kamer hierover informeren? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nrs. 391 en 1407, TK 2000–2001.</noot>
         <noot nummer="2">Ik bepaal mijn eigen lot (Ibrahim Yerden – 2001 – Het Spinhuis)</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Aan de Marokkaanse vertegenwoordiging in de commissie is verzocht te onderzoeken of Marokkaanse autoriteiten behulpzaam kunnen zijn bij het voorkomen van problemen met jongeren die door hun ouders naar Marokko zijn overgebracht. Het overleg heeft nog niet tot resultaat geleid. </antwoord>
      <antwoord nummer="3">Zoals in de antwoorden op de hiervoor, onder 1, bedoelde vragen is aangegeven, gaat het hier niet om gevallen van internationale kinderontvoering in de zin van het Haagse Kinderontvoeringsverdrag van 1980, aangezien betrokken minderjarigen niet aan het gezag van de ouder(s) zijn onttrokken. Het verdrag van 1980 biedt dus geen oplossing voor de door de vraagsteller aangesneden problematiek. Dat neemt niet weg dat het voor Nederland van belang is dat Marokko partij wordt bij het verdrag. Tijdens de in het voorjaar gehouden bijeenkomst van de Bijzondere Commissie van de Haagse Conferentie voor Internationaal Privaatrecht over het functioneren van het verdrag heeft Marokko bevestigd dat uitvoeringswetgeving voor het verdrag wordt voorbereid. Er is echter geen datum genoemd waarop het verdrag voor Marokko in werking zou kunnen treden. In het reguliere overleg met Marokko zal Nederland op spoedige ratificatie blijven aandringen. </antwoord>
      <antwoord nummer="4">Op 10 januari 2001 heeft de minister voor Grote Steden- en Integratiebeleid een gesprek gehad met het bestuur van SSR. In dat gesprek met SSR werd andermaal duidelijk dat de activiteiten van steunpunten, gelet op de met uw Kamer bij de totstandkoming van de Remigratiewet gemaakte afspraken, niet voor financiële ondersteuning in aanmerking komen. Voorts heeft de minister desgevraagd aangegeven belangstelling te hebben voor informatie van SSR over eventuele knelpunten in de uitvoeringspraktijk van de Remigratiewet in Marokko. </antwoord>
      <antwoord nummer="5">De voorbereiding van wetgeving ter goedkeuring en uitvoering van het verdrag voor Nederland is nog niet afgerond. Het tijdstip van indiening van de desbetreffende wetsvoorstellen hangt mede af van de uitkomst van overleg dat momenteel te Brussel wordt gevoerd over de mogelijkheid van gezamenlijke ratificatie van het verdrag door alle lidstaten van de Europese Unie, mede in het belang van de Europese Gemeenschap. </antwoord>
      <antwoord nummer="6" voetnoot="1">Voor wat betreft de hulpverlening aan meisjes met opgroei- of opvoedingsproblemen wordt reeds gewerkt aan laagdrempelige en toegankelijke bureaus jeugdzorg. Door de bureaus jeugdzorg zal ook samengewerkt worden met de algemene (lokale) voorzieningen voor jongeren. In het kader van de Meerjarenafspraken Jeugdzorg 1999–2004 zijn daarvoor aan de provincies en grootstedelijke regio’s extra financiële middelen beschikbaar gesteld. Tevens is een wetsontwerp Wet op de Jeugdzorg in voorbereiding waarin de etnische en culturele achtergrond van meisjes en jongens een belangrijk aandachtspunt zal zijn. Een aantal centrumgemeenten ontvangt een specifieke uitkering vrouwenopvang. Deze meisjes kunnen hier eventueel ook terecht. Tevens is dit ook een belangrijk aandachtspunt in het traject «bestrijding huiselijk geweld» dat door Justitie wordt gecoördineerd. Op dit moment wordt door Justitie het onderzoek gestart «Huiselijk geweld bij allochtonen». Begin volgend jaar zijn de onderzoeksresultaten hiervan bekend. Zoals bij de beantwoording van de vragen van het lid Ravestein <voetnoot nummer="1"/>reeds werd aangegeven zal de politie vanuit haar hulpverleningstaak in beginsel doorverwijzen naar hulpverleningsinstellingen. </antwoord>
      <antwoord nummer="7">Zoals hiervoor reeds is aangegeven, gaat het hier niet om gevallen van internationale kinderontvoering in de zin van het Haagse Kinderontvoeringsverdrag van 1980, aangezien betrokken minderjarigen niet aan het gezag van de ouder(s) zijn onttrokken. Er is in de beschreven situatie geen plaats voor een beleid van Nederlandse overheidsinstanties. De ouders onder wier gezag een minderjarige staat, hebben de vrijheid te bepalen in welk land hun kind verblijft, de overheid kan zich in een dergelijke beslissing niet mengen. In deze privé-aangelegenheden ligt voor de ambassade geen taak. De ambassade kan wel, zoals dit in het algemeen reeds bij haar consulair-maatschappelijke taken hoort, een luisterend oor zijn voor, en informatie verstrekken aan de kinderen/meisjes die hierom verzoeken. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1407" documentjaargang="2000-2001">Aanhangsel Handelingen, nr. 1407, vergaderjaar 2000–2001.</noot>
      </noten>
   </antwoorden>
</kvr>
