<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wagenaar, Witteveen-Hevinga, Bos en De Boer (allen PvdA) aan de minister van Economische Zaken over een subsidie voor de bouw van een fabriek in Duitsland. (Ingezonden 2 december 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10797
</item>
         <item attribuut="Inhoud">Vragen naar aanleiding van het bericht 'Shell maakt zonnecellen voordeliger in Duitsland' in Trouw van 17 november 1999 over de subsidies van de Duitse overheid voor de bouw van een zonnecellenfabriek van Shell.</item>
         <item attribuut="Rubriek">Bedrijfsleven en industrie (Subsidies) Energie, water en grondstoffen (Alternatieve energiebronnen) Milieu (Milieutechnologie)</item>
         <item attribuut="Trefwoorden">Duitsland Energiebesparingssubsidies Zonne-energie</item>
         <item attribuut="Vindplaats">Kamervragen met antwoord 1999-2000, nr. 478, Tweede Kamer</item>
         <item attribuut="Vraagnr_bij_indiening">2990003750</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Wagenaar</persoon>
            <persoon partij="PvdA">Witteveen-Hevinga</persoon>
            <persoon partij="PvdA">Bos</persoon>
            <persoon partij="PvdA">De Boer</persoon>
         </item>
         <item attribuut="Datum_reaktie">1999-12-16</item>
         <item attribuut="Datum_indiening">1999-12-02</item>
         <item attribuut="Document-id">KVR10797</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1081" allpagenumbers="1081 1082" vetnummer="2990003750" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10797" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="478" onderwerp="" indiendatum="1999-12-2">
         <vrager partij="PvdA" oorsprong="parlement">Wagenaar</vrager>
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Bos</vrager>
         <vrager partij="PvdA" oorsprong="parlement">De Boer</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="1999-12-16">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het recente bericht over de subsidies van de Duitse overheid voor de bouw van een zonnecellenfabriek van Shell? <voetnoot nummer="1"/>
      </vraag>
      <vraag nummer="2">Hoe beoordeelt u in het kader van de vrije mededinging binnen de Europese Unie het geven van dergelijke subsidies in het algemeen en die in het genoemde bericht in het bijzonder? </vraag>
      <vraag nummer="3">In hoeverre strookt het geven van deze subsidie met het beleid dienaangaande binnen de Europese Unie? </vraag>
      <vraag nummer="4">Was het geven van subsidie van de Duitse overheid ten behoeve van een zonnecellenfabriek in Gelsenkirchen een reden voor de vestiging van de fabriek daar en niet elders in de Europese Unie? Was het uitblijven van subsidie van de Nederlandse overheid een reden dat de uitbreiding van de Shell-vestiging in Helmond achterwege bleef? </vraag>
      <vraag nummer="5">Is de Nederlandse overheid in het algemeen terughoudender dan de Duitse overheid met het financieel ondersteunen van bedrijven binnen haar eigen landsgrenzen? Zo ja, in hoeverre brengt dit Nederlandse bedrijven in een nadeliger concurrentiepositie? </vraag>
      <vraag nummer="6">In hoeverre acht u het u ter beschikking staande instrumentarium adequaat om technologisch hoogstaande investeringen voor Nederland, in verhouding tot het gehanteerde instrumentarium elders in Europa, te bevorderen dan wel te behouden? </vraag>
      <vraag nummer="7">Acht u het noodzakelijk en bent u bereid om met uw Duitse collega over bovenstaande kwestie in overleg te treden en deze zo nodig op Europees niveau aan de orde te stellen? </vraag>
      <noten afkomstig="vraag">
         <noot nummer="1" titel="Shell maakt zonnecellen voordeliger in Duitsland">«Shell maakt zonnecellen voordeliger in Duitsland», in Trouw, 17-11-1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Volgens mijn informatie betreft het hier een subsidie die in het kader van een door de Europese Commissie goedgekeurde Duitse regeling is gegeven, namelijk de regeling «Energieforschung und Energietechnologien». Ook in Nederland bestaan subsidieregelingen op het gebied van milieu en energie, zoals bijvoorbeeld het Besluit Subsidies Economie, Ecologie en Technologie (E.E.T.) en het Besluit Subsidies Energieprogramma’s (B.S.E.). In het algemeen ben ik een voorstander van het terugdringen van steun aan de industrie. Ik heb dat ook herhaaldelijk in Brussel tijdens Industrieraden benadrukt. Vooral de steun aan individuele bedrijven moet worden teruggedrongen met het oog op de schadelijke gevolgen voor de mededinging. Hiervoor is een streng steuncontrolebeleid door de Europese Commissie noodzakelijk. De Europese Commissie bepaalt de criteria waaraan steun moet voldoen om goedgekeurd te kunnen worden. Er zijn gebieden die mede als gevolg van marktimperfecties voor steun in aanmerking komen. Het gaat hier met name om steun aan onderzoek en ontwikkeling, milieu en energie. </antwoord>
      <antwoord nummer="4">Shell is afdoende op de hoogte van de mogelijkheden die het Nederlandse instrumentarium biedt. Het bedrijf heeft om haar moverende redenen gekozen voor Gelsenkirchen als vestigingsplaats. Nederland blijft de hoofdlocatie voor Shell-Solar. Zo is onlangs het internationale hoofdkwartier naar Amsterdam verplaatst. Tevens vindt hier de R&amp;D plaats. Over de investering in Gelsenkirchen is destijds overleg gevoerd tussen Shell en EZ, omdat de gebruikte technologie grotendeels met Nederlandse subsidiesteun is ontwikkeld. Over het gebruik van die technologie in Duitsland zijn toen schriftelijke afspraken gemaakt. Zo zal in Duitsland ontwikkelde kennis weer in Nederland worden toegepast. Verwacht wordt dat er op deze wijze synergievoordelen behaald kunnen worden met de aanwezige kennisinfrastructuur in de omgeving (TU-Eindhoven, Philips e.a.). Tevens leveren de fabrieken in Gelsenkirchen en Helmond over en weer halffabrikaten aan elkaar uit. </antwoord>
      <antwoord nummer="5 en 6">In het 7 e steunoverzicht van de Europese Commissie wordt een overzicht gegeven van steun die door de Europese Commissie is goedgekeurd, hetzij als individuele steun hetzij als regeling. Hieruit blijkt dat Nederland relatief (Euro/werknemer) minder steun geeft aan de industrie dan Duitsland. Hierbij moet echter rekening gehouden worden met het feit dat de nieuwe deelstaten in Duitsland vanwege hun economische achterstand nog steeds een aanzienlijk deel van deze steun ontvangen. Het subsidie-instrumentarium draagt ten dele bij aan de verbetering van het vestigingsklimaat, maar het is slechts één van de vele factoren die de vestigingskeuze van een bedrijf bepaalt. De beschikbaarheid van gekwalificeerd personeel, kapitaal en bedrijfsterreinen en het kennisklimaat zijn de belangrijkste factoren die het vestigingsklimaat van Nederland bepalen. Het mij ter beschikking staande instrumentarium acht ik adequaat. Mij is niet gebleken dat bedrijven alleen om de beschikbaarheid van subsidieregelingen voor onderzoek en ontwikkeling, milieu en/of energie Nederland hebben verlaten, hetzij zich alleen om die reden in Nederland gevestigd hebben. </antwoord>
      <antwoord nummer="7">Nee, omdat het hier een door de Europese Commissie goedgekeurde regeling betreft, ben ik niet voornemens hierover contact op te nemen met mijn Duitse collega. </antwoord>
      <noten afkomstig="antwoord"/>
   </antwoorden>
</kvr>
