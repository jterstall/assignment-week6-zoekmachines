<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Ham en Pechtold (beiden D66) aan de ministers van Onderwijs, Cultuur en Wetenschap, van Justitie en van Binnenlandse Zaken en Koninkrijksrelaties over een register voor gestolen kunst. (Ingezonden 4 maart 2008); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31874
</item>
         <item attribuut="Inhoud">Vragen naar de voortgang van een op te zetten databank voor gestolen kunst en antiek, waar douane, politie en particulieren toegang toe zouden krijgen (Kamerstuk 29314, nr. 20).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Cultuur en taal (Algemeen)</item>
         <item attribuut="Trefwoorden">Criminaliteitsbestrijding Cultuur</item>
         <item attribuut="Vindplaats">Kamervragen met antwoord 2007-2008, nr. 2250, Tweede Kamer</item>
         <item attribuut="Vraagnr_bij_indiening">2070813390</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Van der Ham Pechtold</persoon>
         </item>
         <item attribuut="Datum_reaktie">2008-05-08</item>
         <item attribuut="Datum_indiening">2008-03-04</item>
         <item attribuut="Document-id">KVR31874</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4605" allpagenumbers="4605 4606" vetnummer="2070813390" code="0708tkkvr2250" lopendefooter="Tweede Kamer, vergaderjaar 2007–2008, Aanhangsel" filenaam="KVR31874" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2250" onderwerp="" indiendatum="2008-03-4">
         <vrager partij="D66" oorsprong="parlement">Van der Ham Pechtold</vrager>
         <vraagt-aan>de ministers van Onderwijs, Cultuur en Wetenschap, van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="8 mei 2008), zie ook Aanhangsel Handelingen nr. 1925, vergaderjaar 2007–2008">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder>de ministers van Onderwijs, Cultuur en Wetenschap en van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is er gebeurd sinds het kabinet aan de Kamer schreef «het is de bedoeling in Nederland opnieuw een goed functionerende databank op te zetten. De realisatie is voorzien in de tweede helft van 2006»? <voetnoot nummer="1"/>Wat is de stand van zaken met betrekking tot deze databank op dit moment? </vraag>
      <vraag nummer="2">Bent u bekend met de middelen die in 2005 zijn vrijgemaakt om een online toegankelijk register van gestolen kunst en antiek op te zetten, waar douane, politie, justitie en particulieren toegang toe zouden krijgen? Kunt u aangeven wat er met deze middelen is gebeurd? </vraag>
      <vraag nummer="3">Welke randvoorwaarden met betrekking tot toegankelijkheid van een dergelijk register acht u wenselijk? </vraag>
      <vraag nummer="4">Heeft tot op heden onderzoek gedaan naar het opzetten van een dergelijke databank? Zo ja, wat zijn hier de uitkomsten hiervan? Zo neen, waarom niet? </vraag>
      <vraag nummer="5">Kunt u een tijdspad aangeven wanneer het register operationeel zal zijn? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 314" documentnummer="20">Kamerstuk 29 314, nr. 20</noot>
      </noten>
   </vragen>
   <antwoorden aantal="4">
      <antwoord nummer="1 en 5" voetnoot="1">In antwoord op vraag 1 en 5 kan ik u het volgende berichten. De politie heeft een groot takenpakket. Daarom moet de Nederlandse politie keuzes maken over de inzet van de capaciteit van de opsporing. Na 2001 is ervoor gekozen integrale basisvoorzieningen te ontwikkelen in plaats van fenomeen specifieke voorzieningen. In dit kader is destijds ook de databank Kunst en Antiek Nationaal Systeem (KANS) opgeheven <voetnoot nummer="1"/>. In 2004 is echter tijdens de conferentie Illegal Trade geconcludeerd dat het wenselijk is dat in elke lidstaat van de EU een databank voor gestolen goederen komt. De afgelopen periode heeft veelvuldig overleg plaatsgevonden tussen de politie, de ministeries van BZK, van Justitie en van OCW over de realisatie van de databank en is overeenstemming bereikt over de functionaliteiten van een nieuwe databank bij het Korps Landelijke Politiediensten (KLPD). De betrokken partijen hebben afgesproken eerst in te zetten op een voor de politie werkzame databank die in het najaar van dit jaar beschikbaar zal zijn voor registratie en documentatie van gestolen cultuurgoederen. Vervolgens wordt bezien hoe een publieke toegankelijkheid realiseerbaar is. Een centrale databank is slechts zinvol indien het totale informatie- en coördinatieproces en de opsporing op dit terrein binnen de Nederlandse politie op een adequate wijze is vormgegeven. Daartoe zal bij het KLPD worden voorzien in een speciale unit «kunst en antiekdiefstal». Regionale aanspreekpunten/coördinatoren dienen te worden aangewezen en dit onderwerp dient ook voldoende aandacht bij de opsporing binnen de regio’s te krijgen. Dan vormt deze databank het sluitstuk van het totale proces, waarbij de primaire taak van het KLPD het registreren van gestolen cultuurgoederen en de daaruit voortvloeiende informatiecoördinatie is. Op dit moment wordt met de Nederlandse politie overlegd hoe het informatie- en coördinatieproces en de opsporing op dit terrein wordt ingevuld, waarbij rekening gehouden wordt met de noodzakelijke samenwerking met de Douane en de Erfgoedinspectie. </antwoord>
      <antwoord nummer="2" voetnoot="2">Ja, in 2005 heeft het ministerie van OCW eenmalig extra middelen beschikbaar gesteld aan het KLPD voor de aanzet tot ontwikkeling van een database voor gestolen cultuurgoederen <voetnoot nummer="2"/>. Deze gereserveerde middelen worden nu mede ingezet voor de realisatie van de database evenals voor benodigde opleidingen voor de specialisten die met de databank gaan werken. </antwoord>
      <antwoord nummer="3">Vooralsnog is het belangrijk dat er een werkzame database komt voor en gevuld door de politie. Het is de bedoeling dat de database ook voor de handhavende diensten Belastingdienst/douane en Erfgoedinspectie, voor relevante organisaties op het gebied van kunst en cultuur en voor het publiek raadpleegbaar wordt. Over de randvoorwaarden voor een online toegankelijk register voor andere partijen wordt nog overlegd tussen de ministeries van OCW, Justitie en BZK. In een later stadium zal ik u hierover nader informeren. </antwoord>
      <antwoord nummer="4">Ja, er heeft onderzoek plaatsgevonden naar het opzetten van een databank, zoals ook blijkt uit de antwoorden op de vragen 1 en 2. Daaruit is onder meer het volgende duidelijk geworden. De databank moet passen in de ICT-omgeving van de politie en dient conform de VTS-standaarden worden ingericht. Er is aansluiting gevonden bij de functionaliteiten van binnen de politie «bewezen» informatiesystemen en voorbeelden in musea van geautomatiseerde registratiesystemen. Daarnaast is gekeken welke landen in Europa als voorbeeld kunnen dienen; aan Italië en Frankrijk zijn werkbezoeken afgelegd in 2006. </antwoord>
      <noten afkomstig="antwoord">
         <noot nummer="1">Zie TK 651 vergaderjaar 2001–2002</noot>
         <noot nummer="2">Zie TK 2005–2006, 29 314, nr. 20</noot>
      </noten>
   </antwoorden>
</kvr>
