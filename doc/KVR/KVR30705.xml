<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over babysterfte. (Ingezonden 22 januari 2008); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30705
</item>
         <item attribuut="Inhoud">Vragen naar aanleiding GPD-bericht dat de babysterfte in ziekenhuizen 's-nachts veel hoger is dan overdag, kennelijk door afwezigheid van gynaecologen wier werk overgenomen moet worden door assistenten. Indiener suggereert een 24-uursdienst voor gynaecologen. Verder zou de verloskundige zorg moeten worden herijkt.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorginstellingen) Welzijn (Jeugdigen) Welzijn (Vrouwen)</item>
         <item attribuut="Trefwoorden">Jeugdigen Overlijden Verloskundigen Ziekenhuizen Zwangerschap</item>
         <item attribuut="Vindplaats">Kamervragen met antwoord 2007-2008, nr. 1172, Tweede Kamer</item>
         <item attribuut="Vraagnr_bij_indiening">2070809070</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2008-01-29</item>
         <item attribuut="Datum_indiening">2008-01-22</item>
         <item attribuut="Document-id">KVR30705</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2501" allpagenumbers="2501 2502 2503" vetnummer="2070809070" code="0708tkkvr1172" lopendefooter="Tweede Kamer, vergaderjaar 2007–2008, Aanhangsel" filenaam="KVR30705" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1172" onderwerp="" indiendatum="2008-01-22">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-01-29">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Wat is uw reactie op het bericht dat de babysterfte in ziekenhuizen ’s nachts veel hoger is? 1 en 2 </vraag>
      <vraag nummer="2">Erkent u dat dit veroorzaakt kan worden doordat gynaecologen ’s nachts niet aanwezig zijn en hun werk wordt overgenomen door assistenten? Deelt u de mening dat dit niet acceptabel is? </vraag>
      <vraag nummer="3">Wat vindt u van het idee van 24-uursdiensten voor gynaecologen? </vraag>
      <vraag nummer="4">Hoeveel extra opleidingsplaatsen zijn hiervoor nodig? Bent u bereid, zo nodig, de numerus fixus voor zorgopleidingen af te schaffen? </vraag>
      <vraag nummer="5">Welke maatregelen gaat u treffen of heeft u al getroffen om de perinatale sterfte en de vermijdbare maternale sterfte die volgens de onderzoekers niet meer tot de laagste van Europa behoren, terug te dringen? </vraag>
      <vraag nummer="6">Bent u bereid onderzoek te doen naar de obstakels die verloskundigen tegenkomen om op verantwoorde wijze hun werk te doen? Zo ja, wanneer kan de Kamer de resultaten van dit onderzoek verwachten? Zo neen, waarom niet, </vraag>
      <vraag nummer="7">Bent u bereid onderzoek te doen in de kraamzorg naar bestaande obstakels om op adequate wijze de bevalling thuis, samen met de verloskundige, te begeleiden? Zo ja, wanneer kan de Kamer de resultaten van dit onderzoek verwachten? Zo neen, waarom niet? </vraag>
      <vraag nummer="8">Wat gaat u doen om er voor te zorgen dat er voldoende uren kraamzorg tijdens de thuisbevalling geleverd kunnen worden? </vraag>
      <vraag nummer="9" voetnoot="2">Wat is uw reactie op het bericht dat de babysterfte in Rotterdam, met name in achterstandswijken, zorgelijk hoog is? <voetnoot nummer="2"/>
      </vraag>
      <vraag nummer="10">Bent u bereid de verloskundige zorg te herijken, met name omdat de thuisomgeving in veel gevallen geen veilige omgeving is? Welke maatregelen gaat u nemen om het tekort aan verloskamers in Rotterdam op te lossen? </vraag>
      <vraag nummer="11">Kan de Kamer het implementatieplan van de perinatale audit op zeer korte termijn verwachten? </vraag>
      <noten afkomstig="vraag">
         <noot nummer="3"/>
         <noot nummer="1">GPD 18 januari</noot>
         <noot nummer="2" datum="2008-01-18" bron="Medisch Contact">Medisch Contact, 18 januari 2008</noot>
         <noot nummer="3" documenttype="Kamerstuk" kamerstuk-id="29 323" documentnummer="31">Kamerstuk 29 323, nr. 31</noot>
      </noten>
   </vragen>
   <antwoorden aantal="11">
      <antwoord nummer="1">Ik vind deze informatie zeer relevant en dring er op aan dat zo spoedig mogelijk duidelijk wordt hoe deze te duiden valt. Juist voor het krijgen van meer inzicht in deze vraagstukken is de Perinatale Audit ingevoerd. De Perinatale Audit is een belangrijk kwaliteitsinstrument waarmee onderzoek naar de oorzaken van babysterfte en moedersterfte mogelijk wordt. Op basis daarvan kan (de organisatie van) de zorg waar nodig worden verbeterd. Ik stel structureel jaarlijks circa € 900.000 beschikbaar voor deze Audit. Belangrijk is de vraag of de sterfte samenhangt met de aard van de zorgverlening in ziekenhuizen. Het kan tenslotte ook zo zijn dat de populatie die in de avonduren ingestuurd wordt, a priori een verhoogde kans op complicaties heeft. Het gevonden verschil tussen avonden en weekenden duidt mogelijk op een complexere oorzaak. Die nadere duiding kan worden verkregen door gebruik te maken van de Perinatale Audit. Ik verwacht van de professionals dat ze met de beschikbare gegevens uit de Audit ook onderzoek doen naar de oorzaken en zorgverlening bij van babysterfte. Ik zal de uitkomsten daarvan zo spoedig mogelijk bespreken in het platform modernisering verloskunde. Dit platform zal ik daartoe per ommegaande uitnodigen. De gegevens geven ook aanleiding om de noodzaak tot verdere concentratie van de verloskundige zorg te doordenken. De verloskundige zorg is ook nu al onderwerp van onderzoek door de IGZ. Zo is de IGZ recent, mede op basis van de door haar ontvangen calamiteitenmeldingen, een onderzoek begonnen naar risicofactoren in de verloskundige zorg. Ik zal IGZ nu vragen hierbij expliciet aandacht te besteden aan sterfte tijdens nacht en weekenden en hun bevindingen aan mij door te geven. Uiteraard maakt de verloskundige zorg ook deel uit van het reguliere toezicht van de IGZ en ook dit strekt er toe dat geborgd wordt dat sprake is van verantwoorde zorgverlening. </antwoord>
      <antwoord nummer="2">Op grond van de Kwaliteitswet Zorginstellingen dient er sprake te zijn van verantwoorde zorg. Gynaecologen, kinderartsen, OK team en anesthesiologen hebben daarbij een 24 uurs verantwoordelijkheid. Het ziekenhuis, de opleidingsgroep en de arts-assistenten zijn gezamenlijk verantwoordelijk voor het leveren van goede zorg aan de patiënt. Gezamenlijk met de Raad van Bestuur moeten zij zorgen voor voldoende bekwaam personeel gedurende de avond-, nacht- en weekenddiensten. Als de arts-assistent alleen aanwezig is, moet er altijd een lid van de opleidingsgroep beschikbaar zijn, die binnen een vastgestelde tijd in het ziekenhuis aanwezig is om de arts assistenten ter zijde te staan. Aan de IGZ heb ik inmiddels gevraagd om – gegeven het artikel in Medisch Contact – specifiek nader onderzoek te doen naar deze zorgverlening buiten kantooruren. </antwoord>
      <antwoord nummer="3">Zie mijn antwoord op vraag 2. </antwoord>
      <antwoord nummer="4">Gezien mijn antwoord op vraag 2 vind ik de conclusie dat er extra opleidingsplaatsen nodig zijn te voorbarig. Indien er echter goede gronden zijn om tot een andere schatting van het benodigde aantal specialisten te komen, zal deze in de gebruikelijke procedure voor raming van de opleidingscapaciteit meegenomen moeten worden. </antwoord>
      <antwoord nummer="5">Sinds 2004 zijn veel verbeteringen doorgevoerd: – Invoering prenatale screening: zwangeren hebben toegang tot prenatale testen en krijgen hier voorlichting over. Dit wordt landelijk gecoördineerd door RIVM. – De Perinatale Audit (database/instrument voor inzicht rond babysterfte, oorzaken en verbeteringen) biedt mogelijkheid om oorzaken van babysterfte op te sporen, en indien mogelijk maatregelen te treffen om de zorg te verbeteren (zie ook mijn antwoord op vraag 1). – Uitbreiding van het aantal uren kraamzorg in het landelijk indicatie protocol, volgens afspraak in het Coalitieakkoord. – Apart tarief voor assistentie bij de bevalling door kraamhulpen, waardoor betere begeleiding tijdens de bevalling mogelijk is. – Tarieven voor verloskundigen voor verbeterde diagnose bij zwangeren in de 1e lijn. De effecten van deze maatregelen zijn uiteraard niet zichtbaar geworden in het artikel, dat juist op gegevens voor 2004 gebaseerd is. Met betrekking tot het artikel zal ik dus: – de nadere conclusies op grond van het rapport bespreken in het platform verloskunde – de IGZ vragen welke toezichtsconsequenties zij aan het artikel verbindt – de resultaten van het onderzoek van de IGZ naar de zorgverlening in avond- en weekend afwachten en zo spoedig mogelijk aan uw Kamer zenden Mijn intenties beperken zich bovendien niet tot de verloskunde, maar zijn breder. In dat kader noem ik met name: – de ontwikkeling van kwaliteitsindicatoren, waarmee zorgbreed meer transparantie ontstaat en de kwaliteitsontwikkelingen ondersteund en gemonitord kunnen worden waarbij ik zal borgen dat deze ook de verloskunde zullen dekken. – de aan uw Kamer toegezegde verkenning naar het soms aanwezige spanningsveld tussen kwaliteit/ bereikbaarheid/concentratie </antwoord>
      <antwoord nummer="6">Ik neem aan dat u met deze obstakels doelt op het feit dat 51% van de eerstbarenden tijdens de bevalling doorverwezen wordt. Doorverwijzing is ook te zien als de logische consequentie van het feit dat in Nederland relatief veel in de thuissituatie bevallen kan worden. De auteurs vinden dat de zorgverleners in de eerste lijn moeten nagaan wat de redenen zijn van deze hoge incidentie. Volgens het artikel is de afnemende begeleiding tijdens de bevalling één van de redenen voor het doorverwijzen. Maar ook het veranderde verwachtingspatroon van de barende, waardoor de barende zelf eerder aangeeft dat ze naar het ziekenhuis wil, speelt hierbij een rol. Zie overigens ook mijn antwoord op vraag 5. Voorts zal ik de resultaten van dit onderzoek met de beroepsgroepen gaan bespreken en de IGZ vragen om de resultaten van dit onderzoek te beoordelen op toezichtconsequenties. Ik zal uw Kamer op zo kort mogelijke termijn separaat melden wanneer de gegevens van de IGZ onderzoeken beschikbaar komen en welke conclusies het platform modernisering verloskunde aan het onderzoek verbindt. </antwoord>
      <antwoord nummer="7">Zie ook mijn antwoord op vraag 5 en mijn brief van 30 november 2007 aan uw Kamer (kenmerk CZ-EKZ 2807883). Vanaf 1 januari 2008 is een uitbreiding van het aantal uren kraamzorg gerealiseerd, naast de in antwoord 5 genoemde verbeteringen. Het is nog te vroeg om de effecten van deze verbeteringen op de kwaliteit van zorg te kunnen beoordelen. Zoals ik in mijn antwoord op vraag 1 en 2 al heb aangegeven, verricht de IGZ momenteel onderzoek. Indien dat onderzoek van de IGZ naar risicofactoren in de verloskundige zorg uitwijst dat bereikbaarheid en concentratie van zorg van invloed zijn op de babysterfte, zal dit belangrijke consequenties kunnen hebben voor de organisatie van de verloskundige (keten)zorg in Nederland. Dit vraagstuk speelt overigens ook breder. Reden waarom ik u een brief aankondigde over de thema’s bereikbaarheid en kwaliteit. </antwoord>
      <antwoord nummer="8">De gecombineerde uitbreiding van het aantal uren voor assistentie tijdens de bevalling en de uitbreiding in het landelijke indicatieprotocol maken het mogelijk om meer begeleiding te leveren. Zie ook mijn antwoord op vraag 5. </antwoord>
      <antwoord nummer="9">Deze cijfers zijn mij bekend. Recente landelijke cijfers van het Centraal Bureau voor de Statistiek (CBS) geven aan dat de perinatale sterfte in 2006 na een zwangerschapsduur van tenminste 28 weken 6,0 per 1000 levend- en doodgeboren kinderen bedraagt. Dit houdt in dat landelijk de dalende trend onder de bevolking doorzet. De Rotterdamse cijfers wijken hiervan in negatieve zin af. Daarom ben ik verheugd dat vanuit de Rotterdamse regio, door de gemeente samen met zorgaanbieders en opleidingsinstellingen een deskundigenbijeenkomst wordt georganiseerd om de verschillen nader te onderzoeken en oplossingen voor de problematiek te realiseren. Deze bijeenkomst vindt begin februari plaats. Het betreft hier overigens geen geïsoleerd gezondheidsprobleem, maar een breder maatschappelijk probleem. Ik zal uw Kamer daarom binnenkort mijn reactie op een aantal gerelateerde RIVM rapporten toezenden, zoals het rapport «Etniciteit en zorg rondom zwangerschap geboorte: een verkenning van Nederlands onderzoek». Daarnaast zal ik u, zoals aangekondigd, berichten wat mijn beleidsopvattingen over preconceptiezorg zijn. </antwoord>
      <antwoord nummer="10">Zoals ik heb aangegeven zullen we ons eerst buigen over conclusies die we kunnen ontlenen aan de gepresenteerde feiten. IGZ zal zich daar ook over buigen, en met een nader onderzoek naar de kwaliteit van de verloskundige zorg komen. Met de ontwikkeling van indicatoren kan de verdere kwaliteitsontwikkeling gesteund worden en transparantie verkregen worden. Voorts heb ik u mijn opvattingen over de afweging tussen kwaliteit en bereikbaarheid toegezegd. De beroepsgroepen, verzekeraars en gemeenten zijn aan zet om, daar waar knelpunten zijn, verbeteringen af te spreken van de verloskundige ketenzorg en specifieke lokale omstandigheden. Landelijk zijn de betrokken beroepsgroepen in het platform modernisering verloskunde bezig om de verloskundige zorg en het verloskundig vademecum te actualiseren. De discussie rond verbeteringen in de verloskundige keten zal ik zo spoedig mogelijk voorleggen aan het platform modernisering verloskunde en daar advies vragen over een efficiënte en kwalitatief hoogwaardige verloskundige zorg. Ik zal u van de uitkomsten op de hoogte stellen. Het is de verantwoordelijkheid van de zorgverzekeraars om voldoende zorg in de regio in te kopen. Zorgaanbieders en zorgverzekeraars zijn aan zet om zorgvraag en zorgaanbod zonodig op elkaar af te stemmen. De NZa ziet toe op de wijze waarop de zorgverzekeraars hun zorgplicht nakomen. De IGZ zal er ook de Rotterdamse regio op toezien dat ook in deze regio sprake is van verantwoorde zorgverlening. Ik heb de IGZ al benaderd en zal de NZa expliciet aandacht vragen voor deze problematiek. </antwoord>
      <antwoord nummer="11">Ja. Binnenkort zal ik u het implementatie plan van de perinatale audit toesturen. </antwoord>
      <noten afkomstig="antwoord"/>
   </antwoorden>
</kvr>
