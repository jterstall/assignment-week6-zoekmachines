<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Van Dijken (beiden PvdA) aan de minister van Volksgezondheid, Welzijn en Sport over deeltijdbehandeling van anorexiapatiënten in het UMC. (Ingezonden 24 mei 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20513
</item>
         <item attribuut="Inhoud">Aanvullende vragen over het voornemen van de afdeling jeugdpsychiatrie van het Utrechts Medisch Centrum (UMC) om eetstoornissen niet meer te behandelen. Onder andere is besloten de deeltijdbehandeling van anorexiapatiënten te beëindigen, terwijl deze alleen in Utrecht bestaat en zowel voor de patiënt als voor de wetenschap succesvol is. Zie ook de vragen van het lid Lambrechts, ingezonden 18 mei 2004.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Ziekten en ziektepreventie) Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Jeugdigen Psychiatrie Ziekenhuizen Ziekten</item>
         <item attribuut="Vindplaats">Kamervragen met antwoord 2003-2004, nr. 1749, Tweede Kamer</item>
         <item attribuut="Vraagnr_bij_indiening">2030414670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2004-06-16</item>
         <item attribuut="Datum_indiening">2004-05-24</item>
         <item attribuut="Document-id">KVR20513</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3705" allpagenumbers="3705 3706" vetnummer="2030414670" code="0304tkkvr1749" lopendefooter="Tweede Kamer, vergaderjaar 2003–2004, Aanhangsel" filenaam="KVR20513" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1749" onderwerp="" indiendatum="2004-05-24">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-06-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het besluit van het Universitair Medisch Centrum (UMC) Utrecht de deeltijdbehandeling van anorexiapatiënten per 1 november a.s. niet langer aan te bieden? <voetnoot nummer="1"/>
      </vraag>
      <vraag nummer="2">Is het waar dat de deeltijdbehandeling van anorexiapatiënten alleen in Utrecht bestaat, en zowel voor de patiënt als voor de wetenschap een doorslaand succes is? </vraag>
      <vraag nummer="3">Wat vindt u van het feit dat de afdeling Jeugdpsychiatrie van het UMC, dan wel de Raad van Bestuur van het UMC, heeft besloten tot opheffing van de deeltijdbehandeling? </vraag>
      <vraag nummer="4">Wat vindt u van de wijze waarop patiënten en ouders zijn betrokken in de besluitvorming, die geleid heeft tot het besluit om deze behandelmethode van anorexia te staken? </vraag>
      <vraag nummer="5">Is het waar dat het niet langer voortzetten van de deeltijd behandeling financiële redenen heeft? Zo ja, kunt u aangeven hoe het mogelijk is dat het UMCover onvoldoende middelen beschikt om deze succesvolle en in vergelijking met opname minder belastende en kostbare behandelmethode voort te zetten? Zo neen, kunt u aangeven welke motieven dan ten grondslag liggen aan het besluit? </vraag>
      <vraag nummer="6">Is het waar dat het niet langer voortzetten van de deeltijdbehandeling voortvloeit uit verschuivende interesse van de medisch specialisten en het ondersteunende personeel naar andere facetten van de jeugdpsychiatrie (bijvoorbeeld autisme)? Zo ja, wat vindt u van de ontwikkeling dat wetenschappelijke interesse – wellicht aangewakkerd door financieel gewin – de leidraad vormt voor een beslissing bepaalde behandelmethoden wel aan te bieden en bepaalde niet? Zo neen, kunt u aangeven welke argumenten door de specialisten en eventueel overig personeel zijn aangevoerd om tot sluiting over te gaan? </vraag>
      <vraag nummer="7">Kunt u aangeven hoever uw verantwoordelijkheid strekt voor wat betreft de invulling van het zorgaanbod voor zowel algemene als academische ziekenhuizen? Zijn ziekenhuizen in de gelegenheid volledig zelfstandig te besluiten welke behandelingen wel/niet worden aangeboden, en bestaan hier richtlijnen voor? Geldt dit zowel voor algemene als academische ziekenhuizen? </vraag>
      <vraag nummer="8">Kunt u aangeven wat u in dit concrete geval kunt en wilt ondernemen om het UMCertoe te bewegen deze waardevolle behandeling voort te zetten? Is het UMCverplicht de patiënten die op dit moment onder behandeling zijn uit te behandelen? Zo neen, kunt u – en bent u bereid – het UMChiertoe te verplichten? </vraag>
      <vraag nummer="9">Deelt u de stelling dat met de toenemende vrijheid van verzekeraars en zorgaanbieders de grip begint te verliezen op de samenstelling van het zorgaanbod? Zo ja, wat gaat u ondernemen om deze ontwikkeling tegen te gaan? Zo neen, bent u bereid te onderzoeken hoever de beleidsvrijheid van zorgaanbieders en verzekeraars strekt in het bepalen van het zorgaanbod? </vraag>
      <noten afkomstig="vraag">
         <noot nummer="1" datum="2004-05-17" bron="Netwerk, 16 mei jl., en " titel="Goedemorgen Nederland">Netwerk, 16 mei jl., en «Goedemorgen Nederland», 17 mei 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Lambrechts (D66), ingezonden 19 mei 2004 (vraagnummer 2030414520). </toelichting>
   <antwoorden aantal="9">
      <antwoord nummer="1">Ja, de voorgestelde sluiting van de deeltijdbehandeling voor patiënten met een eetstoornis binnen het UMCU betreft een beleidsvoornemen dat nog besluitvorming van de Raad van Bestuur van het UMCU behoeft. Op dit moment kan ook nog geen uitspraak gedaan worden over de datum van effectuering. </antwoord>
      <antwoord nummer="2">Er bestaan in Nederland elf gespecialiseerde instellingen voor de behandeling van patiënten met een eetstoornis. Twee van deze instellingen richten zich specifiek op kinderen en jeugdigen. De meeste gespecialiseerde instellingen bieden onder andere deeltijdbehandeling voor patiënten met een eetstoornis. Ik beschik niet over resultaten van wetenschappelijk onderzoek dat de effectiviteit van het UMCU-programma aantoont, noch over systematische gegevens verkregen vanuit het patiëntenperspectief. </antwoord>
      <antwoord nummer="3">In het kader van de academische meerjaren beleidsplannen in relatie tot de onderzoek- en ontwikkelfunctie van academische ziekenhuizen heb ik begrip voor het beleidsvoornemen. Zie ook het antwoord op vraag 6. Het is belangrijk dat bij opheffing de opgebouwde expertise rond de behandeling van kinderen en jeugdigen met een eetstoornis niet verloren gaat. Overdracht van deze expertise naar (een) ander centrum (centra) is gewenst. Het UMCU heeft inmiddels contact gezocht met GGZ-instellingen in het veld om dit te bereiken. </antwoord>
      <antwoord nummer="4">Patiënten en ouders zijn op eigen initiatief na het bekend worden van het beleidsvoornemen in gesprek geraakt met de betrokken hoogleraar. Het was wenselijk geweest de doelgroep en collega professionals van andere GGZ-instellingen in een vroeger stadium bij de beleidsontwikkeling te betrekken. </antwoord>
      <antwoord nummer="5">Er liggen geen financiële redenen ten grondslag aan het beleidsvoornemen. Het voornemen wordt gemotiveerd door een recente wijziging in het meerjarenbeleid ten aanzien van wetenschappelijk onderzoek. In dit plan vormen eetstoornissen geen speerpunt meer. Het UMCU heeft jaren op het terrein van de eetstoornissen onderzoek gedaan, zorgprogramma’s ontwikkeld en patiënten behandeld, met een bovenregionale functie. Nu in het nieuwe meerjarenbeleid eetstoornissen geen prioriteit meer zijn, is men dientengevolge voornemens ook de bovenregionale behandeling op termijn te staken. Een regionaal zorgaanbod blijft voor deze doelgroep gehandhaafd. </antwoord>
      <antwoord nummer="6">De divisie psychiatrie van het UMCU is vrij in de bepaling van haar onderzoekszwaartepunten en in de verandering daarvan. Er is geen reden aan te nemen dat financieel gewin hieraan ten grondslag ligt. Voor het realiseren van de academische functie krijgen academische ziekenhuizen een academische (financiële) component. Het behandelaanbod van academische ziekenhuizen wordt mede bepaald door de (langjarige) onderzoeksprioriteiten en de ontwikkelfunctie van de academische ziekenhuizen en de universiteit. Deze prioriteiten liggen vast in meerjarige beleidsplannen. Op basis van veranderende prioriteiten kan het behandelaanbod worden aangepast. </antwoord>
      <antwoord nummer="7">Academische ziekenhuizen, algemene ziekenhuizen en zelfstandige behandelcentra kunnen in essentie zelf besluiten welke behandelingen worden aangeboden. Uitgezonderd de verbodsbepalingen die volgen uit de Wet bijzondere medische verrichtingen, zijn ze hier dus vrij in. </antwoord>
      <antwoord nummer="8">Het UMCU is verplicht patiënten die thans onder behandeling zijn uit te behandelen of voor een adequate overdracht van de behandeling naar een andere instelling zorg te dragen. </antwoord>
      <antwoord nummer="9">Neen, ik onderschrijf de stelling niet. Zoals ik bij de beantwoording van de vragen 5, 6 en 7 heb aangegeven is het de beleidsvrijheid en verantwoordelijkheid van universiteiten, en (academische) ziekenhuizen om zorg te dragen voor de samenstelling van het zorgaanbod. Wel ben ik van mening dat het wenselijk is dat de door het UMCU ontwikkelde expertise niet verloren gaat. Ik heb begrepen dat het UMCU daartoe activiteiten heeft ontwikkeld. </antwoord>
      <noten afkomstig="antwoord"/>
   </antwoorden>
</kvr>
