<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Keur en Blaauw (beiden VVD) over het mogelijk verbod voor luchtvaartuigen tot 3000 kg op Schiphol. (Ingezonden 19 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4196
</item>
         <item attribuut="Rubriek">Verkeer, vervoer en waterstaat (Luchtvaart) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Luchthavens Vliegtuigen</item>
         <item attribuut="Vindplaats">Kamervragen met antwoord 1996-1997, nr. 517, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Keur</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1997-01-14</item>
         <item attribuut="Datum_indiening">1996-12-19</item>
         <item attribuut="Document-id">KVR4196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1061" allpagenumbers="1061 1062" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="517" onderwerp="" indiendatum="1996-12-19">
         <vrager partij="VVD" oorsprong="parlement">Keur</vrager>
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1997-01-14">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Waarom is in de recent gepubliceerde Aanwijzing van het luchtvaartterrein Schiphol gekozen voor een gewichtscategorie van 3000 kg waaronder luchtvaartuigen niet langer worden toegelaten op Schiphol? </vraag>
      <vraag nummer="2">Is het u bekend, dat het algehele verbod voor luchtvaartuigen tot 3000 kg weliswaar in de Ontwerp-Aanwijzing is opgenomen, maar niet in de publicaties en de brochures die zijn opgesteld ter kennisneming van derden? </vraag>
      <vraag nummer="3">Moeten bij integrale handhaving van de Aanwijzing vele bedrijven en instellingen op Schiphol binnen een periode van drie maanden hun activiteiten aldaar beëindigen? </vraag>
      <vraag nummer="4">Was aan belanghebbenden toegezegd, dat zij slechts met «uitplaatsing» zouden worden geconfronteerd indien een alternatief (in het bijzonder Lelystad Airport) aanwezig was? </vraag>
      <vraag nummer="5">Erkent u, dat Lelystad Airport, zowel qua capaciteit als qua veiligheid, op geen enkele wijze een alternatief biedt voor Schiphol? </vraag>
      <vraag nummer="6">Waarom hebt u, bij gebrek aan een goed alternatief, toch de onderhavige algehele beperking tot 3000 kg in de Aanwijzing opgenomen? </vraag>
      <vraag nummer="7">Op grond van welke argumenten bent u – kennelijk – van mening, dat een grens van 3000 kg (welke een niet bestaande categorie is in de luchtvaart) kan worden ingeperkt op grond van art. 24 eerste en tweede lid Luchtvaartwet terwijl deze wettelijke bepaling uitsluitend spreekt over een beperking van «soorten luchtvaartuigen» en «bepaalde vormen van luchtvaart»? </vraag>
      <vraag nummer="8">Bent u bereid de desbetreffende verbodsbepaling, ex art. 2 lid 1 van de Aanwijzing, te heroverwegen en de beperking alsnog buiten werking te stellen, althans niet eerder te laten ingaan dan nadat voor de luchtvaartuigen tot 3000 kg een alternatieve lokatie is gerealiseerd, met een vergelijkbaar niveau van voorzieningen als dat van de Luchthaven Schiphol? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">De gewichtsgrens van 3000 kg is in de eerste plaats een gevolg van het in het Plan van Aanpak Schiphol en Omgeving en het in de PKB Schiphol en Omgeving opgenomen voornemen om het segment general aviation dat niet essentieel is voor de mainportontwikkeling van Schiphol uit te plaatsen naar kleine luchthavens, met name Lelystad. Daarnaast is eerdergenoemde gewichtsgrens in de aanwijzing een uitvloeisel van de rapportage van de RAND Corporation van 1993 betreffende externe veiligheid op Schiphol. </antwoord>
      <antwoord nummer="2">Dat is mij bekend. De Ontwerp-Aanwijzing heeft in 1995 gedurende drie maanden ter inzage gelegen, waarbij voor iedereen de mogelijkheid bestond om een zienswijze in te dienen. Tegelijk met de terinzagelegging is een aantal brochures uitgebracht waarin een aantal complexe onderwerpen uit de ontwerp-aanwijzing nog eens in uitgelegd. De bepaling in de ontwerp-aanwijzing met betrekking tot de gewichtsgrens behoefde naar mijn mening geen nadere uitleg dan in de toelichting op de bepaling al is gegeven, mede gezien de eerdere aankondigingen zoals vermeld in het antwoord op vraag 1. </antwoord>
      <antwoord nummer="3">Activiteiten inhoudende starts en landingen met luchtvaartuigen tot 3000 kg moeten volgens de aanwijzing worden beëindigd binnen drie maanden na het van kracht worden van de aanwijzing (31 januari 1997). </antwoord>
      <antwoord nummer="4">Voor het antwoord op deze vraag wordt verwezen naar het in het antwoord op vraag 1 genoemde voornemen tot uitplaatsing in PASA en PKB. In het kader van de aanwijzingsprocedure zijn geen toezeggingen aan belanghebbenden gedaan. </antwoord>
      <antwoord nummer="5">Uiteraard zijn de faciliteiten op het huidige Lelystad beperkter dan op Schiphol. Er wordt naar gestreefd om Lelystad voor het jaar 2000 te ontwikkelen tot een volledig operationeel werkend zakelijk vliegveld. </antwoord>
      <antwoord nummer="6">De beperking is op grond van de in het antwoord op vraag 1 genoemde redenen in de ontwerp-aanwijzing opgenomen onder de voorwaarde dat tijdig overleg tussen de Luchthaven Schiphol en de gebruikers zou plaatsvinden over de uitplaatsingsmogelijkheden en eventuele schadevergoeding. Helaas heeft dat overleg nog niet tot wederzijds gedragen resultaten geleid. </antwoord>
      <antwoord nummer="7">De gewichtsbeperking is inderdaad gebaseerd op artikel 24 van de Luchtvaartwet. Het opnemen van een gewichtsgrens in een aanwijzing is overigens niets nieuws. Bij wijze van voorbeeld kan in dit verband worden gewezen op de 6000 kg-grens in de aanwijzing Lelystad van 1991. </antwoord>
      <antwoord nummer="8">In het kader van de bezwaarschriftenprocedure tegen de aanwijzing is heroverweging aan de orde. In elk geval zal de overgangstermijn worden verlengd. Voor welke termijn zal worden gekozen is mede afhankelijk van de resultaten van het in het antwoord op vraag 6 bedoelde overleg. </antwoord>
      <noten afkomstig="antwoord"/>
   </antwoorden>
</kvr>
