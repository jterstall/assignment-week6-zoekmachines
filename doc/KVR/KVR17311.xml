<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Financiën over mogelijke veranderingen in de Nederlandse muntendistributie. (Ingezonden 14 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17311
</item>
         <item attribuut="Inhoud">Vragen over het feit dat banken niet langer 'gratis' muntgeld kunnen storten en bestellen bij De Nederlandsche Bank.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld- en kapitaalmarkt (Algemeen)</item>
         <item attribuut="Trefwoorden">Bankwezen Munten</item>
         <item attribuut="Vindplaats">Kamervragen met antwoord 2002-2003, nr. 880, Tweede Kamer</item>
         <item attribuut="Vraagnr_bij_indiening">2020307220</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2003-03-06</item>
         <item attribuut="Datum_indiening">2003-02-14</item>
         <item attribuut="Document-id">KVR17311</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1843" allpagenumbers="1843 1844" vetnummer="2020307220" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17311" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="880" onderwerp="" indiendatum="2003-02-14">
         <vrager partij="PvdA" oorsprong="parlement">Crone</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2003-03-6">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de verandering in de Nederlandse muntendistributie, waarbij banken niet langer muntgeld «gratis» kunnen storten en bestellen bij De Nederlandsche Bank? <voetnoot nummer="1"/>
      </vraag>
      <vraag nummer="2">Nemen door deze gewijzigde distributie de kosten voor banken aanzienlijk toe, ook mede doordat de jaarlijkse overheidsbijdrage van het ministerie van Financiën wegvalt? </vraag>
      <vraag nummer="3">Hoe hoog is deze kostenstijging en hoe worden deze kosten afgewenteld? Met andere woorden, waar komt het meeste «leed» terecht? Concreter, in hoeverre is het midden- en kleinbedrijf daarvan de dupe door zakelijk hogere tarieven? </vraag>
      <vraag nummer="4">Zijn de tarieven voor muntrollen door de banken verhoogd met 100% wat een aanzienlijke lastenverzwaring is voor MKB-bedrijven? Hoeveel is hiervan het gevolg van de lagere overheidsbijdrage en hoeveel wordt veroorzaakt door een prijsverhoging van de banken? </vraag>
      <vraag nummer="5">Bent u van mening dat de jaarlijkse bijdrage van 2 miljoen euro van het ministerie van Financiën hersteld moet worden via bijvoorbeeld de winstafdracht van De Nederlandsche Bank die nu minder kosten maakt voor het inzamelen en het inpakken van geld (ook als het uitbesteed is)? Zo ja, kunt u dan uw antwoord toelichten? Zo nee, waarom niet? </vraag>
      <vraag nummer="6">Bent u bereid naar de verschillende opties te kijken die de hogere kosten van muntendistributie verzachten en deze (eventueel) uit te voeren? </vraag>
      <vraag nummer="7">Hoe verloopt het sluiten van contracten met bedrijven die de muntverwerking verzorgen? Zijn er genoeg muntverwerkingsbedrijven die hiervoor kunnen zorgen, zonder grote prijsstijgingen in de toekomst en zonder problemen omtrent veiligheid? </vraag>
      <noten afkomstig="vraag">
         <noot nummer="1" datum="2003-10-25" bron="Persbericht van De Nederlandsche Bank " titel="Verandering in de Nederlandse muntendistributie">Persbericht van De Nederlandsche Bank «Verandering in de Nederlandse muntendistributie», 25 oktober 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. Hierbij moet worden aangetekend, dat voorheen alleen de stortingen van muntgeld door banken bij De Nederlandsche Bank (DNB) gratis waren. De bestellingen van muntgeld door banken bij DNB waren getarifeerd; deze tarieven waren echter door de overheidsbijdrage niet marktconform. De door DNB aangeboden diensten hebben in de nieuwe distributiesystematiek alleen nog betrekking op het aanhouden van een nationaal muntendepot. Het systeem van de muntendistributie is daarmee met ingang van 1 januari 2003 in lijn gebracht met afspraken die binnen het verband van de Europese Centrale Bank zijn gemaakt ter harmonisering van de in het eurogebied gehanteerde systemen. De commerciële muntverwerkers kunnen overschotten aan muntgeld in het depot storten en tekorten aanvullen uit het depot. Tot een per jaar per muntverwerker vast te stellen hoeveelheid mutaties in het muntdepot (stortingen én – anders dan voorheen – disposities) is gebruik van het muntdepot kosteloos. </antwoord>
      <antwoord nummer="2">De kosten voor de banken zijn toegenomen enerzijds door het wegvallen van de jaarlijkse overheidsbijdrage en anderzijds als gevolg van kosten die de commerciële muntverwerkers hebben gemaakt ter voorbereiding op de nieuwe distributiesystematiek. </antwoord>
      <antwoord nummer="3">De mutatie in de kosten is de uitkomst van vrije marktonderhandelingen tussen de banken en de commerciële muntverwerkers en is als zodanig niet bekend bij DNB of het ministerie. Logistiek gezien zal de nieuwe systematiek efficiënter moeten zijn, omdat de muntstromen nu rechtstreeks tussen banken en muntverwerkers lopen en niet langer (deels) via de Agentschappen van DNB. De muntverwerkers worden immers door de tarifering van DNB gestimuleerd om overschotten en tekorten eerst onderling te verhandelen. De kosten die banken maken in verband met de muntendistributie, worden al dan niet geheel doorberekend aan de afnemers van muntgeld; dit zijn zowel het midden- en kleinbedrijf als het grootwinkelbedrijf. </antwoord>
      <antwoord nummer="4">Er zijn bij DNB geen gevallen bekend van tariefsverhogingen met 100%. De stijging van de muntroltarieven ligt gemiddeld genomen in de orde van grootte van 50%. Er bestaat evenwel geen inzicht in de opbouw van de (commerciële) tarifering van muntgeld door de banken, waardoor niet is aan te geven hoeveel van de hogere tarieven het gevolg is van het wegvallen van de overheidsbijdrage en hoeveel wordt veroorzaakt door prijsverhogingen van de banken. </antwoord>
      <antwoord nummer="5">Bij de beantwoording van vraag 1 is aangegeven, dat de kosten die DNB tot ultimo 2002 maakte in verband met de muntendistributie, onder aftrek van de overheidsbijdrage, werden doorberekend in de tarieven van de muntrollen. Het niet doorberekende kostendeel van 2 miljoen euro kwam via de winstafdracht ten laste van de overheid en vormde dus een overheidssubsidie. Door het afstoten van de muntenredistributietaak maakt DNB nu weliswaar minder kosten, maar deze kostenvermindering wordt volledig tenietgedaan door het wegvallen van de kostendoorberekening aan banken en de overheidsbijdrage. Herstel van een jaarlijkse overheidsbijdrage wordt niet overwogen, omdat de in de beantwoording van vraag 1 genoemde ECB-afspraken aangeven dat muntgerelateerde diensten aangeboden dienen te worden tegen marktconforme tarieven. De muntgeldverwerking is daarmee thans in de landen van het eurogebied primair het domein geworden van de markt. </antwoord>
      <antwoord nummer="6" voetnoot="1">In de nieuwe systematiek van de muntendistributie is het verwerken van muntgeld een activiteit die aan de markt is overgelaten. Het door middel van een overheidsbijdrage verzachten van de (hogere) kosten van muntendistributie zou betekenen, dat door de overheid subsidie, in de vorm van een kostenbijdrage, zou worden verstrekt aan commerciële partijen aangaande een commerciële activiteit. Dit zou marktverstorend werken en ten opzichte van buitenlandse banken en muntverwerkers concurrentievervalsend zijn. Het verstrekken van een dergelijke subsidie zou overigens ook niet in lijn zijn met de ECB-afspraken. Bovendien zouden bij het verstrekken van een kostenbijdrage aan de ontvanger verplichtingen <voetnoot nummer="1"/>moeten worden opgelegd teneinde te kunnen controleren of de verstrekte kostenbijdrage daadwerkelijk leidt tot verlaging van de tarifering van muntgeld. Deze verplichtingen zouden een verzwaring van de administratieve lasten van het bedrijfsleven inhouden en zelfs kunnen leiden tot extra kosten in verband met de muntgeldvoorziening. </antwoord>
      <antwoord nummer="7">Inmiddels hebben de betrokken banken contracten gesloten met een of meer muntverwerkers. De markt wordt thans nog in belangrijke mate bediend door twee commerciële muntverwerkers, maar er is sprake van een open markt waarin nieuwe muntverwerkers kunnen toetreden en in concurrentie met gevestigde partijen hun diensten kunnen aanbieden. Op dit vlak zijn initiatieven van nieuwe partijen gaande. </antwoord>
      <noten afkomstig="antwoord">
         <noot nummer="1">Voor de mogelijk op te leggen verplichtingen kan worden verwezen naar artikel 4:37, eerste lid, van de Algemene wet bestuursrecht</noot>
      </noten>
   </antwoorden>
</kvr>
