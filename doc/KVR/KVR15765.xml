<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het meisje van Nulde. (Ingezonden 25 april 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15765
</item>
         <item attribuut="Inhoud">Vragen naar aanleiding van de berichtgeving over Rowena Rikkers, waarin tot in detail wordt uiteengezet hoe Rowena is mishandeld en om het leven gebracht. Deze gegevens zouden alleen maar afkomstig kunnen zijn van het strafdossier, waaruit geconcludeerd kan worden dat de advocaat dit dossier aan de media heeft gegeven. Gevraagd wordt onder meer waarom de vader van Rowena niet door de politie of het OM over deze details is ingelicht, zodat hij dit nu via de media verneemt.</item>
         <item attribuut="Rubriek">Bedrijfsleven en industrie (Juridische dienstverlening) Staats- en bestuursrecht (Privacy) Strafrecht en strafprocesrecht (Justitiële documentatie en strafregisters) Strafrecht en strafprocesrecht (Misdrijven) Strafrecht en strafprocesrecht (Rechtsbijstand in strafzaken)</item>
         <item attribuut="Trefwoorden">Advocaten Beroepsgeheim Criminaliteit Justitiële documentatie Privacy</item>
         <item attribuut="Vindplaats">Kamervragen met antwoord 2001-2002, nr. 1234, Tweede Kamer</item>
         <item attribuut="Vraagnr_bij_indiening">2010209640</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-06-06</item>
         <item attribuut="Datum_indiening">2002-04-25</item>
         <item attribuut="Document-id">KVR15765</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2605" allpagenumbers="2605 2606" vetnummer="2010209640" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15765" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1234" onderwerp="" indiendatum="2002-04-25">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-06-6">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de berichtgeving over Rowena Rikkers, «het meisje van Nulde», waarin tot in detail wordt uiteengezet hoe Rowena is mishandeld, om het leven is gebracht en hoe de vermoedelijke dader(s) zich van het lijkje heeft/hebben ontdaan? <voetnoot nummer="1"/>
      </vraag>
      <vraag nummer="2">Kunt u bevestigen dat deze gegevens alleen maar afkomstig kunnen zijn van het strafdossier? Zo ja, wat vindt u van het feit dat dit dossier door de advocaat aan de media is gegeven? Wat vindt u van het feit dat de concept-dagvaarding kennelijk onder embargo stond maar toch is gepubliceerd? </vraag>
      <vraag nummer="3">Vindt u dat het algemeen belang dan wel het belang van de zaak zijn gediend bij publicatie van het dossier? </vraag>
      <vraag nummer="4">Bent u van mening dat de privacy van de betrokkenen is geschonden? </vraag>
      <vraag nummer="5">Kunt u voorts verklaren waarom de vader van Rowena nimmer, noch door politie noch door het OM, over deze details is ingelicht zodat hij een en ander nu via de media verneemt? Vindt u dit verantwoord? </vraag>
      <vraag nummer="6">Moet de vader niet veeleer als slachtoffer worden beschouwd en bent u bereid hem dienovereenkomstig te behandelen? </vraag>
      <vraag nummer="7">Bent u bereid de betrokken krant en advocaat te wijzen op de onbetamelijkheid van hun handelen en zo nodig het beleid aan te scherpen zodat dergelijke incidenten in de toekomst voorkomen kunnen worden? </vraag>
      <noten afkomstig="vraag">
         <noot nummer="1" datum="2002-04-25" bron="NRC, 19 april jl., NRC, 20 april jl., Volkskrant">NRC, 19 april jl., NRC, 20 april jl., Volkskrant, 25 april 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. Uit onder meer het artikel in NRC Handelsblad van 20 april 2002 blijkt dat de advocaat van de moeder van Rowena aan journalisten van het NRC inzage heeft gegeven in het strafdossier. Ik acht het zeer ongewenst dat gruwelijke details en gevoelige persoonsgegevens uit het strafdossier openbaar zijn gemaakt. Indien de pers zich niet heeft gehouden aan het embargo dat op last van de arrondissementsrechtbank te Zutphen op de conceptdagvaarding berustte, dan is dat te betreuren. </antwoord>
      <antwoord nummer="3">Nee. </antwoord>
      <antwoord nummer="4">Ik ben in ieder geval van mening dat de belangen van de vader van Rowena en de medeverdachte van de moeder van Rowena door het openbaar maken van delen van het strafdossier niet zijn gediend. Aangezien de zaak nog onder de rechter is, past enige terughoudendheid in mijn oordeel terzake. </antwoord>
      <antwoord nummer="5">Het dossier dat naar aanleiding van de dood van Rowena Rikkers is opgemaakt, bevat – zoals nu bekend is geworden – gruwelijke details omtrent hetgeen het meisje is overkomen. Het openbaar ministerie heeft in de berichtgeving in deze zaak naar mijn oordeel steeds een zeer zorgvuldige belangenafweging gemaakt. Bij de berichtgeving is namelijk steeds rekening gehouden met de belangen van de strafzaak tegen de verdachten, de bescherming van de persoonlijke levenssfeer van de nabestaanden en de nagedachtenis van Rowena enerzijds en de verantwoordelijkheid die de media hebben om de samenleving omtrent schokkende gebeurtenissen als de onderhavige te informeren. Dat heeft erin geresulteerd dat het openbaar ministerie de media omtrent de voortgang van het onderzoek uitgebreid op de hoogte heeft gehouden, zonder de (gruwelijke) gegevens aan de openbaarheid prijs te geven. Rekening houdend met deze belangen heeft het openbaar ministerie die details niet openbaar willen maken. In deze concrete zaak heeft dat met zich mee gebracht dat ook de vader van Rowena niet meteen van de details op de hoogte is gebracht. Vanzelfsprekend zou de vader voorafgaand aan de inhoudelijke behandeling van de strafzaak ter terechtzitting door de officier van justitie wel volledig op de hoogte zijn gesteld. Het is uiteraard onwenselijk indien een vader de details rond het gewelddadige overlijden van zijn kind uit de media moet vernemen. </antwoord>
      <antwoord nummer="6">De vader van Rowena wordt als slachtoffer beschouwd. Het openbaar ministerie te Zutphen heeft naar aanleiding van het bekend worden van de details van deze zaak dan ook op 26 april 2002 aan de vader een brief gestuurd, waarin de officier van justitie aan de vader haar medeleven betuigt met het verlies van zijn dochtertje. Tevens is de officier van justitie ingegaan op de betreurenswaardige gang van zaken rond het bekend worden van de details van de zaak en heeft zij het verdere verloop van de strafzaak toegelicht. Dat de vader van Rowena slachtoffer is laat overigens onverlet dat hij, bijvoorbeeld omwille van de belangen van opsporing en vervolging, niet steeds over alle aspecten van het onderzoek zal kunnen worden geïnformeerd. </antwoord>
      <antwoord nummer="7" voetnoot="1">Ik acht het direct benaderen van de redactie van het NRC Handelsblad niet op mijn weg liggen. De deken van de Raad van Toezicht van de Utrechtse Orde van Advocaten heeft het handelen van de betreffende advocaat in onderzoek, hetgeen in een tuchtrechtelijke procedure kan uitmonden. Wat betreft het terzake te voeren beleid merk ik het volgende op. Het is in beginsel niet ongeoorloofd dat een advocaat in het (verdedigings)belang van zijn cliënt delen uit het strafdossier openbaar maakt. Bij die openbaarmaking zijn echter ook het opsporingsbelang en het belang van derden in het geding. Deze belangen mogen bij openbaarmaking niet onevenredig worden geschaad. Het verdedigingsbelang weegt daarbij zwaar, maar telkens is een afweging tussen alle bij openbaarmaking betrokken belangen noodzakelijk. Naar aanleiding van eerdere gevallen hebben de voorzitter van het College en ik verleden jaar – ieder afzonderlijk – reeds van gedachten gewisseld met de deken van de Nederlandse orde van advocaten over het lekken c.q. verschaffen van informatie door de advocatuur uit strafdossiers aan de pers. Daarbij is gesproken over de mogelijkheid om deze kwestie expliciet te regelen in de gedragsregels voor advocaten of het initiëren van een wettelijk verbod. Bij brief van 9 oktober 2001 <voetnoot nummer="1"/>heb ik melding gemaakt van een notitie die ik uw Kamer heb toegezegd in verband met de onderhavige problematiek, die ik eerst met de Nederlandse Orde van Advocaten wil bespreken. Ter voorbereiding daarvan ben ik in afwachting van een standpunt van de Orde. De discussie binnen de Orde over een evenwichtige en werkbare regeling is nog gaande. Het heeft vooralsnog mijn voorkeur als de Orde zelf een dergelijke regeling treft. Het opnemen van een regeling in de gedragsregels van de advocatuur zal immers sneller effectief kunnen zijn dan een wettelijke regeling en heeft bovendien als voordeel dat het op draagvlak in de beroepsgroep kan rekenen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="VI" documentnummer="5">Kamerstuk VI, nr. 5</noot>
      </noten>
   </antwoorden>
</kvr>
