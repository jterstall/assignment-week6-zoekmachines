<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het a-cellulaire kinkhoestvaccin. (Ingezonden 8 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19304
</item>
         <item attribuut="Inhoud">Vragen naar aanleiding van een bericht in het Parool van 5 januari 2004, dat het vaccin tegen kinkhoest ernstige en onnodige bijwerkingen bij baby's heeft, terwijl er al jaren een nieuw a-cellulair vaccin bestaat dat minder bijwerkingen heeft. Deze vragen dienen ter aanvulling op eerdere vragen hierover van het lid Kant (SP), ingezonden 8 januari 2004.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Infectieziekten</item>
         <item attribuut="Vindplaats">Kamervragen met antwoord 2003-2004, nr. 684, Tweede Kamer</item>
         <item attribuut="Vraagnr_bij_indiening">2030405640</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-01-22</item>
         <item attribuut="Datum_indiening">2004-01-08</item>
         <item attribuut="Document-id">KVR19304</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1451" allpagenumbers="1451 1452 1453" vetnummer="2030405640" code="0304tkkvr684" lopendefooter="Tweede Kamer, vergaderjaar 2003–2004, Aanhangsel" filenaam="KVR19304" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="684" onderwerp="" indiendatum="2004-01-8">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-22">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht over mogelijke bijwerkingen van het vaccin tegen kinkhoest? <voetnoot nummer="1"/>
      </vraag>
      <vraag nummer="2">Kunt u aangeven waarop de bewering is gebaseerd dat het huidige vaccin tegen kinkhoest ernstige en onnodige bijwerkingen bij baby’s heeft? Is het waar dat er kinderen aan deze bijwerkingen zijn komen te overlijden? Zo neen, wat vindt u van deze beweringen? </vraag>
      <vraag nummer="3">Is het waar dat er een nieuw a-cellulaire vaccin bestaat dat minder bijwerkingen heeft en onder meer in de Verenigde Staten, Japan, Duitsland en België al jaren wordt gebruikt? Zo ja, waarom is Nederland niet tot het gebruik van dit nieuwe vaccin overgegaan? </vraag>
      <vraag nummer="4">Is de bewering van de stichting «Vaccinatieschade» juist dat de overheid niet tot het nieuwe vaccin overgaat omdat het Nederlands Vaccinatie Instituut, dat dit vaccin produceert, zichzelf hiermee in stand houdt? Wat is uw mening over deze bewering? </vraag>
      <vraag nummer="5">Wanneer de beweringen van de stichting «Vaccinatieschade» niet op wetenschappelijke gronden berusten, bent u dan bereid de Inspectie voor de Gezondheidszorg een onderzoek te laten instellen naar de activiteiten van de stichting «Vaccinatieschade,» in verband met het onjuist dan wel onzorgvuldig verstrekken van informatie aan ouders over vaccinatie? </vraag>
      <vraag nummer="6">Bent u het eens met de stelling dat, indien deze beweringen onjuist zijn, ouders onnodig angst wordt aangepraat wat tot gevolg kan hebben dat de vaccinatiebereidheid afneemt en daarmee het aantal ongevaccineerde kinderen zal toenemen? Ziet u juridische mogelijkheden om de verstrekking van onjuiste en onvolledige informatie over vaccinatie bij kinderen te voorkomen? </vraag>
      <vraag nummer="7" voetnoot="2">Herinnert u zich eerdere antwoorden op schriftelijke vragen over vaccinatie bij kinderen <voetnoot nummer="2"/>over de activiteiten van de Nederlandse Vereniging Kritisch Prikken (NVKP)? Ziet u, gezien de huidige ontwikkelingen, aanleiding maatregelen te nemen tegen verkeerde voorlichting en het zaaien van twijfel omtrent het belang van vaccinatie? </vraag>
      <vraag nummer="8">Kunt u aangeven in hoeverre er met de huidige voorlichting in wordt geslaagd de angst voor vaccinatie weg te nemen? Zijn er aanvullende maatregelen nodig? </vraag>
      <noten afkomstig="vraag">
         <noot nummer="1" datum="2004-01-5" bron="Het Parool">Het Parool, 5 januari 2004</noot>
         <noot nummer="2" documenttype="Kamervragen" documentnummer="1681" documentjaargang="2002-2003">Aanhangsel Handelingen, nr. 1681, vergaderjaar 2002–2003.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Kant (SP), ingezonden 8 januari 2004. </toelichting>
   <antwoorden aantal="8">
      <antwoord nummer="1">Ja. Ter toelichting vermeld ik dat zuigelingen tegen kinkhoest worden gevaccineerd met het gecombineerde DKTP-vaccin, waarin een zogenaamd «whole cell» kinkhoestvaccin is opgenomen. Vierjarigen worden gevaccineerd met het aparte acellulaire kinkhoestvaccin. Het bericht doelt op het gecombineerde DKTP-vaccin. Het vaccin geeft bescherming tegen difterie, kinkhoest, tetanus en polio, en dus niet tegen tyfus en pokken zoals in de uitzending van Netwerk van 13 januari jl. abusievelijk werd gemeld. </antwoord>
      <antwoord nummer="2">De DKTP-vaccinatie kan bijwerkingen hebben. Het RIVM registreert en onderzoekt deze bijwerkingen en geeft ze door aan het Nederlands Vaccin Instituut dat verantwoordelijk is voor productie en acquisitie van de vaccins uit het Rijksvaccinatieprogramma. Hierdoor wordt optimaal aandacht besteed aan het in kaart brengen van bijwerkingen en de advisering over de veiligheid van het Rijksvaccinatieprogramma. In de meeste gevallen bestaan de bijwerkingen uit koorts, huilen en reacties rondom de plaats waar gevaccineerd is. Bij een klein deel van de ingeënte kinderen doen zich tijdelijk heftiger verschijnselen voor zoals koortsstuipen (bij 0,02% van de kinderen) en collaps (wit wegtrekken, spierslapte en niet reageren bij 0,1% van de kinderen). Er zijn geen aanwijzingen dat het vaccin leidt tot blijvende schade, zoals epilepsie. De huidige DKTP-vaccinatie voorkomt jaarlijks de dood van tientallen kinderen. In 2001 zijn zeven sterfgevallen gemeld waarbij de melder vermoedde dat die wellicht een verband zouden kunnen hebben met een vaccinatie. Bij nader onderzoek door het RIVM bleek dat in twee gevallen een DKTP-vaccinatie aan de orde was en dat een oorzakelijk verband tussen het overlijden en de DKTP-vaccinatie niet kon worden onderbouwd. Evenmin kon er een oorzakelijk verband worden vastgesteld met vaccinatie bij de overige vijf sterfgevallen. Zuigelingen worden in hun eerste levensjaar vier keer gevaccineerd. Als een baby overlijdt, heeft hij/zij altijd wel recent een vaccinatie gehad. Door goed onderzoek van iedere melding kan dus worden vastgesteld dat enkele baby’s per jaar overlijden ná vaccinatie en niet dóór deze vaccinatie! Ook blijvende schade als gevolg van de vaccinatie is vrijwel nooit het geval. In zeldzame gevallen kan de vaccinatie een nog latente aandoening zoals epilepsie activeren. Ik vind het zeer spijtig dat de onderhavige berichtgeving derhalve berust op onvoldoende onderscheid tussen aangiften van bijwerkingen en wat na onderzoek is vastgesteld als een causaal verband. </antwoord>
      <antwoord nummer="3" voetnoot="1">Uit buitenlands onderzoek blijkt dat de bestaande alternatieve vaccins die acellulaire kinkhoestcomponenten bevatten, inderdaad minder bijwerkingen geven. Onder meer daarom is de ontwikkeling van een Nederlands DKTP-vaccin met de acellulaire kinkhoestcomponent in volle gang. Toepassing daarvan op grote schaal vergt echter een zorgvuldige voorbereiding. Zo moet bijvoorbeeld eerst zeker zijn dat het nieuwe vaccin veilig is en goede bescherming biedt tegen de kinkhoeststammen die nu in Nederland circuleren. Onderzoek naar beide aspecten loopt. Zie ook de beantwoording van de kamervragen van mevrouw Kant <voetnoot nummer="1"/>. </antwoord>
      <antwoord nummer="4">Het Nederlands Vaccin Instituut (NVI) is een VWS-agentschap en is opgericht vanwege het belang voor de volksgezondheid. Het kabinet heeft op 1 februari 2002 na een diepgaand en fundamenteel afwegingsproces besloten dat het wenselijk is de vaccinontwikkeling en -productie in Nederland onder overheidsverantwoordelijkheid in stand te houden. U bent hier destijds over geïnformeerd (o.a. 28 600, XVI, nr. 12, vraag 117). Vastgesteld is dat er sprake is van een publiek belang voor de beschikbaarheid van vaccins (kwantitatief, kwalitatief, prijs) gelet op het bestaan van marktfalen. Marktfalen is mogelijk doordat er een gering aantal (buitenlandse) producenten zijn, soms is er een grotere vraag dan aanbod, en er is een spanning tussen het gezondheidkundig belang en commerciële belangen. Door de oprichting van het NVI is er een combinatie mogelijk van inkoop in de markt en ontwikkeling en productie onder overheidsverantwoordelijkheid. Hiertoe dient de overheid eigen kennis en expertise te hebben om zelf vaccins te ontwikkelen en te produceren. Per geval dient een afweging te worden gemaakt of eigen uitvoering door de overheid of uitbesteden aan marktpartijen het meest doelmatig is en leidt tot een goede beschikbaarheid. Ik benadruk nogmaals dat het uitgangspunt hierbij was en blijft het belang voor de volksgezondheid. Het opnemen van het acellulaire vaccin in het combinatievaccin van het RIVM (nu NVI) was op basis van het advies van de Gezondheidsraad uit 2000 de meest logische keuze. De Gezondheidsraad zal in maart van dit jaar een nieuw advies uitbrengen over de kinkhoestvaccinatie. Ik zal op basis van dit advies en gelet op de kosteneffectiviteit besluiten over eventuele wijzigingen in het huidige beleid. De consequenties die dit mogelijk heeft voor het NVI, zullen daarbij bekeken worden vanuit het belang voor de volksgezondheid. </antwoord>
      <antwoord nummer="5">Naar mijn oordeel geven de beweringen van de Stichting Vaccinatieschade (voor zover die mij ter ore zijn gekomen) in ieder geval geen volledig beeld van de huidige stand van de wetenschap. Ik acht de wijze van presenteren van informatie door de stichting gekleurd, op onderdelen suggestief, en er ontbreekt informatie. Bijvoorbeeld: dat er gediscussieerd wordt over de veiligheid van het kinkhoestvaccin is op zich juist, maar over de uitkomst van die discussie wordt niets gezegd. De WHO geeft aan: «...the suspected link between whole cell pertussis vaccines and rare cases of permanent neurological damage has not been confirmed.» Ook de bewering dat het vaccin in verband wordt gebracht met diverse vermeende bijwerkingen is op zich niet onjuist. Maar dat er tot nu toe geen wetenschappelijke onderbouwing is dat deze vermeende bijwerkingen het gevolg bleken te zijn van het vaccin, wordt niet vermeld. Feitelijk onjuiste wetenschappelijke informatie wordt door de stichting echter niet gegeven, alleen onvolledige. Ik verwacht er in de huidige situatie geen toegevoegde waarde van om de Inspectie te vragen de informatie van de Stichting Vaccinatieschade aan ouders te onderzoeken. </antwoord>
      <antwoord nummer="6">Ik ben het met u eens dat de beweringen mogelijk kunnen leiden tot een verminderde vaccinatiebereidheid bij ouders/verzorgers. Het inzetten van juridische middelen om verstrekking van onjuiste of onvolledige informatie tegen te gaan acht ik niet het meest geëigende middel om te voorkomen dat als gevolg van deze informatie de vaccinatiebereidheid afneemt. Een goede voorlichting over de risico’s en de noodzaak van kindervaccinaties is in deze situatie het beste instrument om verontruste en kritische ouders te informeren over het belang van vaccinatie voor hun kinderen. </antwoord>
      <antwoord nummer="7">Maatregelen tegen onjuiste en/of onvolledige voorlichting heb ik reeds genomen: sinds augustus 2003 is het RIVM belast met de coördinatie van de voorlichting over het Rijksvaccinatieprogramma, teneinde die voorlichting te verbeteren en te intensiveren. Met een evenwichtige voorlichting wordt bevorderd dat ouders een onderbouwde keuze kunnen maken over deelname aan het Rijksvaccinatieprogramma en wordt tevens bevorderd dat de vaccinatiebereidheid op peil blijft. Argumenten om twijfels van ouders over deelname aan het Rijksvaccinatieprogramma weg te nemen, komen in de voorlichting aan bod. </antwoord>
      <antwoord nummer="8">Het is moeilijk aan te geven in hoeverre angst voor vaccinatie door de gegeven voorlichting wordt weggenomen. Dit aspect krijgt aandacht in het verbeteren van de voorlichting over het Rijksvaccinatieprogramma, zoals hierboven geschetst. Het RIVM heeft 16 januari jl. een brief naar alle uitvoerenden gestuurd om ze te informeren volgens de stand van de wetenschap zodat zij vervolgens de ouders weer kunnen voorzien van verantwoorde informatie. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="683" documentjaargang="2003-2004">Aanhangsel Handelingen, nr. 683, vergaderjaar 2003–2004.</noot>
      </noten>
   </antwoorden>
</kvr>
