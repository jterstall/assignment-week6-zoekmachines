<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Van Velzen (SP) aan de staatssecretaris van Justitie
over de wachttijden voor een plaats in een tbs-kliniek. (Ingezonden 3 april
2008); Antwoord</item>
         <item attribuut="Bestand">16Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31958</item>
         <item attribuut="Inhoud">Indiener vraagt zich af, naar aanleiding van een praktijkgeval, waarom
gevangenisstraffen worden opgelegd in combinatie met een tbs-maatregel?
Indiener vindt de wachttijden voor een behandelplaats in een tbs-kliniek te
lang en bedoelde wachttijden zouden ook al moeten ingaan op het moment dat
betrokkene in voorlopige hechtenis is geplaatst of het vonnis is
uitgesproken.</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">Straffen
TBS</item>
         <item attribuut="Vindplaats">Kamervragen met antwoord 2007-2008, nr. 2332, Tweede Kamer</item>
         <item attribuut="Vraagnr_bij_indiening">2070816490</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-05-14</item>
         <item attribuut="Datum_indiening">2008-04-03</item>
         <item attribuut="Document-id">KVR31958</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4779" allpagenumbers="4779 4780" vetnummer="2070816490" code="0708tkkvr2332" lopendefooter="Tweede Kamer, vergaderjaar 2007–2008, Aanhangsel" filenaam="KVR31958" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2332" onderwerp="" indiendatum="2008-04-3">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="14 mei 2008, zie ook Aanhangsel Handelingen nr. 2152, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat de ratio is achter het opleggen van een gevangenisstraf in combinatie met een tbs-maatregel? Waarom komt de strafwaardigheid van het delict niet anderszins tot uiting dan in de lengte van de gevangenisstraf, bijvoorbeeld door een minimumperiode vast te stellen dat de tbs-maatregel en gevangenisstraf gezamenlijk in ieder geval moet duren? </vraag>
      <vraag nummer="2">Hoe lang zijn de gemiddelde wachttijden voor een plaats in een tbs-kliniek nu? Hebt u zicht op gevallen waarin deze gemiddelde wachttijden ruimschoots worden overschreden? Hoe lang zijn de wachttijden voor mensen die wachten op een plaats in Hoeve Boschoord, het forensisch psychiatrisch behandelcentrum voor licht verstandelijk gehandicapten met psychiatrische en gedragsstoornissen? </vraag>
      <vraag nummer="3">Waarom begint een wachttijd voor een behandelplaats in een tbs-kliniek pas te lopen na het onherroepelijk worden van het vonnis, en niet reeds (bijvoorbeeld met terugwerkende kracht) wanneer iemand in voorlopige hechtenis is geplaatst of het vonnis is uitgesproken? </vraag>
      <vraag nummer="4" voetnoot="1">Kent u de zaak van de zwakbegaafde heer M.K.? <voetnoot nummer="1"/>Bent u bekend met het feit dat de deskundigen hebben aangedrongen op spoedige start van de behandeling van de heer M.K.? Hoe beoordeelt u het feit dat hij pas sinds januari 2007 op de wachtlijst voor een tbs-plaats staat, terwijl zijn wachttijd eigenlijk al in november 2005 in had kunnen gaan, met name omdat de behandeling in hoger beroep ongewoon lang duurde? Deelt u de mening dat deze zaak extra schrijnend is omdat de opgelegde straf relatief laag is, de procedure ongewenst lang en juist de wachttijd voor de behandelplaats, waar hij op wacht, zo lang is? </vraag>
      <vraag nummer="5">Wat vindt u van de suggestie dat een wachttijd voor een plaats in een tbs-kliniek in zou kunnen gaan vanaf het moment dat iemand in voorlopige hechtenis zit, of van de suggestie dat de wachttijd bijvoorbeeld met terugwerkende kracht geacht wordt in te gaan vanaf een bepaald moment, bijvoorbeeld het moment van het eerste tbs-oordeel? </vraag>
      <vraag nummer="6">Deelt u de mening dat het wenselijk zou zijn wanneer hiermee voorkomen kan worden dat iemand die een relatief korte gevangenisstraf opgelegd krijgt, of iemand bij wie de behandeling in hoger beroep erg lang duurt, lang moet wachten op een plaats in een tbs-kliniek? </vraag>
      <noten afkomstig="vraag">
         <noot nummer="1">Persoonsgegevens onderhands aan bewindspersoon toegezonden</noot>
      </noten>
   </vragen>
   <antwoorden aantal="5">
      <antwoord nummer="1">Het Nederlandse rechtssysteem kent de gevangenisstraf als vergeldingsmaatregel al dan niet in combinatie met een tbs-maatregel indien het delict wordt gepleegd onder invloed van een geestesstoornis. De tbs-maatregel is hierbij geen uitdrukking van vergelding, maar is een beveiligingsmaatregel die erop gericht is het recidiverisico tot een aanvaardbaar niveau te reduceren. Een minimumperiode is niet vast te stellen voor een combinatie van een gevangenisstraf en de tbs-maatregel. De duur van de gevangenisstraf indien tbs wordt opgelegd is minimaal 1/3 van de opgelegde periode. De duur van de tbs-maatregel is minimaal twee jaar en vervolgens afhankelijk van het recidiverisico van de tbs-gestelde. </antwoord>
      <antwoord nummer="2">Op dit moment bedraagt de gemiddelde wachttijd voor een tbs-gestelde 304 dagen. De gemiddelde wachttijd voor zwakbegaafde tbs-gestelden bedraagt 362 dagen. De wachttijd voor opname in Hoeve Boschoord is momenteel 692 dagen. Ik ben van mening dat de wachttijd voor zwakbegaafde tbs-gestelden te lang is. Derhalve neem ik de volgende maatregelen om deze te verkorten. Voor zwakbegaafde tbs-gestelden is capaciteit beschikbaar in Hoeve Boschoord, GGZ Eindhoven, de Rooyse Wissel en Veldzicht. Momenteel wordt gewerkt aan de omzetting van reguliere tbs-capaciteit naar capaciteit voor zwakbegaafde tbs-gestelden. Dit levert binnen een half jaar 24 plaatsen op. Daarnaast wordt met de inrichtingen gesproken over verdere capaciteitsuitbreiding. Dit zal naar verwachting per 1 januari 2009 nog eens 21 plaatsen opleveren. Voorts bekijk ik of het mogelijk is om vooruitlopend op structurele capaciteitsuitbreiding tijdelijk 8 extra plaatsen in te kopen waar op korte termijn zwakbegaafde tbs-gestelden kunnen instromen. Deze maatregelen moeten leiden tot een verkorting van de wachttijd. Aan het eind van dit jaar bezie ik of aanvullende maatregelen nodig zijn. </antwoord>
      <antwoord nummer="3">Artikel 557 van het Wetboek van Strafvordering stelt dat een rechterlijke beslissing niet ten uitvoer mag worden gelegd zolang enig gewoon rechtsmiddel openstaat of is aangewend, totdat het is ingetrokken of daarop is beslist. Zolang een rechterlijke beslissing niet onherroepelijk is, bestaat de mogelijkheid dat door de rechter een andere, of in het geheel geen sanctie wordt opgelegd. Nadat de rechterlijke beslissing onherroepelijk is geworden, moet door de veroordeelde – indien zowel gevangenisstraf als tbs is opgelegd – vaak nog gevangenisstraf (die resteert na aftrek van de voorlopige hechtenis en die duurt tot de datum vervroegde invrijheidstelling) worden ondergaan, voordat de tenuitvoerlegging van de tbs-maatregel een aanvang neemt. Plaatsing op een wachtlijst geschiedt derhalve niet voordat het vonnis onherroepelijk is geworden. </antwoord>
      <antwoord nummer="4">Ik ben bekend met deze casus. Op 6 januari 2007 is het vonnis, 5 maanden gevangenisstraf en TBS met dwangverpleging, onherroepelijk en executeerbaar geworden. Vanaf dat moment is betrokkene op een wachtlijst geplaatst. Zoals aangegeven in het antwoord op vraag 2 ben ik me bewust van de wachttijd voor zwakbegaafde tbs-gestelden en ben ik voornemens deze te verkorten. </antwoord>
      <antwoord nummer="5 en 6">Indien er nog rechtsmiddelen open staan dan acht ik het onwenselijk om verdachten op een wachtlijst te plaatsen. Zoals ik aangaf bij het antwoord op vraag 2 aangaf ben ik voornemens de wachttijd voor zwakbegaafde tbs-gestelden sterk te verkorten door middel van capaciteitsuitbreiding. </antwoord>
      <noten afkomstig="antwoord"/>
   </antwoorden>
</kvr>
