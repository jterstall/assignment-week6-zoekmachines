<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers en Reitsma (beiden CDA) aan de minister van Verkeer en Waterstaat over publiek-private samenwerking. (Ingezonden 13 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8580
</item>
         <item attribuut="Rubriek">Bedrijfsleven en industrie (Publiek-private samenwerking) Ruimtelijke ordening en infrastructuur (Overig) Verkeer, vervoer en waterstaat (Algemeen)</item>
         <item attribuut="Trefwoorden">Infrastructuur Publiek-private samenwerking Verkeer Vervoer Waterstaat</item>
         <item attribuut="Vindplaats">Kamervragen met antwoord 1998-1999, nr. 677, Tweede Kamer</item>
         <item attribuut="Vraagnr_bij_indiening">2989905710</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">1999-01-26</item>
         <item attribuut="Datum_indiening">1999-01-13</item>
         <item attribuut="Document-id">KVR8580</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1381" allpagenumbers="1381 1382" vetnummer="2989905710" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8580" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="677" onderwerp="" indiendatum="1999-01-13">
         <vrager partij="CDA" oorsprong="parlement">Leers</vrager>
         <vrager partij="CDA" oorsprong="parlement">Reitsma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-01-26">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het bericht waar dat u tijdens de Nieuwjaarsreceptie van het Koninklijk Nederlands Vervoer aangegeven hebt dat «de ambities ten aanzien van publiek-private samenwerking inmiddels aanzienlijk hoger liggen dan alleen het «laaghangend» fruit» waar premier Kok het enkele maanden geleden nog over had? Zo ja, kunt u dan aangeven waar deze progressie op stoelt? En wat betekent deze ambitievergroting in concreto? Wordt daarmee de gekozen aanpak van de opzet van het kenniscentrum en de aanwijzing van een aantal kleinere «proefprojecten» losgelaten? En wie coördineert deze verdergaande ambitie? <voetnoot nummer="1"/>
      </vraag>
      <vraag nummer="2">Is het ook waar dat u tijdens diezelfde Nieuwjaarsreceptie aangegeven heeft dat een groot aantal projecten, waaronder nu ook de bouw van de nieuwe sluis in IJmuiden, in principe geschikt is voor publiek-private samenwerking? Waarop is deze verwachting gestoeld? Geldt in het algemeen dat – daar waar Rijksmiddelen ontbreken of onvoldoende aanwezig zijn – geprobeerd moet worden deze projecten via publiek-private samenwerking dan maar te realiseren? Zo neen, kan dan aangegeven worden waarop de minister van Verkeer en Waterstaat de keuze van projecten die in principe geschikt zijn voor publiek-private samenwerking, baseert? </vraag>
      <vraag nummer="3">Kunt u ingaan op de precieze stand van zaken met betrekking tot de publiek-private samenwerking bij infrastructuurprojecten? Voor welke projecten zijn al concrete afspraken gemaakt? Over welke projecten wordt thans overleg gevoerd met de private partijen? Welke rol vervult Verkeer en Waterstaat hierbij en wat is de taakverdeling tussen uw departement en dat van het ministerie van Financiën? Wanneer wordt het op te zetten kenniscentrum operationeel? </vraag>
      <vraag nummer="4">Op welke wijze zal invulling gegeven worden aan de kamerbreed aanvaarde motie Leers-Bos inzake de versterking van de regionale aanpak met betrekking tot de publiek-private samenwerking door bijv. de opzet van regionale ontwikkelingsmaatschappijen? </vraag>
      <noten afkomstig="vraag">
         <noot nummer="2"/>
         <noot nummer="1" datum="1999-01-8" bron="De Staatscourant,">De Staatscourant,, 8 januari 1999</noot>
         <noot nummer="2" documenttype="Kamerstuk" kamerstuk-id="26 263" documentnummer="7">Kamerstuk 26 263, nr. 7</noot>
      </noten>
   </vragen>
   <antwoorden aantal="4">
      <antwoord nummer="1">Tijdens de overleggen die ik met de lagere overheden heb gevoerd in het kader van het huidige MIT, zijn vele ideeën aan de orde gesteld op het terrein van publiek-private samenwerking. Ik heb de stellige indruk dat publiek-private samenwerking bij de regionale partners leeft en wil deze ontwikkeling stimuleren. Ik heb daarom toegezegd om dit verder te onderzoeken en indien gepast, voorstellen te ondersteunen. daarnaast zal door mijn ministerie in samenwerking met het kenniscentrum een MIT-scan plaatsvinden. De Kamer zal in maart aanstaande nader worden geïnformeerd in de voortgangsrapportage van het kenniscentrum. De oorspronkelijk gekozen opzet van het kenniscentrum wordt zeker niet losgelaten, maar aangevuld met de initiatieven die sindsdien zijn genomen. De coördinatie van de ambities op het terrein van verkeer en vervoer liggen bij mijn ministerie in samenwerking met het kenniscentrum van het Ministerie van Financiën. </antwoord>
      <antwoord nummer="2">In het bestuurlijk overleg met de provincie Noord-Holland is door de regio aangegeven mogelijkheden voor publiek-private samenwerking te zien bij het project Zeepoort IJmond, waar de nieuwe sluis van IJmuiden onderdeel van is. De mogelijkheden voor publiek-private samenwerking zullen daarom in de verdere planvorming worden meegenomen en onderzocht. Zoals uit het antwoord in de eerste alinea blijkt wordt er naar alle projecten gekeken of publiek-private samenwerking mogelijk is en niet alleen naar die projecten die – voorshands – nog niet gefinancierd zijn. Overigens wil ik nadrukkelijk aan de orde stellen dat het bij publiek-private samenwerking met name gaat om het realiseren van efficiëntiewinsten, het gebruik maken van kennis en kunde van zowel publieke als private partijen en andere vormen van meerwaarde. Het gaat dus om veel meer dan alleen een financiële inbreng. In het kader van de MIT-scan wordt nagegaan op welke wijze tot een selectie van projecten te komen die zich lenen voor een aanpak middels publiek-private samenwerking. In de eerder genoemde rapportage aan de Tweede Kamer zal bij dit punt worden stilgestaan. </antwoord>
      <antwoord nummer="3">Het kabinet gebruikt het begrip publiek-private samenwerking als containerbegrip voor diverse vormen van private betrokkenheid, variërend van het vergaand en innovatief aanbesteden van produkten en diensten, het samenwerken van publieke en private partijen tot het verkopen of privatiseren. Met deze verschillende vormen van publiek-private samenwerking wordt inmiddels ervaring opgedaan. Bijvoorbeeld bij de projecten Sijtwende, Westerscheldetunnel, de Maeslantkering en de nieuwe Heinenoordtunnel. Daarnaast worden bij de grote projecten HSL-Zuid en Betuweroute privatiseringsmodellen ontwikkeld om te komen tot een grotere betrokkenheid van de private sector bij deze projecten. U zult hierover binnenkort in de Kamer nader worden geïnformeerd. Bij de sleutelprojecten worden de mogelijkheden van publiek-private samenwerking in nauwe samenwerking met andere departementen onderzocht. Tenslotte is er nog contact met het kenniscentrum van Financiën om te bezien bij welke projecten uit het huidige MIT publiek-private samenwerking zal worden nagestreefd. Het streven is erop gericht om tien à vijftien projecten te selecteren waarbij publiek-private samenwerkingsconstructies zullen worden verkend. Mijn ministerie blijft natuurlijk het aanspreekpunt voor de voortgang van de projecten op het terrein van Verkeer en Vervoer. Het kenniscentrum brengt daarbij haar expertise in. Gezamenlijk wordt zorg gedragen voor de begeleiding en praktische inbedding van publiek-private samenwerking bij de projecten. Het kenniscentrum is per 1 januari 1999 operationeel geworden. </antwoord>
      <antwoord nummer="4">Het kenniscentrum van het Ministerie van Financiën neemt de beantwoording van deze motie mee in de rapportage die in maart aanstaande aan de Tweede Kamer zal worden gestuurd. </antwoord>
      <noten afkomstig="antwoord"/>
   </antwoorden>
</kvr>
