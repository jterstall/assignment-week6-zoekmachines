<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over de beveiliging van spoorwegemplacementen. (Ingezonden 1 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12565
</item>
         <item attribuut="Inhoud">Vragen over de uitvoering van het Plan van Aanpak GoederenEmplacementen (PAGE).</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Gevaarlijke stoffen Goederenvervoer Spoorwegen</item>
         <item attribuut="Vindplaats">Kamervragen met antwoord 2000-2001, nr. 208, Tweede Kamer</item>
         <item attribuut="Vraagnr_bij_indiening">2990015140</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2000-11-02</item>
         <item attribuut="Datum_indiening">2000-09-01</item>
         <item attribuut="Document-id">KVR12565</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="425" allpagenumbers="425 426" vetnummer="2990015140" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12565" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="208" onderwerp="" indiendatum="2000-09-1">
         <vrager partij="CDA" oorsprong="parlement">Stroeken</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-11-2">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van recente persberichten omtrent de beveiliging van spoorwegemplacementen? <voetnoot nummer="1"/>
      </vraag>
      <vraag nummer="2" voetnoot="2">Kunt u zich herinneren dat in het Plan van Aanpak GoederenEmplacementen <voetnoot nummer="2"/>de voorgestelde veiligheidsmaatregelen voor drie steden, t.w. Roosendaal, Maastricht en Venlo, niet afdoende bleken? Welke maatregelen zijn intussen uitgevoerd of zijn in voorbereiding om een verantwoord veiligheidsrisico ook hier te bereiken? </vraag>
      <vraag nummer="3">Is het waar, dat door de directie Railinfrabeheer aan u is voorgesteld om 6 miljoen gulden beschikbaar te stellen voor de beveiliging van het emplacement in Venlo? Bent u bereid deze middelen op korte termijn beschikbaar te stellen? Zijn de beoogde maatregelen aldaar afdoende om het risico van gevaarlijke stoffen op aanvaardbare wijze terug te dringen? </vraag>
      <vraag nummer="4">Betekent de internationale functie voor goederenvervoer in genoemde drie steden dat voor de daaruit voortvloeiende extra risico’s op termijn ingrijpender maatregelen nodig zijn, zoals infrastructurele aanpassingen, verplaatsing van het goederenemplacement en dergelijke? </vraag>
      <vraag nummer="5">Hoeveel van de beoogde PAGE-investeringen van 75 miljoen gulden – verdeelsleutel: V&amp;W 42 miljoen, VROM 18 miljoen en NS 15 miljoen – zijn intussen besteed of zullen op korte termijn besteed worden? </vraag>
      <vraag nummer="6">Kan de Kamer de tijdens het Algemeen Overleg van september 1998 gevraagde tussentijdse PAGE-evaluatie op korte termijn tegemoet zien? </vraag>
      <noten afkomstig="vraag">
         <noot nummer="1" datum="2000-07-18" bron="Dagblad de Limburger">Dagblad de Limburger, 18 juli 2000</noot>
         <noot nummer="1" datum="1998-09-23" bron="PAGE, behandeld in de Kamer">PAGE, behandeld in de Kamer, 23 september 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het PAGE-project is komen vast te staan dat behoudens zeer ingrijpende en kostbare maatregelen het groepsrisico (GR) van de binnenstedelijke spoorwegemplacementen Roosendaal, Venlo en Maastricht niet geheel is terug te brengen tot de norm (oriënterende waarde). Binnen het PAGE-project wordt er echter wel naar gestreefd om zoveel als mogelijk veiligheidsmaatregelen op een emplacement door te voeren. Voorwaarde daarbij is dat die maatregelen passen in het totale budget voor PAGE (75 miljoen gulden) en eveneens dat conform de PAGE-randvoorwaarden er voor toekomstig vervoer alsmede discipline in RO-ontwikkelingen in de directe omgeving van het emplacement afspraken gemaakt kunnen worden met het bevoegd gezag (i.c. gemeente en provincie). Momenteel ligt er een plan van aanpak voor Venlo, er is inmiddels ook meer duidelijkheid over maatregelen voor Roosendaal. Een voorstel voor Maastricht staat later gepland. Meer informatie over de geplande maatregelen krijgt u in het kader van het eerste evaluatie/voortgangsrapport (zie vraag 6). </antwoord>
      <antwoord nummer="3">Door NS Railinfrabeheer is voor Venlo in het plan van aanpak voorgesteld om circa 10 miljoen gulden voor maatregelen beschikbaar te stellen. Ten opzichte van de oorspronkelijke raming voor PAGE-maatregelen in Venlo ( 2,15 miljoen gulden), is dat bedrag hoger dan in het PAGE-eindrapport voor Venlo geraamd. Zodra de beschikkingsaanvraag voor Venlo binnen is zal ik, in overleg met de Minister van VROM, over toekenning van deze middelen beslissen. Het PAGE-budget biedt mogelijkheden om meer in Venlo te investeren dan voorzien omdat voor enkele PAGE-emplacementen het risico voor de omgeving in gunstige zin kon worden bijgesteld vanwege inmiddels aangepaste prognoses, procesvoering en/of reeds doorgevoerde maatregelen voor het vervoer van gevaarlijke stoffen. Hierdoor zijn naar verwachting op een aantal emplacementen (verdere) maatregelen overbodig geworden en komt daar derhalve budget vrij. Ik ben echter pas bereid geld voor Venlo beschikbaar te stellen als wordt voldaan aan de randvoorwaarden zoals ik die in het antwoord op vraag 2 heb genoemd. Door de Ministeries van V&amp;W en VROM zal worden beoordeeld of uitvoering van de beoogde maatregelen tegemoet komt aan de voorwaarden betreffende het individueel risico en het groepsrisico, zoals gesteld in het PAGE-rapport. </antwoord>
      <antwoord nummer="4">Conform PAGE is afgesproken om voor deze drie emplacementen op basis van een meer integrale (meer dan veiligheid alleen) en ook specifiekere afweging na te gaan op welke wijze de veiligheidssituatie duurzaam kan worden verbeterd. In de «strategische studie emplacementen» wordt onderzocht of (internationale) ontwikkelingen in het goederenvervoer per spoor, alsmede mogelijke ontwikkelingen in de infrastructuur na 2010, aanleiding geven voor herbezinning op de functie van (sommige) emplacementen in binnensteden. Deze actie is in het NMP3 opgenomen. De resultaten van dit onderzoek zullen in de loop van 2001 beschikbaar zijn. </antwoord>
      <antwoord nummer="5">Op dit moment is er nog geen PAGE-geld besteed. De eerste beschikkingsaanvragen verwacht ik begin 2001. Een belangrijke afwegingsfactor is reeds genoemd: voldoen aan de randvoorwaarden voor het ter beschikking stellen van PAGE-geld. Van Railinfrabeheer heb ik de verzekering gekregen dat, los van het voldoen aan de randvoorwaarden waar elk bevoegd gezag autonome verantwoordelijkheid in heeft, de maatregelen op de emplacementen voor 2005 moeten kunnen worden uitgevoerd. Andere maatregelen, zoals bijvoorbeeld electrificatie, moeten, conform de tijdplanning van PAGE, voor 2010 zijn uitgevoerd. </antwoord>
      <antwoord nummer="6">Op dit moment wordt het eerste evaluatie/voortgangsrapport geschreven. Ik verwacht dat u deze rapportage voor het einde van het jaar toegestuurd krijgt. </antwoord>
      <noten afkomstig="antwoord"/>
   </antwoorden>
</kvr>
