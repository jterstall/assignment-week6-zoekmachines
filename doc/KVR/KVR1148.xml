<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over bijzondere bijstand voor verpleeghuispatiënten (Ingezonden 8 februari 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1148
</item>
         <item attribuut="Inhoud">Betreft vragen over een vergoeding voor verpleeghuispatiënten met een laag inkomen t.b.v. rolstoeltaxivervoer.</item>
         <item attribuut="Rubriek">Gezondheidszorg (Zorgverzekeringen) Welzijn (Lichamelijk gehandicapten)</item>
         <item attribuut="Trefwoorden">AWBZ Lichamelijk gehandicapten Verpleeghuizen</item>
         <item attribuut="Vindplaats">Kamervragen met antwoord 1994-1995, nr. 513, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-03-06</item>
         <item attribuut="Datum_indiening">1995-02-08</item>
         <item attribuut="Document-id">KVR1148</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1047" allpagenumbers="1047 1048" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="513" onderwerp="" indiendatum="1995-02-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-03-6">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Betoogt u in uw brief aan de NVVZ van 20 december 1994 «dat verpleeghuispatie¨nten recht hebben op bijzondere bijstand indien zij een laag inkomen hebben en hoge kosten moeten maken die niet uit zak- of kleedgeld betaald kunnen worden»? </vraag>
      <vraag nummer="2">Bedoelt u hiermee te zeggen dat verpleeghuispatie¨nten de kosten van rolstoeltaxivervoer in principe moeten betalen van hun eigen zakgeld? Zo ja, acht u dat wel mogelijk gelet op de hoogte van het zakgeld en de hoogte van de vervoerskosten? </vraag>
      <vraag nummer="3">Is het u bekend dat gemeenten verpleeghuispatie¨nten, indien zij voor vervoerskosten een beroep doen op bijzondere bijstand, verwijzen naar de WVG en hun dan vervolgens mededelen dat de WVG niet van toepassing is op AWBZ-inrichtingen, zodat zij uiteindelijk geen vergoeding krijgen? </vraag>
      <vraag nummer="4">Bent u bereid reeds nu de gemeenten te wijzen op de mogelijkheden van bijzondere bijstand voor verpleeghuispatie¨nten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Zoals ik in de brief van 20 december 1994 (SOZA-94-229) heb geschreven hebben ook verpleeghuispatie¨nten recht op bijzondere bijstand indien zij een laag inkomen hebben en hoge kosten moeten maken die niet uit zak- of kleedgeld betaald kunnen worden. </antwoord>
      <antwoord nummer="2">Op grond van de Wvg hoeft de gemeente geen zorg te dragen voor de verlening van woonvoorzieningen, vervoersvoorzieningen en rolstoelen ten behoeve van de deelneming aan het maatschappelijk verkeer van gehandicapten die verblijven in een ingevolge artikel 8 van de AWBZ erkende instelling. Hierop is in de Wvg een uitzondering gemaakt voor bewoners van Het Dorp, Regionale instellingen voor beschermd wonen (RIBW), Gezinsvervangende tehuizen (GVT) en de drie grote woonvormen voor lichamelijk gehandicapten. Het ziekenvervoer van gehandicapten in AWBZ-instellingen is voor ziekenfondsverzekerden geregeld in het kader van de Ziekenfondswet en komt, behoudens een eigen bijdrage van f 139,50 per jaar, ten laste van de ziekenfondsverzekering. Het gaat hierbij in het algemeen om vervoer naar een instelling of persoon in verband met medisch onderzoek of behandeling. Ziekenfondsverzekerden met een aanvullende ziekenfondsverzekering kunnen, indien de polis daarin voorziet, aanspraak maken op vergoeding van de eigen bijdrage voor het ziekenvervoer. Voor particulier verzekerden hangt de vergoeding van kosten in verband met ziekenvervoer eveneens af van hetgeen daarover in de polis is opgenomen; in het algemeen echter is ook voor particulier verzekerden de aanspraak op ziekenvervoer geregeld. Rolstoelen ten behoeve van verzekerden in AWBZ-instellingen kunnen ten laste van de AWBZ in bruikleen worden verstrekt. De AWBZ kent geen taxikostenvergoeding ten behoeve van vervoer voor sociale doeleinden omdat dit geen noodzakelijke voorziening wordt geacht in het kader van de AWBZ. Verpleeghuispatie¨nten moeten derhalve hun vervoer voor sociale doeleinden in principe zelf betalen. Een deel van de verpleeghuispatie¨nten kunnen beschikken over inkomen uit eigen vermogen of een inkomen uit enige andere uitkering zoals bijvoorbeeld de AAW. Of betaling van de vervoerskosten mogelijk is uit het zak- en kleedgeld hangt onder meer af van de vervoersbehoefte van de betreffende verpleeghuispatie¨nten en de hoogte van andere bestedingen. Overigens hebben verschillende AWBZ-instellingen een vorm van (collectief) vervoer geregeld, waardoor bewoners naar diverse bestemmingen ten behoeve van zorgdoeleinden vervoerd kunnen worden. De gemeente en de AWBZ-instelling kunnen over integratie van vervoer voor medische en sociale doeleinden afspraken maken met elkaar en gezamenlijk vervoer regelen binnen de regio. Voor vervoer van verpleeghuispatie¨nten buiten de regio hebben gemeenten de mogelijk om incidenteel, indien daartoe zeer dringende redenen aanwezig zijn, bijzondere bijstand te verlenen. </antwoord>
      <antwoord nummer="3">Er hebben mij enkele signalen hieromtrent bereikt. Indien gemeenten op deze manier gehandicapten van het ene naar het andere loket verwijzen acht ik dit geen adequate uitvoering van het voorzieningenbeleid van de gemeente. Uitgaande van een van de belangrijke uitgangspunten van de Wvg dat gehandicapten met zo min mogelijk loketten te maken moeten hebben, moeten gemeenten direct de juiste informatie geven aan gehandicapten. </antwoord>
      <antwoord nummer="4">Ja. Ik wil de Vereniging van Nederlandse Gemeenten verzoeken om in hun eerstvolgende vakbrief (informatiebrief aan alle lidgemeenten) hier aandacht aan te besteden. </antwoord>
      <noten afkomstig="antwoord"/>
   </antwoorden>
</kvr>
