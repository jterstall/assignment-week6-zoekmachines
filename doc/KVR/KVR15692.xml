<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Cöruz (beiden CDA) aan de staatssecretaris van Onderwijs, Cultuur en Wetenschappen, mw. Adelmund, en de staatssecretaris van Justitie over de investeringen door scholen voor asielzoekers. (Ingezonden 22 april 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15692
</item>
         <item attribuut="Inhoud">Vragen over de financiële gevolgen die scholen voor voortgezet onderwijs ondervinden van het feit dat het aantal leerlingen vanuit de groep asielzoekers jaarlijks sterk kan fluctueren, terwijl de scholen grote investeringen hebben gedaan in gebouwen en personeel omdat ze die leerlingen reeds vele jaren les hebben gegeven.</item>
         <item attribuut="Rubriek">Voortgezet onderwijs (Bekostiging voortgezet onderwijs) Voortgezet onderwijs (Leerlingen) Welzijn (Vreemdelingen en asielzoekers)</item>
         <item attribuut="Trefwoorden">Bekostiging voortgezet onderwijs Buitenlandse leerlingen Vluchtelingen</item>
         <item attribuut="Vindplaats">Kamervragen met antwoord 2001-2002, nr. 1169, Tweede Kamer</item>
         <item attribuut="Vraagnr_bij_indiening">2010209460</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Cöruz</persoon>
         </item>
         <item attribuut="Datum_reaktie">2002-05-24</item>
         <item attribuut="Datum_indiening">2002-04-22</item>
         <item attribuut="Document-id">KVR15692</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2471" allpagenumbers="2471 2472" vetnummer="2010209460" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15692" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1169" onderwerp="" indiendatum="2002-04-22">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Cöruz</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund, en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-05-24">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat scholen voor voortgezet onderwijs die reeds vele jaren aan grote aantallen asielzoekers les hebben gegeven daarvoor grote structurele investeringen hebben moeten doen in gebouwen en personeel? </vraag>
      <vraag nummer="2">Onderkent u de situatie dat het aantal leerlingen vanuit de groep asielzoekers jaarlijks sterk kan fluctueren en daardoor deze scholen voor ernstige financiële gevolgen kan plaatsen en vindt u dit reëel gelet op de grote inspanning die deze scholen voor de leerlingen plegen? </vraag>
      <vraag nummer="3">Verwacht u dat fluctuaties in het aantal leerlingen vanuit de groep asielzoekers de komende jaren zal toenemen of afnemen? </vraag>
      <vraag nummer="4">Vindt u het aanvaardbaar dat de betrokken scholen de financiële gevolgen van deze fluctuaties de komende jaren zelf moeten dragen? Zo ja, waarom? </vraag>
      <vraag nummer="5">Onderschrijft u de mening dat docenten vaak niet passende werkgelegenheid binnen dezelfde VO-school aangeboden kan worden? </vraag>
      <vraag nummer="6">Bent u bereid samen met deze scholen waar veel aan asielzoekers lesgegeven wordt te zoeken naar een oplossing voor de financiële risico’s die deze scholen lopen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ik ben op de hoogte van het feit dat scholen voor voortgezet onderwijs die aan asielzoekers les hebben gegeven voortdurend aanpassingen hebben moeten plegen, waarvoor in de bekostiging oplossingen moesten worden gevonden. </antwoord>
      <antwoord nummer="2">In het onderzoek dat ik heb laten uitvoeren door het Bureau Andersson Elffers Felix (AEF) naar de bekostiging van het onderwijs aan asielzoekers zijn deze fluctuaties ook aan de orde gekomen. In de brief die daarover aan uw Kamer is gezonden op 11 februari 2002 (PO/OO/2002/5012) ben ik daarop ingegaan. Het onderwijs aan schoolgaande asielzoekers verkeert in een «volgende» positie ten opzichte van het vreemdelingenbeleid van het ministerie van Justitie en het opvangbeleid van de Centrale Opvang Asielzoekers (COA). De schommelingen in de aantallen asielzoekers, landelijk, regionaal en lokaal zijn vanuit het onderwijs niet te beïnvloeden. Naast de fluctuaties in aantallen leerlingen is de verdeling van deze leerlingen over primair en voortgezet onderwijs sterk wisselend en onvoorspelbaar. Om die reden is financiering van het onderwijs aan asielzoekers via het Gemeentelijk Onderwijsachterstandenbeleid (GOA) niet de beste oplossing gebleken en is besloten naar een bekostiging te zoeken die terecht komt in de gemeenten die daadwerkelijk met de opvang van asielzoekers te maken hebben. Daartoe is op basis van het onderzoek van AEF vooruitlopend op een structurele regeling (vanaf 1/8/2003), voor het schooljaar 2002–2003 een overgangsregeling getroffen voor het onderwijs aan asielzoekers. Deze overgangsregeling is reeds gepubliceerd in Uitleg op 20 maart jongstleden (Regeling specifieke uitkering voor gemeenten voor onderwijs aan schoolgaande asielzoekers in het primair en voortgezet onderwijs 2002–2003, kenmerk PO/OO-2002/3685). Daarmee wordt tegemoet gekomen aan de financiële gevolgen van de fluctuaties voor de scholen, volgens de systematiek van de huidige regeling «exceptionele toename». Voor de investeringen in de onderwijshuisvesting bestaat een onderscheid tussen het primair en voortgezet onderwijs. Scholen voor het primair onderwijs kunnen via de gemeente aanspraak maken op de OHBA-regeling die door het COA wordt uitgevoerd. Om de knelpunten in het voortgezet onderwijs op te lossen, hebben gemeenten die in de problemen kwamen extra financiële ondersteuning gekregen (totaal 5,17 mln – najaarsnota t.b.v. Ministerie van Justitie). Door een volgend kabinet zal moeten worden bezien hoe die ondersteuning een vervolg krijgt. </antwoord>
      <antwoord nummer="3">Fluctuaties in het aantal asielzoekers worden onder andere veroorzaakt door internationale ontwikkelingen, het vreemdelingenbeleid in Nederland, het plaatsingsbeleid van het COA en eigen keuzes van asielzoekers. Met betrekking tot de instroom van asielzoekers is het algemene beeld dat deze daalt. Met het oog op de toekomst is de verwachting dat door de invoering van de Vreemdelingenwet 2000 de totale tijd dat mensen in de opvang verblijven zal dalen vanwege de versnelling van de asielprocedure. Het verwachte gevolg is een daling van het aantal op te vangen mensen en dus ook het aantal leerplichtige kinderen. Hiernaast is het COA gestart met het verwerven van structurele opvangcentra op vaste plaatsen voor een langere periode. Hierdoor zullen de fluctuaties vanwege sluitingen van centra gaan verminderen. </antwoord>
      <antwoord nummer="4">Nee, om de financiële gevolgen voor gemeenten zoveel mogelijk te beperken. Vooruitlopend op een structurele regeling (vanaf 1/8/2003), voor het schooljaar 2002–2003 is er reeds een overgangsregeling getroffen voor het onderwijs aan asielzoekers. Zie hiervoor ook het antwoord op vraag twee. </antwoord>
      <antwoord nummer="5">Ik ben van mening dat het mogelijk moet zijn om docenten die onderwijs aan asielzoekers hebben verzorgd in te zetten voor het onderwijs aan niet- asielzoekersleerlingen. Zeker in deze tijden van het lerarentekort zouden deze leraren binnen dezelfde VO-school moeten kunnen worden ingezet. </antwoord>
      <antwoord nummer="6">Aanpassingen in de bekostiging van het onderwijs aan asielzoekers is zoveel mogelijk in goed overleg met gemeenten en scholen en andere betrokken partijen uit het veld tot stand gekomen. Vanuit het ministerie van OCenW worden de ontwikkelingen in overleg met het ministerie van Justitie samen met het scholenveld, gemeenten en betrokkenen (LOWAC) nauwlettend gevolgd en besproken. </antwoord>
      <noten afkomstig="antwoord"/>
   </antwoorden>
</kvr>
