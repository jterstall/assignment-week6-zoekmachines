<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over door apothekers verricht onderzoek voor fabrikanten van geneesmiddelen. (Ingezonden 12 oktober 1998); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8291
</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Apothekers Geneesmiddelen</item>
         <item attribuut="Vindplaats">Kamervragen met antwoord 1998-1999, nr. 420, Tweede Kamer</item>
         <item attribuut="Vraagnr_bij_indiening">2989901510</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-12-01</item>
         <item attribuut="Datum_indiening">1998-10-12</item>
         <item attribuut="Document-id">KVR8291</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="855" allpagenumbers="855 856 857" vetnummer="2989901510" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8291" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="420" onderwerp="" indiendatum="1998-10-12">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1 december 1998), zie ook Aanhangsel Handelingen nr. 296, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Bent u op de hoogte van het onderzoek van MSD onder huisartsen aangaande een migrainemiddel? <voetnoot nummer="1"/>
      </vraag>
      <vraag nummer="2">Vindt u het gerechtvaardigd dat artsen 150 gulden per recept vergoed krijgen voor handelingen die zij toch al moeten verrichten, zoals het registreren van bijwerkingen? </vraag>
      <vraag nummer="3">Heeft u inzicht hoe vaak en welke bedragen per deelnemende patiënt aan geneesmiddelenonderzoek artsen vergoed verkrijgen van de farmaceutische industrie? </vraag>
      <vraag nummer="4">Zijn er richtlijnen voor deze vergoedingen? Zo nee, erkent u het risico dat financiële belangen een rol kunnen spelen, en bent u bereid hier regels voor op te stellen? </vraag>
      <vraag nummer="5">Deelt u de mening dat een aantal onderzoeken, zoals bijvoorbeeld het genoemde MSD-onderzoek, pseudowetenschappelijk is en riekt naar een ongewenste vorm van marketing? Wordt bijvoorbeeld voldaan aan de voorwaarden voor goed wetenschappelijk onderzoek, en worden patiënten voldoende voorgelicht alvorens zij toestemming geven? </vraag>
      <vraag nummer="6">Kunt u inzicht geven in het aantal en de omvang van dit soort «seedin trials»? </vraag>
      <vraag nummer="7">Deelt u de mening dat dit soort marketing indruist tegen uw maatregel dat artsen zoveel mogelijk moeten voorschrijven op stofnaam? </vraag>
      <vraag nummer="8">Acht u strenger toezicht noodzakelijk op zowel medisch onderzoek als op de kwaliteit en het functioneren van medisch-ethische commissies? Bent u van plan de regelgeving wat dit betreft aan te scherpen? Zo ja, hoe? </vraag>
      <vraag nummer="9">Bent u bereid ook in Europees verband te pleiten voor strengere regelgeving? </vraag>
      <vraag nummer="10">Is het waar dat in het onderzoek van MSD ook gevraagd wordt om een lijst van potentiële patiënten? Zo ja, acht u het risico groot dat MSD zich met marketing rechtstreeks tot de patiënten gaat wenden? Wat gaat u hieraan doen? </vraag>
      <vraag nummer="11" voetnoot="3">Is de indruk van de redactie van het Geneesmiddelenbulletin juist, dat steeds openlijker eenzijdig reclame voor een bepaald receptgeneesmiddel, gericht op de patiënt, plaats vindt? <voetnoot nummer="3"/>Zo ja, deelt u de mening dat dit een verkeerde ontwikkeling is, en wat gaat u hieraan doen? </vraag>
      <vraag nummer="12" voetnoot="3">Kent u de folder «leven met pijn», gericht op patiënten en uitgegeven door SmitKline Farma BV, waarin een nieuw NSAID wordt genoemd? <voetnoot nummer="3"/>Zo ja, vindt u dit soort eenzijdige reclame voor receptgeneesmiddelen in strijd met het Reclamebesluit, dat reclame voor receptgeneesmiddelen verbiedt? </vraag>
      <vraag nummer="13">Is het waar dat in de VS sinds kort reclame voor receptgeneesmiddelen, gericht op de patiënt, is toegestaan en dat in Europa ook stemmen hier voor opgaan? Zo ja, wat zal de houding van de Nederlandse overheid hierin zijn? </vraag>
      <vraag nummer="14" voetnoot="4">Bent u van mening dat de farmaceutische industrie steeds agressievere technieken ten aanzien van marketing gebruikt? Zo ja, bent u bereid wet- en regelgeving aan te scherpen? Wanneer kan de Kamer de aanpassing van het Reclamebesluit verwachten? <voetnoot nummer="4"/>
      </vraag>
      <vraag nummer="15">Bent u van mening dat zeker met het oog op de kostenbeheersing paal en perk gesteld dient te worden aan de marketing door farmaceutische industrie, bijvoorbeeld door een maximaal percentage van de omzet voor marketing toe te staan? </vraag>
      <noten afkomstig="vraag">
         <noot nummer="1" datum="1998-10-7" bron="Radio 1">Radio 1, 7 oktober 1998</noot>
         <noot nummer="2" datum="1998-02-3" bron="Trouw">Trouw, 3 februari 1998</noot>
         <noot nummer="3">Geneesmiddelen Bulletin, 10 oktober</noot>
         <noot nummer="4" documenttype="Kamervragen" documentnummer="1209">Aanhangsel Handelingen, nr. 1209, Vergaderjaar 1997–1998.</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">In het kader van een goede beroepsuitoefening zou een arts de (vermoede) bijwerkingen van de door zijn patiënten gebruikte medicatie moeten melden aan de bevoegde autoriteiten (College ter Beoordeling van Geneesmiddelen), al dan niet via de Landelijke Registratie Evaluatie Bijwerkingen (LAREB). Voor zover mij thans bekend worden in het kader van het Merck Sharpe &amp; Dohme (MSD)-onderzoek ook andere vragen over het desbetreffende geneesmiddel gesteld, bijvoorbeeld over de effectiviteit. In beginsel sta ik positief tegenover onderzoek naar de effecten van het gebruik van geneesmiddelen in de praktijk. Ingevolge het Reclamebesluit geneesmiddelen is evenwel verboden via een bovenmatige beloning voor een dergelijk onderzoek het voorschrijfgedrag van artsen te beïnvloeden. Hoewel ik op voorhand niet volledig kan beoordelen in hoeverre de vergoeding die artsen in het onderhavige geval ontvangen in een redelijke verhouding staat tot de geleverde prestatie, geeft de informatie waarover ik nu beschik mij aanleiding om een en ander te laten onderzoeken. Ik heb de inspectie voor de Gezondheidszorg inmiddels verzocht een dergelijk onderzoek in te stellen. Of een vergoeding al of niet gerechtvaardigd is op grond van het Reclamebesluit geneesmiddelen is uiteindelijk ter beoordeling van de rechter. Overigens heeft het MSD in een persbericht bekend gemaakt dat de vergoeding aan huisartsen niet 150 gulden maar 75 gulden per patiënt zou bedragen. </antwoord>
      <antwoord nummer="3 en 6">Nee, ik heb geen totaalbeeld van de hoogte en frequentie van vergoedingen aan artsen voor het meewerken aan klinisch geneesmiddelenonderzoek. Evenmin heeft de Inspectie volledig inzicht in de schaal waarop in Nederland seeding trials worden uitgevoerd. Wel worden hierover bij de Inspectie met enige regelmaat klachten ingediend. Overigens is het denkbaar dat in de toekomst via het jaarverslag van de centrale commissie ex art. 14 WMO inzicht zal worden verschaft wat betreft seeding trials die worden getoetst op grond van de WMO. </antwoord>
      <antwoord nummer="4">Ten aanzien van klinisch geneesmiddelenonderzoek gelden Europese regels (Good Clinical Practice; GCP) die zijn opgenomen in onze geneesmiddelenwetgeving. Klinische trials met geneesmiddelen moeten positief worden beoordeeld door een medisch-ethische toetsingscommissie voordat zij mogen plaatsvinden. In dit kader bestaan geen richtlijnen voor vergoedingen aan artsen die meewerken aan geneesmiddelenonderzoek. In Europees verband wordt thans een nieuwe richtlijn over klinisch geneesmiddelenonderzoek voorbereid. Naar het zich laat aanzien zal deze richtlijn onder andere eisen dat de medisch-ethische toetsingscommissie de vergoeding aan de onderzoekende arts dient te betrekken in haar beoordeling. De achterliggende gedachte daarbij is te voorkomen dat de onderzoekende arts zodanig wordt beïnvloed dat de kwaliteit van het onderzoek en de veiligheid van patiënten in gevaar dreigen te komen. Het is overigens niet ondenkbaar dat medisch-ethische toetsingscommissies de vergoedingen aan deelnemende artsen thans reeds bij de toetsing betrekken. Wanneer er zodanige financiële belangen met het onderzoek gemoeid zijn dat het voorschrijfgedrag van artsen hierdoor mogelijk wordt beïnvloed ten gunste van een bepaald geneesmiddel, kan er naast onderzoek sprake zijn van een reclame-activiteit. Dergelijke activiteiten zijn aan regels gebonden (Reclamebesluit geneesmiddelen). Bij de ophanden zijnde wijziging van het Reclamebesluit zal worden bezien of en in hoeverre de normstelling in het Reclamebesluit op dit punt aanscherping behoeft. </antwoord>
      <antwoord nummer="5">Er dient hier een onderscheid gemaakt te worden tussen twee vragen: ten eerste, is er sprake van onderzoek en zo ja, is dit wetenschappelijk verantwoord, en ten tweede, is er daarnaast sprake van een reclame-activiteit en zo ja, is dit een verboden activiteit. Wat betreft de eerste vraag, gelden de eerdergenoemde regels met betrekking tot klinisch geneesmiddelenonderzoek (GCP). Daarnaast is kort geleden de Wet medisch-wetenschappelijk onderzoek met mensen (WMO) aanvaard, die in het algemeen regels stelt aan medisch-wetenschappelijk onderzoek met mensen. In het tweede kwartaal van 1999 zal deze wet in werking treden. Op grond van de WMO dient een positief oordeel over het onderzoek te worden verkregen van een medisch-ethische toetsingscommissie (erkende commissie) voordat het mag plaatsvinden en dienen patiënten hun toestemming te geven. Wat geneesmiddelenonderzoek betreft, is dit thans reeds het geval. De vraag of bij dit onderzoek de regels van het Reclamebesluit geneesmiddelen zijn overtreden, zal pas na afloop van het eerdergenoemde onderzoek door de Inspectie voor de Gezondheidszorg kunnen worden beantwoord. </antwoord>
      <antwoord nummer="7">In beginsel mogen farmaceutische ondernemingen reclame maken voor hun producten, mits zij daarbij binnen de in de wet gestelde grenzen blijven. Voor zover via marketing-activiteiten gepoogd wordt de merknaam van een geneesmiddel «in de pen» van de voorschrijver te krijgen, is dit als zodanig inderdaad onverenigbaar met het beleid gericht op het doelmatig voorschrijven en afleveren van geneesmiddelen. </antwoord>
      <antwoord nummer="8 en 9">Bij de inwerkingtreding van de eerdergenoemde WMO wordt een systeem van toezicht in het leven geroepen, waarbij de centrale commissie toezicht houdt op de medisch-etische commissies en de Inspectie voor de Gezondheidszorg toezicht houdt op de naleving van de regels omtrent medisch-wetenschappelijk onderzoek. Aanscherping van de regelgeving is derhalve thans niet aan de orde. </antwoord>
      <antwoord nummer="10">Er is sprake van een lijst van potentiële patiënten in het MSD-onderzoek. Het is echter niet duidelijk of en hoe deze lijst wordt gebruikt. Het eerdergenoemde onderzoek door de Inspectie voor de Gezondheidszorg zal hier naar verwachting uitsluitsel over verschaffen. </antwoord>
      <antwoord nummer="11">Mij is niet bekend of patiëntgerichte reclame voor UR (uitsluitend recept)-geneesmiddelen thans vaker en openlijker plaatsvindt dan voorheen. Wel bereiken de Inspectie voor de Gezondheidszorg met regelmaat klachten over patiëntgerichte reclame voor UR-geneesmiddelen. Dergelijke reclame is uitdrukkelijk verboden in het Reclamebesluit geneesmiddelen. Zoals ik bij de beantwoording van vragen van het lid van uw kamer Marijnissen over reclame-activiteiten van de farmaceutische industrie (2979810330) reeds heb aangegeven, zal het toezicht op de geneesmiddelenreclame ten algemene worden verscherpt. </antwoord>
      <antwoord nummer="12">Ja. Deze folder, waarin het UR-geneesmiddel Mebutan genoemd wordt, is gericht op reumapatiënten en is onder andere via het tijdschrift «In Beweging» van de Reumapatiëntenbond en via apotheken verspreid. Zoals hiervoor aangegeven is dergelijke publieksreclame voor een UR-geneesmiddel verboden. Overigens heeft SmithKline Beecham Farma laten weten dat de distributie van de desbetreffende folder inmiddels is gestaakt. </antwoord>
      <antwoord nummer="13">Ja. In de VS bestaat reeds enige tijd geen verbod meer op het adverteren voor UR-geneesmiddelen bij het grote publiek. Mij hebben nog geen voorstellen bereikt voor een mogelijke versoepeling van het verbod op publieksreclame voor UR-geneesmiddelen in Europa. </antwoord>
      <antwoord nummer="14">Ik heb geen inzicht of de marketing-activiteiten van de farmaceutische industrie thans agressievere vormen aannemen dan voorheen. Indien deze marketing-activiteiten verboden zijn op grond van het Reclamebesluit zal naar verwachting de eerder genoemde intensivering van het toezicht op de geneesmiddelenreclame ertoe bijdragen dat verboden reclame-uitingen beter kunnen worden beteugeld. De aangekondigde aanpassing van het Reclamebesluit houdt verband met de concretisering van de normstelling in het besluit. De aanpassing van het Reclamebesluit is thans in het stadium van ambtelijke voorbereiding. Naar verwachting zal het gewijzigde besluit in de loop van 1999 in werking kunnen treden. </antwoord>
      <antwoord nummer="15">Het vaststellen van een maximaal percentage van de omzet voor marketing lijkt mij geen goede weg om ongewenste marketing-activiteiten tegen te gaan. De regels voor geneesmiddelenreclame hebben tot doel ongewenste beïnvloeding van zorgverleners te verhinderen. Hiervoor bestaan twee redenen: enerzijds dient voor iedere patiënt de juiste farmacotherapie gekozen te worden en anderzijds mogen de collectieve lasten niet onnodig worden opgedragen. Het kostenprofiel van farmaceutische ondernemingen is op zich geen volksgezondheidsvraagstuk. De eerdergenoemde acties, zoals het verscherpen van het toezicht op de geneesmiddelenreclame en het concretiseren van de bepalingen in het Reclamebesluit, zijn mijns inziens de meest adequate manier om de aanpak van ongewenste reclame-activiteiten in de toekomst te verbeteren. </antwoord>
      <noten afkomstig="antwoord"/>
   </antwoorden>
</kvr>
