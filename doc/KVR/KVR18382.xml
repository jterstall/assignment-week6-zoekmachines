<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Wolfsen (beiden PvdA) aan de ministers van Binnenlandse Zaken en Koninkrijksrelaties, van Justitie en van Economische Zaken over belwinkels in Nederland. (Ingezonden 26 juni 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18382
</item>
         <item attribuut="Inhoud">Vragen over de opkomst van zogenoemde belwinkels in Nederland en de overlast die door de aanwezigheid van deze voorzieningen kan ontstaan.</item>
         <item attribuut="Rubriek">Bedrijfsleven en industrie (Midden- en kleinbedrijf) Communicatie, media en informatievoorziening (Telecommunicatie) Criminaliteit en openbare orde (Handhaving openbare orde)</item>
         <item attribuut="Trefwoorden">Openbare orde en veiligheid Telefonie Winkels</item>
         <item attribuut="Vindplaats">Kamervragen met antwoord 2002-2003, nr. 1809, Tweede Kamer</item>
         <item attribuut="Vraagnr_bij_indiening">2020313870</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Economische Zaken (EZ)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-06-26</item>
         <item attribuut="Document-id">KVR18382</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3793" allpagenumbers="3793 3794" vetnummer="2020313870" code="0203tkkvr1809" lopendefooter="Tweede Kamer, vergaderjaar 2002–2003, Aanhangsel" filenaam="KVR18382" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1809" onderwerp="" indiendatum="2003-06-26">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Economische Zaken</vraagt-aan>
      </vraagdata>
      <antwoorddata antwoorddatum="2003-08-27">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Beschikt u over gegevens inzake het aantal belwinkels in Nederland? <voetnoot nummer="1"/>Zo ja, hoeveel zijn er ongeveer? </vraag>
      <vraag nummer="2">Wanneer zijn ze in ons land begonnen? En in welk tempo neemt dit fenomeen toe? </vraag>
      <vraag nummer="3">Hoe is de geografische spreiding over regio’s danwel gemeenten? Zijn deze winkels min of meer gelijk verspreid over de wijken/buurten van een stad? Zo neen, in wat voor soort wijken komen ze vooral voor? </vraag>
      <vraag nummer="4">Waaraan is de opmars van het aantal belwinkels te danken en waaraan de concentratie in bepaalde buurten? </vraag>
      <vraag nummer="5">Mogen deze belwinkels 24 uur per dag geopend zijn en zo ja, waarom? </vraag>
      <vraag nummer="6">Wat voor overlast ontstaat danwel kan ontstaan door de aanwezigheid van deze voorzieningen? </vraag>
      <vraag nummer="7">Aan welke lokale vergunningen en andere voorschriften zijn ze onderworpen? </vraag>
      <vraag nummer="8">Zijn deze vergunningen c.a. toereikend om overlast te beperken? Zijn deze vergunningen c.a. toereikend om bij voortdurende overlast op te treden? </vraag>
      <vraag nummer="9">Is bij politie en justitie iets bekend over mogelijke relaties tussen belwinkels en criminaliteit? </vraag>
      <vraag nummer="10">Welke omzet is (ruw geschat) noodzakelijk om zo’n winkel rendabel te maken? Kan zo’n omzet gehaald worden bij concentraties van tien belwinkels of meer in een en dezelfde straat? </vraag>
      <vraag nummer="11">Welke controle is danwel wordt vanuit landelijke diensten (zoals FIOD) uitgeoefend in deze branche? Wat zijn daarvan de bevindingen? </vraag>
      <noten afkomstig="vraag">
         <noot nummer="1">Zie de vragen 23 juni 2003 van leden van de Rotterdamse gemeenteraad aan het College van Burgemeester en Wethouders, waarin wordt verwezen naar een straat in de deelgemeente Charlois die al acht belwinkels telt en waar vijf aanvragen lopen voor nieuwe vestigingen</noot>
      </noten>
   </vragen>
   <antwoorden aantal="11">
      <antwoord nummer="1" voetnoot="1 2">Ja, via de branche <voetnoot nummer="1"/>is achterhaald dat er momenteel in Nederland ongeveer 600 belhuizen zijn <voetnoot nummer="2"/>. </antwoord>
      <antwoord nummer="2">De eerste belhuizen zijn eind jaren tachtig in Nederland begonnen. Er waren toen in Nederland nog slechts enkele tientallen belhuizen. Sinds de liberalisering van de telecommarkt (1998) is de branche snel opgekomen. In de zomer van 1998 waren er waarschijnlijk circa 100 belhuizen in Nederland. De toename tussen toen en nu is gestaag en regelmatig geweest. De groei gaat momenteel nog verder. Belhuizen zijn overigens geen uniek Nederlands verschijnsel: In Duitsland zijn er 6.000, in België 500 en in Italië 12.000 belhuizen. </antwoord>
      <antwoord nummer="3">Uit de branche-informatie is gebleken dat 60 à 70 procent van de belhuizen zich in de vier grote steden bevindt, maar dat zij in de grotere provinciale steden ook in opkomst zijn. De belhuizen komen hoofdzakelijk voor in wijken waar veel allochtonen wonen. Een belhuis wordt door de klanten vooral meer gezien als een wijkvoorziening en minder een stadsvoorziening en heeft dan ook een sociale functie. Voor veel etnische minderheden in wijken is het familiecontact belangrijk en wordt er vanuit belhuizen veel getelefoneerd naar het thuisfront. </antwoord>
      <antwoord nummer="4">Zie antwoord onder 3. </antwoord>
      <antwoord nummer="5" voetnoot="3">Ja. Een belhuis valt niet onder de winkelsluitingswet als het alleen diensten aanbiedt; ze mogen dus 24 uur per dag open zijn <voetnoot nummer="3"/>. Publieke telefoneergelegenheden vervullen een belangrijke functie in de maatschappelijke communicatie. Avondopenstelling voor deze voorziening lijkt logisch in verband met het tijdsverschil dat vaak speelt bij het type gesprekken vanuit belhuizen, en ook met het oog op moderne sociale (communicatie)patronen van mensen. </antwoord>
      <antwoord nummer="6">Er zijn geen structurele gegevens bekend over wat voor overlast ontstaat, dan wel kan ontstaan door de aanwezigheid van deze voorzieningen. Wel heeft in Amsterdam eerder onderzoek plaatsgevonden naar zeventien horecapanden en een belhuis in de Javastraat. Tegen ruim 75% van de onderzochte gelegenheden bleken ernstige bezwaren te bestaan; deze varieerden van schijnbeheer tot betrokkenheid bij strafbare feiten. Op basis van deze resultaten is besloten tot uitbreiding van het onderzoek naar de hele stad. Het zogenaamde Van Traa team (naar bestuurlijke aanpak van criminaliteit) doet daar onderzoek naar. De onderzoeksresultaten wordt naar verwachting eind deze maand openbaar. Over de resultaten van het onderzoek zal ik uw Kamer nader berichten. </antwoord>
      <antwoord nummer="7">Gemeenten kunnen, afhankelijk van de lokale omstandigheden, via verordeningen en het algemene vergunningenbeleid ontwikkelingen in de eigen gemeente sturen, uiteraard met inachtneming van de geldende wetgeving. Hoe de verschillende gemeenten waar belhuizen zijn gevestigd aan deze mogelijkheid invulling hebben gegeven, is mij niet bekend. </antwoord>
      <antwoord nummer="8">Ja. Zoals gezegd vallen de belhuizen op zichzelf niet onder de Winkeltijdenwet, zij mogen 24 uur per dag open zijn. Gemeenten kunnen echter toch ingrijpen, omdat bijvoorbeeld in dergelijke lokaliteiten goederen als telefoons en snoep worden verkocht. Daarnaast kan de gemeente haar bestemmingsplannen aanscherpen om toekomstige vestigingen tegen te gaan en kan de burgemeester bij acute overlast een winkel voor korte duur sluiten. Tevens kan een gemeente haar algemene vergunningenbeleid aanscherpen en aanvragen voor nieuwe vergunningen of voor verlenging van bestaande vergunningen nauwkeurig bekijken, om zo ongewenste ontwikkelingen in de kiem te smoren of te beëindigen. Marginaal beheer en schijnbeheer zijn in ieder geval deels te ondervangen door bij schimmige financiering en een slecht bedrijfsplan de vergunning te weigeren. Ook kunnen eigenaren van panden door strengere voorwaarden in de huurovereenkomsten schijnbeheer tegengaan. </antwoord>
      <antwoord nummer="9">Zie het antwoord bij vraag 6. </antwoord>
      <antwoord nummer="10" voetnoot="4 5">De omvang van deze branche activiteit omvat ongeveer 240.000 belminuten/dag (gerekend in uitgaand verkeer); niet onaanzienlijk dus. De gemiddelde marge per belminuut is 50%; een euro ingekochte belminuut wordt dus verkocht voor 1,5 euro. Veel belhuizen verkopen naast belminuten ook 0800-telefoonkaarten <voetnoot nummer="4"/>, kaarten met pre-paid minuten voor mobieltjes, telefoonaccessoires, snoepgoed, ijs enz. en zijn tegelijk ook internetcafé. Niet is bekend welke ondergrens ondernemers uit deze groep stellen ten aanzien van een acceptabele vergoeding voor arbeid en voor geïnvesteerd vermogen. Voor allochtonen is de opstart van een belhuis een laagdrempelige optie naar ondernemerschap. Naast de lokatie die vanzelfsprekend moet worden ingericht is de begininvestering voor apparatuur en een startbundel belminuten ongeveer 4000 euro <voetnoot nummer="5"/>. </antwoord>
      <antwoord nummer="11">Belwinkels zijn als onderneming belastingplichtig en als zodanig onderworpen aan de reguliere toezichtstaak van de belastingdienst. De FIOD/ECD komt pas in beeld als daarbij blijkt van fiscale strafbare feiten. De OPTA ziet geen aanknopingspunten en aanleiding voor bemoeienis met belhuizen/winkels. Verder wordt door andere landelijke diensten geen specifieke controle op deze branche uitgeoefend. </antwoord>
      <noten afkomstig="antwoord">
         <noot nummer="1">Veel van de hier vermelde branche-informatie is verkregen van Televeiling B.V. die handelt onder de (handels)naam callshopcompany. Deze heeft in Nederland een 50% marktaandeel heeft t.a.v. levering aan belhuizen van belminuten en belhuiscomputers</noot>
         <noot nummer="2" titel="belhuizen">Onderscheid dient te worden gemaakt tussen belwinkels en belhuizen. In belwinkels worden vooral mobieltjes en abonnementen verkocht. In belhuizen staan cabines opgesteld van waaruit veelal internationale telefoongesprekken plaatsvinden. Naar mijn inschatting refereert uw vraag aan «belhuizen»</noot>
         <noot nummer="3">Voor avondwinkels geldt dat een verruiming van de normale openstelling (06.00 tot 22.00 uur) door de gemeente kan worden verleend voor maximaal 1 winkel op 15.000 inwoners. Bijkomende voorwaarde is dat er alleen eten en drinken wordt verkocht</noot>
         <noot nummer="4">D.w.z. 0800-kaarten om vanuit een openbare telefooncel bijvoorbeeld naar het buitenland te bellen</noot>
         <noot nummer="5">Hiervan 2500 euro voor de belcomputer, en 1000 euro voor een startpakket belminuten</noot>
      </noten>
   </antwoorden>
</kvr>
