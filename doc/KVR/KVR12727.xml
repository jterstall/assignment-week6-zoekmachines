<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bijleveld-Schouten (CDA) en Harrewijn (GroenLinks) aan de staatssecretaris van Sociale Zaken en Werkgelegenheid (dhr. Hoogervorst) over extra belastingaftrek voor mensen met een WAJONG-uitkering. (Ingezonden 10 november 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12727
</item>
         <item attribuut="Inhoud">Vragen over de afwijkende behandeling, met betrekking tot de extra belastingaftrek voor beroepskosten, van mensen met een WAJONG-uitkering, ten opzichte van mensen met een uitkering in het kader van de WAZ of WAO.</item>
         <item attribuut="Rubriek">Belastingen (Aftrekposten) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Aftrekposten Arbeidsongeschiktheidsuitkeringen Jeugdigen</item>
         <item attribuut="Vindplaats">Kamervragen met antwoord 2000-2001, nr. 348, Tweede Kamer</item>
         <item attribuut="Vraagnr_bij_indiening">2000102250</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Bijleveld-Schouten</persoon>
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2000-12-05</item>
         <item attribuut="Datum_indiening">2000-11-10</item>
         <item attribuut="Document-id">KVR12727</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="721" allpagenumbers="721 722" vetnummer="2000102250" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12727" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="348" onderwerp="" indiendatum="2000-11-10">
         <vrager partij="CDA" oorsprong="parlement">Bijleveld-Schouten</vrager>
         <vrager partij="GroenLinks" oorsprong="parlement">Harrewijn</vrager>
         <vraagt-aan>de staatssecretaris van Sociale Zaken en Werkgelegenheid (dhr. Hoogervorst)</vraagt-aan>
      </vraagdata>
      <antwoorddata antwoorddatum="2000-12-5">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is het waar dat mensen met een WAJONG-uitkering wel in aanmerking komen voor de extra belastingaftrek voor beroepskosten ter hoogte van f 2602,– en mensen met een WAO en WAZ-uitkering, die in vergelijkbare omstandigheden verkeren, niet? </vraag>
      <vraag nummer="2">Vindt u het acceptabel dat iemand van 19 jaar die na een jaar werken arbeidsongeschikt wordt en geen perspectief heeft op een verbetering van zijn inkomenspositie door arbeid anders wordt behandeld dan iemand die (nog) niet aan het arbeidsproces heeft deelgenomen en op zijn 16e jaar arbeidsongeschikt wordt? Wilt u dit motiveren? </vraag>
      <vraag nummer="3">Bent u bereid om voor de groep WAO- en WAZ-gerechtigden die op of onder het sociaal minimum zitten en geen perspectief hebben op een verbetering van hun inkomenspositie door arbeid dezelfde belastingaftrek te bieden als de mensen met een WAJONG-uitkering? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Mensen met een WAO of WAZ-uitkering komen, ongeacht de omstandigheden, niet in aanmerking voor een extra fiscale faciliteit naast de fiscale faciliteiten voor gehandicapten en chronisch zieken in bijzondere gevallen. Voor de goede orde geef ik aan dat vanwege technische aspecten de toegezegde terugwerking van de jonggehandicaptenaftrek voor 1999 de vorm heeft gekregen van een verhoging van het arbeidskostenforfait c.q. een verhoging van het bedrag van de werkelijke aftrekbare kosten. Voor 2000 wordt de belastingvrije som verhoogd met de jonggehandicaptenaftrek. Voor 2001 geldt de jonggehandicaptenkorting. </antwoord>
      <antwoord nummer="2 en 3">De belastingmaatregel voor mensen met een WAJONG-uitkering is getroffen, omdat de inkomenspositie van deze groep kwetsbaar is. Voor de meesten geldt dat de mogelijkheden om via werk tot een verbetering van de inkomenspositie te komen beperkt zijn. Een groot deel van deze groep is zodanig zwaar gehandicapt dat zij nooit aan het arbeidsproces kunnen deelnemen en derhalve ook nooit de kans hebben (gehad) om door te werken voor zichzelf een betere inkomenspositie te creëren. De situatie van deze groep mensen met een WAJONG-uitkering verschilt van die van mensen met een WAO- of WAZ-uitkering. Mensen met een WAO- of WAZ-uitkering hebben de kans gehad door te werken een betere inkomens- en sociale verzekeringspositie te verwerven. Zelfs degenen die slechts korte tijd aan het arbeidsproces (hebben) kunnen deelnemen zijn in ieder geval in staat (geweest) voorzieningen te treffen om een als gevolg van arbeidsongeschiktheid optredende achteruitgang in het inkomen op te vangen. Voorts geldt voor degenen die enige tijd werkzaamheden in loondienst hebben verricht, dat zij bij arbeidsongeschiktheid (ten gevolge van een handicap) veelal eerst een uitkering op grond van de Ziektewet dan wel de WAO ontvangen, welke zeker in het begin veelal op een hoger niveau ligt dan (70% van) het minimumloon. Tenslotte geldt dat in verreweg de meeste gevallen tijdens ziekte en het eerste WAO-jaar c.q. de WAO-jaren de wettelijke uitkering wordt aangevuld met uitkeringen van de werkgever en/of bedrijfstak. Veelal gaat het hier om aanvullingen tot 100% van het laatstgenoten loon. Op het moment dat zij nog niet arbeidsongeschikt waren, konden zij bovendien een particuliere (fiscaal gefacilieerde) arbeidsongeschiktheidsverzekering afsluiten. De jonggehandicaptenaftrek is bedoeld voor degene die van meet af aan is aangewezen op een minimaal inkomen en die zeer beperkte mogelijkheden heeft om via werk te komen tot een verbetering van zijn inkomenspositie. Ook degene die weliswaar recht heeft op een Wajong-uitkering maar deze niet ontvangt omdat hij te veel ander inkomen uit arbeid heeft, komt niet voor de jonggehandicaptenaftrek in aanmerking. Aangezien de groep Wajong-uitkeringsgenieters en de groep WAO- en WAZ-gerechtigden verschillen, zie ik geen aanleiding de groep WAO- en WAZ-gerechtigden een extra voorziening als de jonggehandicaptenaftrek/-korting te bieden. </antwoord>
      <noten afkomstig="antwoord"/>
   </antwoorden>
</kvr>
