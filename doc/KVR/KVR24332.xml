<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Justitie, van Binnenlandse Zaken en Koninkrijksrelaties en voor Vreemdelingenzaken en Integratie over de door Marokkaanse hangjongeren in de Egidiusstraat te Amsterdam veroorzaakte overlast. (Ingezonden 6 oktober 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24332
</item>
         <item attribuut="Inhoud">Vragen over het uitblijven van de aanpak van groepen Marokkaanse hangjongeren die voor veel overlast zorgen in de Egidiusstraat in Amsterdam en in andere wijken en steden.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Minderheden)</item>
         <item attribuut="Trefwoorden">Criminaliteitsbestrijding Minderheden</item>
         <item attribuut="Vindplaats">Kamervragen met antwoord 2005-2006, nr. 374, Tweede Kamer</item>
         <item attribuut="Vraagnr_bij_indiening">2050600970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2005-11-18</item>
         <item attribuut="Datum_indiening">2005-10-06</item>
         <item attribuut="Document-id">KVR24332</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="805" allpagenumbers="805 806 807" vetnummer="2050600970" code="0506tkkvr374" lopendefooter="Tweede Kamer, vergaderjaar 2005–2006, Aanhangsel" filenaam="KVR24332" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="374" onderwerp="" indiendatum="2005-10-6">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-11-18">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1 2 3">Hebt u kennisgenomen van de berichten «Bewoners Egidiusstraat getreiterd door Marokkaanse hangjeugd» <voetnoot nummer="1"/>, «Hangjongeren brengen jong gezin tot wanhoop» <voetnoot nummer="2"/>en «Cohen belt met belaagd gezin»? <voetnoot nummer="3"/>
      </vraag>
      <vraag nummer="2">Hebt u er ook kennis van genomen dat meer bewoners uit de Egidiusstraat in Bos en Lommer overwegen te verhuizen na maandenlang door Marokkaanse jongeren te zijn geïntimideerd omdat zij zijn uitgescholden voor onder andere «kankerjood», dat zij vaak zijn bedreigd, dat aan hen de Hitlergroet is gebracht, dat er ramen zijn ingegooid, dat tegen de gevels is geürineerd, dat er brand is gesticht, dat eieren tegen de ramen zijn gegooid, en dat lege whiskyflessen op straat stuk zijn gegooid? Deelt u de mening dat dit alles verachtelijk, verwerpelijk en onacceptabel gedrag is waartegen snel en hard moet worden opgetreden? </vraag>
      <vraag nummer="3">Hoe is hier tegen opgetreden? Wat hebben de burgemeester van Amsterdam, de politie, justitie, de stadsdeelraad en de verantwoordelijke wethouder precies gedaan, respectievelijk nagelaten, tegen de overlast veroorzakende Marokkaanse jongeren in de Egidiusstraat in Amsterdam? Wat is uw oordeel over dit optreden? </vraag>
      <vraag nummer="4" voetnoot="3">Hebt u begrip voor het feit dat bewoners er moedeloos van worden indien ze van de burgemeester te horen krijgen dat het «moeilijk is» <voetnoot nummer="3"/>om de politie harder te laten optreden? </vraag>
      <vraag nummer="5">Deelt u de mening dat het advies, dat sommige buurtbewoners van de stadsdeelraad hebben gekregen om met de overlast veroorzakende jongeren te gaan praten, de omgekeerde wereld is? Deelt u voorts de mening dat de tijd van praten voorbij is en dat hard moet worden opgetreden tegen deze raddraaiers? Waarom is dat niet allang gebeurd? </vraag>
      <vraag nummer="6">Waarom is geen gebruik gemaakt van de in het strafrecht recent geschapen mogelijkheid om personen in voorlopige hechtenis te nemen bij vernieling? Bent u bereid deze harde kern van overlast veroorzakende Marokkaanse jongeren van de straat te halen en ze in opvoedingsinstituten en jeugdgevangenissen te zetten? Waarom is ook dit niet allang gebeurd? </vraag>
      <vraag nummer="7">Biedt de wet voldoende mogelijkheden om in overlastsituaties zoals in de Egidiusstraat op te treden? Zo neen, bent u bereid de wet zodanig aan te passen dat in dit soort gevallen direct met harde hand kan worden opgetreden? Deelt u de mening dat het vertrouwen van burgers in de overheid en de politiek wordt geschaad indien tegen dergelijke klachten van overlast in de straat, wijk en buurt niet snel en resoluut wordt opgetreden? </vraag>
      <vraag nummer="8">Wat zal er nu echt gebeuren om de overlast in de Egidiusstraat te Amsterdam effectief en daadkrachtig aan te pakken? Wie onderneemt actie, waar bestaat die actie uit en wanneer wordt er opgetreden? </vraag>
      <vraag nummer="9">Bent u na al deze voorvallen van overlast veroorzakende Marokkaanse jongeren in de Amsterdamse Diamantbuurt, de Utrechtse wijk Zuilen, de toenmalige kern Honselersdijk uit Naaldwijk, de Amsterdamse Egidiusstraat en vele andere straten, buurten en wijken in Nederlandse steden en dorpen, bereid deze voor de bewoners onleefbare overlast serieus te nemen? Bent u bereid tegen Marokkaanse criminelen en straatterroristen op te treden? Zo ja, op welke wijze? Zo neen, waarom niet? </vraag>
      <vraag nummer="10">Deelt u de mening dat omdat het hier een minderheid van de in ons land aanwezige Marokkanen betreft, ook de meerderheid van niet-overlast veroorzakende Marokkanen enorm gebaat zal zijn bij een harde aanpak van de «rotte appels» onder hen? </vraag>
      <noten afkomstig="vraag">
         <noot nummer="1" datum="2005-09-29" bron="Het Parool">Het Parool, 29 september 2005</noot>
         <noot nummer="2" datum="2005-09-29" bron="De Telegraaf">De Telegraaf, 29 september 2005</noot>
         <noot nummer="3" datum="2005-09-30" bron="De Telegraaf">De Telegraaf, 30 september 2005</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ja, ik heb de artikelen gelezen. Het beschreven gedrag brengt ernstige overlast teweeg en is ook naar mijn opvatting onacceptabel. </antwoord>
      <antwoord nummer="3">Voor de antwoorden van uw vragen zijn ambtsberichten ingewonnen bij de gemeente, Openbaar Ministerie en de politie. De gemeente Amsterdam meldt dat zij sinds begin 2005 de aanpak van overlast van jeugdgroepen benoemd heeft tot prioriteit. Alle groepen (dus ook die in de Egidiusstraat), worden volgens een nieuwe methode aangepakt nadat zij in kaart zijn gebracht om zo maatwerk mogelijk te maken. Uitvoering van dit beleid vindt plaats in nauwe samenwerking tussen Stadsdeel, Politie, OM, Gemeente en andere partners. Voor de groep in de Egidiusstraat is een aantal specifieke maatregelen in uitvoering geweest o.a.; – ingrepen in de openbare ruimte; – de plaatsing in een traject van één van de leden; – een verhoogde prioriteit van afhandeling meldingen door politie; – een voorkeurbehandeling voor de klaagster; – een verscherpte surveillance politie. Ten slotte is besloten om de genoemde strafrechtelijke groepsaanpak te introduceren, desnoods gepaard gaande met gebiedsverboden. Uit ambtsberichten komt naar voren dat de in vraag 2 vermelde zaken niet allemaal door aangiften of meldingen bij de politie worden gestaafd. Wel zijn er meldingen bekend van het gooien van eieren en het werpen van kleine steentjes tegen ruiten. Ook wildplassen komt incidenteel voor. Bij deze meldingen konden geen verdachten worden geïdentificeerd. Van de overige feiten is bij de politie geen melding gemaakt. Vanaf eind augustus 2005 zijn genoemde meldingen gedaan en is er sprake van een toename van meldingen. Dit duidt op een toenemende bereidheid om te melden. In het zogenaamde mini-driehoeksoverleg, waaraan politie, de deelgemeente en het Openbaar Ministerie deelnemen, is besloten tot een verscherpte surveillance en een onderzoek naar de identiteit van de daders. Tevens is in dit driehoeksverband gesproken over de mogelijkheden om de strafrechtelijke handhaving van de Algemene politieverordening (APV) te intensiveren, gelet op de bijzondere problematiek. Het Openbaar Ministerie te Amsterdam heeft besloten om de APV in de context van hinderlijk groepsgedrag, waarbij de openbare orde wordt verstoord, zeer strikt te handhaven. Daarbij moet overigens rekening worden gehouden met bewijsproblemen, omdat in veel gevallen niet kan worden vastgesteld wie van de ter plaatse aanwezige jongeren, welke verwijtbare handeling heeft verricht. Het Openbaar Ministerie heeft in overleg met de politie gekozen voor een groepsgerichte aanpak ten aanzien van APV-overtredingen, waarbij de bij de politie ambtshalve bekende hangjongeren van een betreffende locatie of buurt wordt aangezegd dat de groep waarvan zij deel uitmaken, naar aanleiding van klachten uit de buurt, is aangemerkt als een in potentie overlastveroorzakende groep en dat zij als groep op de betreffende locatie verantwoordelijk worden geacht voor de door hen veroorzaakte overlast, ongeacht hoe groot het individuele aandeel in die overlast is. Deze wijze van werken heeft als gevolg dat allen die betrokken zijn bij het veroorzaken van die overlast – bij constatering van overlast door leden van een groep – op grond van overtreding van de APV zullen worden geverbaliseerd. In de APV zijn verschillende vormen van overlast omschreven, zoals bijvoorbeeld het hinderlijk op de openbare weg in een groep personen lastig vallen, drankgebruik en hinderlijk gedrag in of bij gebouwen. Hierbij past de kanttekening dat strafrechtelijk optreden wegens overtreding van de APV slechts mogelijk is indien verdachten op heterdaad worden betrapt. </antwoord>
      <antwoord nummer="4">In het gesprek dat de burgemeester met de bewoonster heeft gehad is volgens de burgemeester de in vraag 4 gestelde bewering niet gedaan. </antwoord>
      <antwoord nummer="5">Ik deel de opvatting niet dat praten niet zinvol is om problemen op te lossen. Het zoeken van persoonlijk contact kan wanneer dat leidt tot wederzijds begrip een stap zijn die bijdraagt aan de oplossing van het probleem van overlast. Uiteraard kan de overlast problematiek zich zo ontwikkelen dat dit geen voldoende oplossing biedt en een andere aanpak geboden is. De overheid is dan aan zet. Amsterdam geeft, zie de beantwoording van vraag 3, de hoogste prioriteit aan de aanpak van overlast. In het plan «Hoofdlijnen Aanpak Overlast Jeugdgroepen» mei 2005 is dit beleid uitgewerkt. </antwoord>
      <antwoord nummer="6">De mogelijkheid om verdachten in voorlopige hechtenis te nemen bij vernieling is bedoeld voor toepassing in de context van de aanpak van stelselmatige daders. In die zin dat bij het plegen van een reeks van relatief lichte delicten die op zichzelf staand geen voorlopige hechtenis rechtvaardigen, toch voorlopige hechtenis kan worden toegepast. Tot op heden zijn van de betrokken bewoners van de Egidiusstraat geen aangiften ontvangen terzake van vernieling. Personen kunnen slechts worden aangehouden en in voorlopige hechtenis genomen indien er sprake is van feiten of omstandigheden waaruit een redelijk vermoeden van schuld aan enig strafbaar feit voortvloeit. Tot op heden kan geen enkel voorval worden teruggeleid tot een verdachte. Bovendien zullen er naast gevallen van voorlopige hechtenis (artikel 67 Wetboek van Strafvordering) ook altijd gronden aanwezig moeten zijn om een persoon in voorlopige hechtenis te plaatsen (artikel 67a Wetboek van Strafvordering). De burgemeester heeft geen gebruik gemaakt van artikel 172 lid 3 Gem.Wet omdat de situatie op het gebied van de openbare orde daartoe geen aanleiding gaf. Als de situatie dat vereist zullen persoonsgebonden straat- of pleinverboden worden opgelegd. </antwoord>
      <antwoord nummer="7">Voor de aanpak van overlast zijn in het kader van het Veiligheidsprogramma de wettelijke mogelijkheden om effectief op te treden uitgebreid. Voor de aanpak van criminaliteit en overlast door jongeren zijn in het kader van het Veiligheidsprogramma tal van maatregelen genomen om effectief op te kunnen treden. Te denken is aan onder andere de wetgeving tot invoering van de legitimatieplicht, de uitbreiding van het preventief fouilleren, de verbetering en uitbreiding van aangiftemogelijkheden en de ruimere toepassing van voorlopige hechtenis bij jeugdige veelplegers. Een wetsvoorstel tot aanpassing van het jeugdstrafrecht met het oog op verruiming van de mogelijkheden voor gedragsbeïnvloeding is momenteel aanhangig bij de Kamer (TK 2005–2006, 30 332, nr. 2). Een onderzoek naar de wettelijke mogelijkheden voor verplichte nazorg heeft inmiddels uitgewezen dat er op dit punt geen lacunes in de wetgeving zijn. Vooralsnog lijkt de wetgeving daarmee voldoende aanknopingspunten te bieden voor een effectieve aanpak, hetgeen overigens niet uitsluit dat indien er alsnog knelpunten rijzen, hiernaar serieus zal worden gekeken. De burgers mogen erop vertrouwen dat de overheid waar nodig snel en resoluut kan optreden. Hierin ben ik het met de vragensteller eens. </antwoord>
      <antwoord nummer="8">In het kader van het huidige beleid gericht op overlastgevende jeugdgroepen is voor de Egidiusstraat een plan van aanpak in uitvoering dat bestaat uit een mix van; – toezicht en repressie – bestuurlijke maatregelen (bijv. plein-straatverboden) – strafrechtelijke maatregelen – bewoners- en jongerenparticipatie. </antwoord>
      <antwoord nummer="9">De aanpak van overlast dient in de eerste plaats op het niveau van de gemeenten in samenwerking tussen het OM en de politie gestalte te krijgen. </antwoord>
      <antwoord nummer="10">Het is van belang dat overlast effectief wordt aangepakt. Dat is niet per definitie een hardere aanpak. Wel is een consequente en voldoende intensieve benadering vanuit verschillende invalshoeken zoals in Amsterdam nodig. Voor zover overlast veroorzaakt wordt door jongeren met een specifieke herkomst en de beeldvorming over die groep negatief wordt beïnvloed, is het van belang te blijven benadrukken dat die overlast over het algemeen maar door een klein deel van de jongeren uit die groep wordt veroorzaakt. </antwoord>
      <noten afkomstig="antwoord"/>
   </antwoorden>
</kvr>
