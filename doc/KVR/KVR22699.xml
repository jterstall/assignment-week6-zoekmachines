<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Straub, Van Heemst en Timmermans (allen PvdA) aan de ministers van Binnenlandse Zaken en Koninkrijksrelaties en van Justitie over het verlenen van de status van buitengewoon opsporingsambtenaar aan particuliere toezichthouders in Weert. (Ingezonden 4 februari 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22699
</item>
         <item attribuut="Inhoud">Vragen naar aanleiding van het bericht in de Volkskrant van 26 januari 2005, dat minister Remkes (BZK) de gemeente Weert ontheffing heeft verleend opdat toezichthouders van een particulier bedrijf tijdens uitgaansavonden politietaken kunnen verrichten.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Particuliere bewakings- en beveiligingsdiensten) Criminaliteit en openbare orde (Politie)</item>
         <item attribuut="Trefwoorden">Opsporingsambtenaren Particuliere beveiligingsdiensten Politie</item>
         <item attribuut="Vindplaats">Kamervragen met antwoord 2004-2005, nr. 1352, Tweede Kamer</item>
         <item attribuut="Vraagnr_bij_indiening">2040507780</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Straub</persoon>
            <persoon partij="PvdA">Van Heemst</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2005-04-11</item>
         <item attribuut="Datum_indiening">2005-02-04</item>
         <item attribuut="Document-id">KVR22699</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2867" allpagenumbers="2867 2868 2869" vetnummer="2040507780" code="0405tkkvr1352" lopendefooter="Tweede Kamer, vergaderjaar 2004–2005, Aanhangsel" filenaam="KVR22699" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1352" onderwerp="" indiendatum="2005-02-4">
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="11 april 2005), zie ook Aanhangsel Handelingen nr. 1049, vergaderjaar 2004–2005">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het artikel «Particuliere bedrijven in Weert krijgen politietaken»? <voetnoot nummer="1"/>
      </vraag>
      <vraag nummer="2">Is het waar, dat de minister van Binnenlandse Zaken en Koninkrijkrelaties de gemeente ontheffing heeft verleend opdat toezichthouders van een particulier bedrijf tijdens uitgaansavonden politietaken kunnen verrichten? </vraag>
      <vraag nummer="3">Heeft de minister van Justitie door het verlenen van de status van buitengewoon opsporingsambtenaar aan toezichthouders van een particulier bedrijf opsporingsbevoegdheid toegekend? </vraag>
      <vraag nummer="4">Op welke gronden is de eerder genoemde ontheffing dan wel de status van buitengewoon opsporingsambtenaar verleend? </vraag>
      <vraag nummer="5">Welke zijn de achterliggende gronden voor het verlenen van de ontheffing en de opsporingsbevoegdheid? </vraag>
      <vraag nummer="6">Waarom is de lokale politie kennelijk niet in staat op uitgaansavonden een adequaat niveau van toezicht in Weert te handhaven? </vraag>
      <vraag nummer="7">Indien de politie geen adequaat niveau van toezicht kan leveren, wat ligt daaraan dan ten grondslag? </vraag>
      <vraag nummer="8">Wat zijn de voorwaarden waaronder de buitengewoon opsporingsambtenaren van het particuliere bedrijf in Weert politietaken mogen uitoefenen? Onder wiens verantwoordelijkheid en onder wiens aansturing staan deze buitengewoon opsporingsambtenaren op de momenten dat de gemeente Weert hen heeft ingehuurd om politietaken te verrichten tijdens uitgaansavonden? </vraag>
      <vraag nummer="9">Voor het opsporen van welke strafbare feiten is deze buitengewone opsporingsbevoegdheid verleend? </vraag>
      <vraag nummer="10">Zijn er beperkingen in de aanstelling tot buitengewoon opsporingsambtenaar opgenomen met betrekking tot tijdstippen en plaatsen waarop van de opsporingsbevoegdheid gebruikgemaakt kan en mag worden. Zo ja, welke zijn dat dan? Zo neen, waarom niet en wat zijn daarvan de gevolgen? </vraag>
      <vraag nummer="11">Wat is geregeld voor het optreden als buitengewoon opsporingsambtenaar en het toepassen van de daarbij behorende opsporingsbevoegdheden op de momenten dat deze toezichthouders van een particulier bedrijf niet voor politietaken zijn ingehuurd door de gemeente Weert en toezichthoudende taken in het particuliere terrein voor anderen niet zijnde de gemeente Weert verrichten? </vraag>
      <noten afkomstig="vraag">
         <noot nummer="1" datum="2005-01-26" bron="de Volkskrant">de Volkskrant, 26 januari 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Dit is slechts ten dele juist. Uit de media komt een beeld naar voren alsof er een unieke bevoegdheid aan de gemeente Weert is toegekend door het ministerie van Binnenlandse Zaken en Koninkrijksrelaties (BZK). Dit is niet het geval. De stand van zaken is de volgende: De Minister van Binnenlandse Zaken en Koninkrijksrelaties heeft aan twee toezichthouders een ontheffing van het verbod verleend ingevolge artikel 5 van de Wet op de particuliere beveiligingsorganisaties en recherchebureaus (Wpbr). Ontheffing van dit verbod houdt in dat een particulier beveiliger tevens de functie van buitengewoon opsporingsambtenaar kan uitoefenen. Meer specifiek betekent het dat zowel gewerkt mag worden voor een particulier beveiligingsbedrijf alsmede als (onbezoldigd) controleur inzake de naleving van de bepalingen van de Algemene plaatselijke verordening (apv) van de gemeente Weert. Deze ontheffing kan slechts worden verleend als wordt voldaan aan een aantal strikte voorwaarden. Door BZK is aan de hand van de daarvoor geldende beleidsregels aanvraag ontheffing als bedoeld in de Wet particuliere beveiligings-organisaties en recherchebureaus (hierna te noemen: de beleidsregels, gepubliceerd in Staatscourant 2000, nr. 60. p. 15) getoetst of deze samenloop van functies tot verwarring/ongewenste situaties zou kunnen leiden. Onder meer is daarvoor gekeken of de functies op hetzelfde grondgebied worden uitgeoefend en wat de exacte aard van de te verrichten werkzaamheden is. Bij brief van 5 januari 2005 is besloten om tot het verlenen van de ontheffing over te gaan. Wel heb ik hieraan de volgende beperkende voorwaarden verbonden; 1. de werkzaamheden voor de gemeente Weert beperken zich tot toezicht en handhaving van de vergunning- en ontheffingsvoorschriften voortvloeiend uit de bepalingen van de hoofdstukken 2 en 4 van de Algemene plaatselijke verordening (apv) van de gemeente Weert, 2. de particuliere beveiligingswerkzaamheden van de desbetreffende functionarissen mogen niet verricht worden op het grondgebied van de politieregio Limburg-Noord, en 3. de desbetreffende functionarissen hebben geen toegang tot politie- of opsporingsinformatiesystemen. Heel concreet betekent dit dat de desbetreffende functionarissen van maandag tot en met vrijdag werken voor een particulier beveiligingsbedrijf dat alleen in de provincie Noord-Brabant actief is en op vrijdag- en zaterdagnacht als onbezoldigd gemeenteambtenaar toezicht houden op de naleving van (een geclausuleerd deel van) de bepalingen van de apv van de gemeente Weert in de horecagebieden van de gemeente Weert. Het is dan ook uitgesloten dat deze personen bijvoorbeeld ook als horecaportier in de gemeente Weert actief zouden kunnen zijn. Bij hun werk als apv-controleur werken ze onder regie van de politie. </antwoord>
      <antwoord nummer="3">Ja. Aan de betreffende particuliere functionarissen is door de Minister van Justitie buitengewone opsporingsbevoegdheid toegekend op het gebied van de «kleine ergernissen», in het bijzonder de vergunnings- en ontheffingsvoorschriften voortvloeiend uit de bepalingen van de hoofdstukken 2 en 4 van de apv van de gemeente Weert. Het betreft hier geen taken die exclusief door de politie moeten worden uitgevoerd, maar taken die juist ook door hiertoe aangestelde buitengewoon opsporingsambtenaren kunnen worden uitgevoerd. Deze toekenning is conform het in de brief van 7 mei 2004 aan uw Kamer aangekondigde beleid dat in gang is gezet met het veiligheidsprogramma. Dit beleid is door middel van de Circulaire functielijst buitengewoon opsporingsambtenaar van de Minister van Justitie, welke is gepubliceerd in de Staatscourant, bekendgemaakt. </antwoord>
      <antwoord nummer="4, 5 en 8">Op grond van artikel 5, tweede lid, van de Wpbr, is het een ambtenaar als bedoeld in de artikelen 141 onderscheidenlijk 142, eerste lid, van het Wetboek van strafvordering, niet toegestaan om werkzaamheden te verrichten voor een beveiligingsorganisatie of recherchebureau. Van dit verbod kan in bijzondere omstandigheden ontheffing worden verleend door mij, in overeenstemming met mijn ambtgenoot van Justitie, op grond van artikel 5, vierde lid, van de Wpbr. Ter invulling van de bevoegdheden die het vierde lid mij verleent heb ik, in overeenstemming met mijn ambtgenoten van Justitie en Defensie, beleidsregels voor de beoordeling van een aanvraag om ontheffing vastgesteld. In de beleidsregels wordt het kader geformuleerd waarbinnen getoetst zal worden of in een individueel geval sprake is van bijzondere omstandigheden als bedoeld in artikel 5, vierde lid, van de Wpbr, op basis waarvan een ontheffing kan worden verleend. Uitgangspunt hierbij is, als vastgelegd in artikel 2 van de beleidsregels, dat een aanvraag tot ontheffing slechts wordt ingewilligd, indien de functie als opsporingsambtenaar en de werkzaamheden bij de beveiligingsorganisatie of het recherchebureau zich zodanig tot elkaar verhouden dat het gevaar voor vermenging van taken en het gevaar voor overdracht van politie-informatie of opsporingsinformatie tot een minimum beperkt blijft. De criteria om te bepalen of sprake is van een zodanige vermenging van taken en gevaar voor overdracht zijn bepaald in de artikelen 3 en 4 van de beleidsregels. Toetsing van de gegevens die betrekking hebben op de aanvraag van de gemeente Weert aan de geldende beleidsregels heeft mij doen besluiten een ontheffing als bedoeld in artikel 5, vierde lid, van de Wpbr te verlenen. Wel verbond ik daaraan beperkende voorwaarden. De betrokken functionarissen hebben tevens voldaan aan de criteria voor de benoeming als particulier buitengewoon opsporingsambtenaar als beschreven in voornoemde Circulaire functielijst buitengewoon opsporingsambtenaar. Deze criteria zijn: – instemming van de gemeenteraad en de lokale driehoek; – inbedding in het lokale veiligheidsbeleid; – de politie heeft de operationele regie over de opsporing en het toezicht in het publieke domein; – herkenbaarheid van de particuliere functionaris met opsporingsbevoegdheid als ambtenaar van de gemeente. Hierbij mogen geen tot de particuliere instantie waarvan de gemeente de functionaris inhuurt herleidbare kenmerken zichtbaar gedragen worden; – de particuliere functionaris met opsporingsbevoegdheid heeft geen beschikking over geweldsmiddelen; – de particuliere functionaris met opsporingsbevoegdheid heeft geen toegang tot politie- en/of opsporingssystemen; – te allen tijde moet worden voorkomen dat enige (schijn van) belangenverstrengeling zich kan voordoen tussen de functie van de particuliere functionaris met opsporingsbevoegdheid enerzijds en de functie van particulier beveiliger als bedoeld in de Wpbr anderzijds. Aan een particuliere functionaris met opsporingsbevoegdheid kan slechts onder strikte voorwaarden een ontheffing worden verleend als bedoeld in artikel 5, vierde lid, van de Wpbr; – een particuliere functionaris met opsporingsbevoegdheid moet door de gemeente op naam worden benoemd als onbezoldigd ambtenaar van deze gemeente. Van de benoeming op naam moet bij de aanvraag van de opsporingsbevoegdheid schriftelijk bewijs worden overgelegd. Bij brief van 7 mei 2004 zijn de bovengenoemde criteria reeds aan uw Kamer bekend gemaakt. De betreffende buitengewoon opsporingsambtenaren in Weert voldoen aan de voorwaarden als hierboven beschreven. De burgemeester is, gelet op het feit dat de betrokken buitengewoon opsporingsambtenaren onbezoldigd ambtenaar van de gemeente zijn, verantwoordelijk voor de ingehuurde particuliere buitengewoon opsporingsambtenaren in de gemeente. Zij vallen daarmee onder de democratische controle van de gemeenteraad. De particuliere buitengewoon opsporingsambtenaren functioneren in het publieke domein te allen tijde onder de operationele regie van de politie. </antwoord>
      <antwoord nummer="6 en 7">De lokale politie is in staat om op uitgaansavonden een adequaat niveau van toezicht te verlenen, zo heeft de korpsbeheerder van het regionale politiekorps Limburg-Noord mij bericht. Echter, de handhaving van gemeentelijke regelgeving verdiende naar de mening van de gemeente Weert extra inzet van handhavingscapaciteit. De korpsbeheerder heeft begrip voor de wens van gemeenten om te komen tot intensivering van het toezicht terzake kleine ergernissen. De daartoe ingezette buitengewoon opsporingsambtenaren worden aangestuurd door de politie. De samenwerking tussen politie en gemeente krijgt hier optimaal vorm. </antwoord>
      <antwoord nummer="9 en 10">In de door de Minister van Justitie uitgegeven akte van opsporingsbevoegdheid wordt de opsporingsbevoegdheid van een buitengewoon opsporingsambtenaar beperkt tot de specifieke taak waartoe hij is aangesteld. In deze akte van opsporingsbevoegdheid kan tevens het territoir worden beperkt waar de buitengewoon opsporingsambtenaar zijn opsporingsbevoegdheden mag uitoefenen. In dit geval is de bevoegdheid beperkt tot toezicht en handhaving van de vergunning- en ontheffingsvoorschriften voortvloeiend uit de bepalingen van de apv van de gemeente Weert, en beperkt de bevoegdheid zich tot het grondgebied van de gemeente Weert. </antwoord>
      <antwoord nummer="11">De opsporingsbevoegdheid is in de eerste plaats gekoppeld aan een werkgever. Dit betekent dat, op het moment dat een buitengewoon opsporingsambtenaar (tevens) voor een andere werkgever werkzaam is dan wel voor dezelfde werkgever maar in een andere functie, de opsporingsbevoegdheid niet meer mag worden uitgeoefend. Voorts is het uitgesloten dat men tegelijkertijd de functie van buitengewoon opsporingsambtenaar en particulier beveiliger uitoefent. Hier gelden onverkort de regels van de Wpbr; in casu is ontheffing verleend van het verbod neergelegd in artikel 5 om tegelijkertijd buitengewoon opsporingsambtenaar en particulier beveiliger te zijn omdat aan de eerdergenoemde ontheffingsvoorwaarden is voldaan. Zo mogen de particuliere beveiligingswerkzaamheden van de betrokken functionarissen niet verricht worden op het grondgebied van de politieregio Limburg-Noord. </antwoord>
      <noten afkomstig="antwoord"/>
   </antwoorden>
</kvr>
