<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Tonkens (beiden GroenLinks) aan de minister van Volksgezondheid, Welzijn en Sport en de staatssecretaris van Verkeer en Waterstaat over de risico's van internet via het stopcontact. (Ingezonden 9 juli 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16094
</item>
         <item attribuut="Inhoud">Internet via het stopcontact zonder aanvullende afscherming van elektriciteitsdraden levert een door het hele huis vertakte stralingsbron op van hoogfrequente straling, waarbij mensen en dieren als antenne kunnen fungeren en apparatuur verstoord wordt. NUON is met een proef bezig om internet via het stopcontact beschikbaar te stellen, terwijl de gezondheidseffecten van de hoogfrequente straling nog niet bekend zijn.</item>
         <item attribuut="Rubriek">Communicatie, media en informatievoorziening (Netwerken) Energie, water en grondstoffen (Elektriciteit) Gezondheidszorg (Overig)</item>
         <item attribuut="Trefwoorden">Computernetwerken Elektriciteit Gezondheidszorg</item>
         <item attribuut="Vindplaats">Kamervragen met antwoord 2001-2002, nr. 1512, Tweede Kamer</item>
         <item attribuut="Vraagnr_bij_indiening">2010212450</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2002-08-20</item>
         <item attribuut="Datum_indiening">2002-07-09</item>
         <item attribuut="Document-id">KVR16094</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3209" allpagenumbers="3209 3210" vetnummer="2010212450" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16094" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1512" onderwerp="" indiendatum="2002-07-9">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-08-20">
         <antwoorder functie="minister" ministerie="Volksgezondheid, Welzijn en Sport">Bomhoff</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u ervan op de hoogte dat energiebedrijf NUON in de wijk Rijkerswoerd in Arnhem een proef doet met internet via het stopcontact («Digistroom») en dat het bij een geslaagd experiment internet via het stopcontact beschikbaar wil stellen in Noord- en Zuid-Holland, Gelderland, Flevoland en Friesland? </vraag>
      <vraag nummer="2">Bent u ervan op de hoogte dat internet via het stopcontact zonder aanvullende afscherming van elektriciteitsdraden een door het hele huis vertakte stralingsbron van hoogfrequente straling (30 MHz) oplevert, waarbij mensen en dieren als antenne kunnen fungeren en apparatuur gestoord wordt? En dat deze hoogfrequente straling niet alleen plaatsvindt bij de klanten van internet via het stopcontact, maar bij iedereen die op het betreffende elektriciteitsnet is aangesloten? </vraag>
      <vraag nummer="3">Wat zijn de risico’s voor de volksgezondheid van dergelijke hoogfrequente straling (30 MHz) in woningen? </vraag>
      <vraag nummer="4">Bent u ervan op de hoogte dat wanneer de proef van NUON permanent wordt ingevoerd, NUON aan het kleine stukje bandbreedte rond 30 MHz niet meer genoeg heeft en het gebruik van aanzienlijk hogere frequenties voor de hand ligt, waarbij levende wezens eerder als antenne zullen fungeren en daarbij dus meer straling opvangen? Wat zijn de risico’s voor de volksgezondheid in dat geval? </vraag>
      <vraag nummer="5">Beschikt NUON over een machtiging van het ministerie van Verkeer en Waterstaat om (ether)frequentieruimte te mogen gebruiken, aangezien de niet of beperkt afgeschermde elektriciteitsdraden bij internet via het stopcontact fungeren als zendantenne, waardoor NUON in het gebied waarin internet via het stopcontact wordt aangeboden, automatisch (ether)frequentieruimte in gebruik neemt? Zo neen, vindt u dat NUON deze machtiging zou moeten hebben? </vraag>
      <vraag nummer="6">Is het waar dat de invoering van internet via het stopcontact ertoe leidt dat de omroepzenders met meer vermogen moeten uitzenden om storing te beperken en zodoende de bestaande uitzendkwaliteit te waarborgen? Wat zijn hiervan de risico’s voor de volksgezondheid? </vraag>
      <vraag nummer="7">Deelt u de mening dat er regels gesteld moeten worden aan het stralingsniveau en de maximale frequentie van dergelijke beperkt afgeschermde signalen (van internet via het stopcontact), vergelijkbaar met de inrichtingseisen voor kabeltoepassingen (omroep e.d.)? </vraag>
      <vraag nummer="8">Indien internet via het stopcontact gezondheidsrisico’s heeft, bent u dan bereid stappen te ondernemen om de gezondheidsrisico’s te verminderen door bijvoorbeeld technische maatregelen voor te schrijven of een verbod? </vraag>
      <vraag nummer="9">Deelt u de mening dat zolang de gezondheidseffecten niet bekend zijn het voorzorgprincipe gehanteerd dient te worden? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja, het experiment loopt nog. De uitkomsten daarvan zijn nog niet geheel bekend. Het is daarom niet bekend of NUON na afloop van het experiment over kan gaan tot een operationeel systeem. Aan het experiment wordt meegewerkt door de Divisie Telecom van de Inspectie Verkeer en Waterstaat vanwege de zogenaamde EMC-aspecten (de mogelijke beïnvloeding van elektrische apparatuur en radiodiensten). </antwoord>
      <antwoord nummer="2">Bij internet via het stopcontact maakt NUON gebruik van frequenties tussen 3 en 30 MHz. Hierbij vloeit er een stroom met een frequentie van maximaal 30 MHz door het bestaande elektriciteitsnet in het huis. De mogelijkheid bestaat dat apparatuur wordt gestoord. In Europees verband wordt gewerkt aan normen om dit soort storingen te voorkomen. Naast de apparatuur benodigd voor «internet via het stopcontact» veroorzaken vrijwel alle elektrische apparaten (zoals wasmachines, computers, elektrisch gereedschap en televisies), die aangesloten zijn op het energienet hoogfrequente signalen op de bedrading van dat net. Deze hoogfrequente signalen kunnen leiden tot de emissie (uitstraling) van elektromagnetische velden. Omdat elektromagnetische velden verstorend kunnen werken op het functioneren van andere elektrische apparaten en radio-ontvangsystemen (de EMC-problematiek) worden middels regulering en normen eisen gesteld aan de maximale niveaus van de signalen op de bedrading. </antwoord>
      <antwoord nummer="3">De niveaus van de elektromagnetische velden die bij deze signaalniveaus kunnen ontstaan zijn vele malen lager (een factor 100 tot 1000 lager) dan de blootstellingniveaus, die zijn opgenomen in de Europese aanbeveling van nr. 1999/519/EG van 12 juli 1999 betreffende de beperking van blootstelling van de bevolking aan elektromagnetische velden van 0 Hz – 300 GHz. Er zijn dan ook geen risico’s voor de volksgezondheid te verwachten. </antwoord>
      <antwoord nummer="4">Het gaat hier niet om een klein stukje bandbreedte rond 30 MHz maar om een grote bandbreedte van circa 2 MHz tot 30 MHz. Een uitbreiding boven 30 MHz is vanwege de eigenschappen van het elektriciteitsnet onwaarschijnlijk. </antwoord>
      <antwoord nummer="5">Het gebruik van bekabeling voor het transport van signalen is geen gebruik van frequenties via de ether en er is derhalve daarvoor geen vergunning vereist op grond van artikel 3.3. van de Telecommunicatiewet. Eventuele uitstraling van hoogfrequente signalen is inherent aan de eigenschap van een product (dat geldt ook voor alle andere elektrische producten en systemen) en de gebruikte bekabeling. Dit is een EMC-probleem en wordt middels specifieke regulering en normering geregeld. </antwoord>
      <antwoord nummer="6">Indien niet adequaat geregeld kan de toepassing van internet via het stopcontact mogelijk leiden tot vermindering van de ontvangst van bepaalde radiosignalen. Dit aspect is momenteel onderwerp van studie zowel in Nederland als in Europees verband. Het doel is internet via het stopcontact compatibel te maken met bestaande en geplande radiodiensten. Er is geen enkele reden om toe te staan dat omroepzenders met meer vermogen zullen gaan uitzenden. </antwoord>
      <antwoord nummer="7">Ja, en in nationaal en Europees verband wordt momenteel gewerkt aan het totstandkomen van dergelijke regels voor wat betreft de niveaus van de signalen. Nederland participeert in het totstandkomen van deze normen en regels. Metingen naar aanleiding van de NUON-proef, alsmede resultaten van een studie naar de EMC-aspecten tengevolge van het toepassen van internet via het stopcontact, beide uitgevoerd door de Inspectie Verkeer en Waterstaat Divisie Telecom, worden meegenomen in het Europese overleg om tot regels en normen te komen. </antwoord>
      <antwoord nummer="8">De hier gebruikte signaalniveaus en de daardoor veroorzaakte veldsterkten zijn ver beneden de aanbevolen blootstellingsniveaus. Ik zie derhalve geen noodzaak om maatregelen te treffen. </antwoord>
      <antwoord nummer="9">Een correcte toepassing van het voorzorgsbeginsel maakt dat maatregelen alleen genomen kunnen worden, indien er wetenschappelijk onderbouwde aanwijzingen zijn van mogelijke negatieve gezondheidseffecten. De geadviseerde blootstellingsniveaus zijn wetenschappelijk onderbouwd. Indien de veldsterkten onder deze bloostellingsniveaus blijven zijn er geen negatieve gezondheidseffecten te verwachten. Toepassing van het voorzorgsbeginsel ligt daarom niet in de rede. </antwoord>
      <noten afkomstig="antwoord"/>
   </antwoorden>
</kvr>
