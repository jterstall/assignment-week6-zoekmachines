<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het Inspectierapport ten aanzien van de geneesmiddelenfabrikant Occam. (Ingezonden 3 oktober 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26624
</item>
         <item attribuut="Inhoud">Vragen naar aanleiding van een uitzending van het tv-programma Netwerk van 28 september 2006 over de aanbevelingen van genoemd IGZ-onderzoek dat met name het gebruik van de Axxion-stent in India betrof. Meer in het algemeen wordt gevraagd naar de mogelijkheden om toezicht te houden op de medische, ethische en kwaliteitscriteria van onderzoeken door Nederlandse bedrijven in andere landen.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische ethiek) Wetenschap en technologie (Toegepast onderzoek)</item>
         <item attribuut="Trefwoorden">Geneesmiddelen Medische ethiek Toegepast onderzoek</item>
         <item attribuut="Vindplaats">Kamervragen met antwoord 2006-2007, nr. 209, Tweede Kamer</item>
         <item attribuut="Vraagnr_bij_indiening">2060700610</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-10-24</item>
         <item attribuut="Datum_indiening">2006-10-03</item>
         <item attribuut="Document-id">KVR26624</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="443" allpagenumbers="443 444 445" vetnummer="2060700610" code="0607tkkvr209" lopendefooter="Tweede Kamer, vergaderjaar 2006–2007, Aanhangsel" filenaam="KVR26624" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="209" onderwerp="" indiendatum="2006-10-3">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1">Wat is uw reactie op de adviezen van de Inspectie ten aanzien van de geneesmiddelenfabrikant Occam en het onderzoek met de Axxion stent in India? 1, 2 </vraag>
      <vraag nummer="2" voetnoot="1">Wat gaat u doen met de aanbevelingen van de Inspectie? <voetnoot nummer="1"/>
      </vraag>
      <vraag nummer="3">Wat is uw oordeel over en reactie op de constatering dat patiënten niet vooraf geïnformeerd zijn dat ze deelnamen aan een onderzoek en het niet laten toetsen van dit onderzoek door de medische ethische toetsingcommissie? </vraag>
      <vraag nummer="4">Deelt u de mening dat de in het betreffende onderzoek betrokken patiënten alsnog geïnformeerd en schadeloos gesteld moeten worden voor wat betreft de kosten van de stent? Wat gaat u richting het bedrijf in dezen ondernemen? </vraag>
      <vraag nummer="5">Ziet u mogelijkheden om juridische stappen tegen dit bedrijf te nemen? </vraag>
      <vraag nummer="6">Heeft u juridische mogelijkheden om indien in dit geval wettelijke regels ten aanzien van medisch wetenschappelijk onderzoek worden geschonden, dit bedrijf aan te pakken? Zo neen, bent u bereid dergelijke regels te maken? </vraag>
      <vraag nummer="7">Deelt u de mening van de Inspectie dat TNO Certification BV Medical al in een eerder stadium had kunnen en moeten beoordelen of de gegevens, afkomstig uit India, aan deze eisen voldeden ? </vraag>
      <vraag nummer="8">Deelt u de mening dat TNO moet beoordelen of onderzoek dat ter certificering aangeboden wordt aan de eisen voldoet? Zo neen, mogen de resultaten hiervan worden gebruik? Zo neen, moet de zaak dan aan de Inspectie worden doorgeven? Zo ja, welke actie gaat u hierop ondernemen? </vraag>
      <vraag nummer="9" voetnoot="2">Wat is uw reactie op het negeren van het advies van de heer L., een adviseur, door TNO over het niet goedkeuren van de toelating van de stents? <voetnoot nummer="2"/>
      </vraag>
      <vraag nummer="10" voetnoot="2">Wat is uw reactie op de kritiek van deze adviseur en andere deskundigen op TNO? <voetnoot nummer="2"/>
      </vraag>
      <vraag nummer="11">Klopt het dat er niet altijd klinisch onderzoek wordt verreist, ook niet voor hulpmiddelen uit klassen II en III? Zo ja, deelt u de mening dat dit wel het geval zou moeten zijn en gaat u de regels hierover aanpassen? </vraag>
      <vraag nummer="12">Is het waar dat bij de beoordeling in Engeland door de MRHA, wel het in India verrichte onderzoek is gebruikt? Is op die manier indirect toch dit onderzoek ook bij de beoordeling voor toelating meegenomen? Wat is uw reactie hierop? </vraag>
      <vraag nummer="13">Vindt u het juist dat er een certificaat is verstrekt, weliswaar slechts voor een jaar, terwijl voldoende en goede klinische gegevens ontbreken? </vraag>
      <vraag nummer="14">Zijn er inmiddels, na een jaar, geprotocolleerde onderzoeksgegevens voorgelegd? Zo neen, wordt het certificaat ingetrokken? Zo ja, tot welke uitkomsten heeft dit geleid? </vraag>
      <vraag nummer="15">Vindt u dat er voldoende mogelijkheden zijn om toezicht te houden op de medische, ethische en kwaliteitscriteria van onderzoeken die door Nederlandse bedrijven in andere landen, bijvoorbeeld de derde wereld, worden uitgevoerd, al dan niet via derden? Zo ja, hoe heeft dit kunnen gebeuren? Zo neen, wat gaat u ondernemen om dit toezicht te verbeteren? </vraag>
      <noten afkomstig="vraag">
         <noot nummer="1">IGZ-onderzoek naar klinische proefnemingen in India met de Axxion Drug Eluting Stent, september 2006</noot>
         <noot nummer="2" datum="2006-09-28" bron="Netwerk">Netwerk, 28 september 2006</noot>
      </noten>
   </vragen>
   <antwoorden aantal="7">
      <antwoord nummer="1, 2, 3 en 4">Op 28 september 2006 heb ik een brief (30 800 XVI, nr. 8) aan de Tweede Kamer verstuurd met daarin mijn reactie op het onderzoek van de Inspectie voor de gezondheidszorg naar klinische proefnemingen met de Axxion Drug Eluting Stent door het Nederlandse bedrijf Occam in India. In deze brief heb ik aangegeven dat ik de aanbevelingen van de IGZ onderschrijf. Ik vind het een ernstige zaak dat het betreffende bedrijf zo lichtvaardig met de algemeen geaccepteerde beginselen voor de uitvoering van medisch wetenschappelijk onderzoek is omgegaan en daarbij de medisch-ethische normen ernstig heeft geschonden. </antwoord>
      <antwoord nummer="5">Nee, daar zie ik geen mogelijkheden toe. Overigens heeft het bedrijf zelf al maatregelen genomen om in de toekomst te voorkomen dat klinisch onderzoek niet voldoet aan de in Europa geldende eisen. Er zijn interne procedures opgesteld en aangescherpt, bijvoorbeeld met betrekking tot de contractering van distributeurs. Verder is er een klinische researchafdeling opgezet. Bovendien is er een functionaris aangenomen die in India bewaakt of afspraken worden nagekomen. Ook wordt meer aandacht geschonken aan het behandelen van meldingen van incidenten met een product. Voor de wereldwijde behandeling van klachten richt dit bedrijf een centraal punt in Zwitserland op. </antwoord>
      <antwoord nummer="6">Er zijn geen juridische mogelijkheden om een bedrijf aan te pakken dat in het buitenland regels van de Wet medisch-wetenschappelijk onderzoek met mensen schendt. Deze wet is slechts van toepassing op het Nederlandse grondgebied. Het nationaal opstellen van wettelijke regels die ook in het buitenland zouden gelden is niet mogelijk. De in internationaal verband opgestelde richtlijnen en gedragcodes genoemd in het antwoord op vraag 15 leggen echter al de internationaal geldende normen voor klinisch onderzoek vast. </antwoord>
      <antwoord nummer="7, 8, 9, 10 en 11">Hoewel het CE-certificaat op juiste gronden is verstrekt, constateert de IGZ wel dat TNO in een eerder stadium van de beoordeling had moeten controleren of de gegevens uit het klinische onderzoek van Occam in India voldeden aan de in Europa voor dit soort onderzoek geldende eisen. TNO heeft dit onvoldoende gedaan, ondanks de kritische conclusies die door de geraadpleegde klinisch expert van TNO werden getrokken voordat Occam zelf de onderzoeksgegevens terugtrok. De inspectie heeft voldoende mogelijkheden om indien nodig te kunnen optreden. In Europees verband zijn tussen de lidstaten hierover afspraken vastgelegd in het zogenaamde Designating Authority Handbook. De IGZ verwacht van TNO Certification BV Medical dat de procedure omtrent de conformiteitbeoordelingsprocedure binnen het kwaliteitssysteem wordt aangescherpt. De inspectie gaat binnen een termijn van 6 maanden controleren of TNO Certification BV dit ook daadwerkelijk gedaan heeft. Ik wacht de bevindingen van de IGZ af. De IGZ heeft geconstateerd dat TNO de beoordeling van het product volgens de geldende procedure binnen haar kwaliteitssysteem correct heeft uitgevoerd en daarmee ook heeft voldaan aan de eisen van het Besluit medische hulpmiddelen. TNO heeft terecht geoordeeld dat de veiligheid van de stent voldoende was onderbouwd. Het in India uitgevoerde klinisch onderzoek was niet noodzakelijk voor het verkrijgen van een CE-certificaat. Ook zonder deze klinische informatie voldoet de conformiteitbeoordelingsprocedure aan de geldende eisen. Volgens het Besluit medische hulpmiddelen mag klinisch onderzoek namelijk achterwege blijven als er op een andere manier voldoende klinische gegevens kunnen worden verkregen. In dit geval waren er voldoende klinische gegevens beschikbaar van bestaande ervaringen met de stent. Daarnaast is de toepassing van het geneesmiddel (paclitaxel) waarmee de stent is gecoat beoordeeld door de MHRA. Op basis van de voorafgaande certificaten en beoordelingsprocedures en proefdieronderzoek was het dus terecht dat de veiligheid van de stent als voldoende onderbouwd kon worden gezien door TNO. Ik ben met de IGZ van mening dat er meer aandacht voor klinisch onderzoek met medische hulpmiddelen moet komen. Op Europees niveau heeft het ministerie van VWS zich hier al sinds 1999, mede op advies van de IGZ, voor ingespannen. Bij de huidige herziening van de Europese Richtlijn medische hulpmiddelen (93/42/EEG) zullen er, mede op aandringen van Nederland, op het gebied van klinisch onderzoek en evaluatie waarschijnlijk aanscherpingen komen. Dit betekent dat er voor alle medische hulpmiddelen altijd een kritische evaluatie gegeven moet worden van wetenschappelijke literatuur en/of klinisch onderzoek. Voor klasse III en implanteerbare medische hulpmiddelen (zoals drug eluting stents) geldt dat als de aanvraag niet gebaseerd is op klinisch onderzoek, maar op literatuurgegevens, de fabrikant een uitgebreide onderbouwing moet geven, waarom deze literatuurgegevens voldoende zijn. </antwoord>
      <antwoord nummer="12">Voor het beoordelen door de MHRA van de werking en veiligheid van het geneesmiddel dat is aangebracht op de Axxion stent hebben de gegevens uit India geen rol gespeeld. De beoordeling is gebaseerd op dierproeven, wetenschappelijke literatuur en het aantonen van equivalentie van de Axxion stent met andere stents die al op de markt zijn. Omdat gebruikersgegevens uit India wel bekend waren heeft de MHRA wel gekeken of er uit deze gegevens informatie naar voren kwam die in tegenspraak waren met de eigen conclusie. </antwoord>
      <antwoord nummer="13 en 14">Ja, dat vind ik juist. Het in India uitgevoerde klinisch onderzoek was niet noodzakelijk voor het verkrijgen van een CE-certificaat. Ook zonder deze klinische informatie voldoet de conformiteitbeoordelingsprocedure aan de geldende eisen. TNO heeft voor het eerste jaar intensieve post marketing surveillance verlangd om snel meer zekerheid te krijgen over de op zichzelf gerechtvaardigd veronderstelde positieve werking van de specifieke combinatie van deze stent met dit geneesmiddel. Occam heeft in 2005/2006 een klinisch onderzoek conform de Europese regelgeving uitgevoerd met de Axxion stent in Europa. De uitkomsten van dit onderzoek hebben geleid tot continuering van het CE-certificaat. </antwoord>
      <antwoord nummer="15">In de brief van 28 september 2006 aan de Tweede Kamer (30 800 XVI, nr. 8) heb ik aangegeven dat wat betreft het handelen van bedrijven in landen buiten de EU, de Nederlandse overheid verwacht dat zij op het gebied van maatschappelijk verantwoord ondernemen conform internationale richtlijnen (onder andere de Verklaring van Helsinki) opereren. De overheid stimuleert het gebruik van de OESO-Richtlijnen voor Multinationale Ondernemingen bij internationale handels- en investeringspraktijken. Deze richtlijnen hebben een vrijwillig karakter en voorzien niet in sancties. Ik vind het een goede zaak dat fabrikanten daarnaast zelf initiatieven ontplooien om een ethische code te ontwikkelen ten aanzien van het aanbieden en doen van klinisch onderzoek met medische hulpmiddelen die in Europa nog niet zijn toegelaten in landen buiten de Europese Unie. Overigens moet het klinisch onderzoek dat wordt gebruikt voor de CE-markering altijd voldoen aan artikel 13 van het Besluit medische hulpmiddelen en de regeling klinisch onderzoek. De inspectie houdt daar toezicht op wat betreft de producten die door Nederlandse Notified Bodies worden beoordeeld. Vooralsnog acht ik het niet nodig om aanvullende maatregelen te treffen op het ethische vlak naast de al bestaande richtlijnen en gedragscodes. </antwoord>
      <noten afkomstig="antwoord"/>
   </antwoorden>
</kvr>
