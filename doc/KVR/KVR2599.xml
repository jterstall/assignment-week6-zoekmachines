<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid Rosenmöller(GroenLinks) over CTSV-rapporten. (Ingezonden 23 februari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2599
</item>
         <item attribuut="Inhoud">Betreft een reactie van staatssecretaris Linschoten op het bericht dat hij weigerde kennis te nemen van de rapporten van de Ctsv over financiële prikkels in de Ziektewet.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Sociale verzekeringen Ziektewet</item>
         <item attribuut="Vindplaats">Kamervragen met antwoord 1995-1996, nr. 652, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1996-02-23</item>
         <item attribuut="Datum_indiening">1996-02-23</item>
         <item attribuut="Document-id">KVR2599</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1321" allpagenumbers="1321 1322" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="652" onderwerp="" indiendatum="1996-02-23">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1996-02-23">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoe verhoudt zich uw weigering op 21 november 1995 om kennis te nemen van de rapporten van het CTSV betreffende de evaluatie van de wet TZ tot de sterke nadruk die de Kamer aan de vooravond van het debat over wetsvoorstel WULBZ heeft gelegd op tijdige kennisname van de inhoud van de rapporten? </vraag>
      <vraag nummer="2">Hoe zijn uw tijdens het debat op 28 november 1995 gedane uitspraken «Ik heb het niet in de hand. Ik kan alleen het verzoek doen» (namelijk om het beschikbare materiaal ter beschikking te stellen) en «voorzover ik begrepen heb, was de procedure totnutoe dat ik in de loop van de vrijdag de beschikking over het rapport zou krijgen» te rijmen met het bericht dat u deze rapporten reeds een week eerder zouden zijn aangeboden? </vraag>
      <vraag nummer="3">Deelt u de mening dat, indien het bericht juist is dat u reeds op 21 november 1995 had kunnen beschikken over de door het bestuur van het CTSV goedgekeurde rapporten, u de Kamer onjuist heeft ingelicht? </vraag>
      <vraag nummer="4">Had de voorzitter van het CTSV in een aanvankelijk ten behoeve van de rijksrecherche opgesteld overzicht aangegeven dat u de bedoelde rapporten niet in ontvangst wilde nemen en dat zij deze passage later uit dat overzicht heeft laten schrappen? Waarom is dat gebeurd? </vraag>
      <vraag nummer="5">Bent u bereid de antwoorden op deze vragen en de vragen van andere leden in deze kwestie zo spoedig mogelijk, doch uiterlijk op 26 februari a.s. aan de Kamer te doen toekomen? Toelichting Deze vragen dienen ter aanvulling op de eerdere vragen ter zake van het lid Marijnissen. </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 5" voetnoot="1 2">In antwoord op de vragen 1 tot en met 8 van de leden Marijnissen en 1 tot en met 5 Rosenmo¨ller naar aanleiding van een artikel in het Parool, waar ik kennis van heb genomen, heb ik behoefte de geschiedenis rondom het verschijnen van de Ctsv rapporten over financie¨le prikkels in de Ziektewet te memoreren. Op 21 november heb ik naar aanleiding van berichten dat delen van de komende rapporten uitgelekt waren telefonisch contact gehad met de voorzitter van het College. Zij bood mij aan de uitgelekte teksten ter beschikking te stellen. Ik heb daarop geantwoord dat ik alleen op bestuurlijk geautoriseerde stukken kan reageren. Het bleek mij dat bestuurlijke vaststelling nog niet had plaatsgevonden. Op 22 november heb ik bij brief <voetnoot nummer="1"/>de Kamer hierover ingelicht. In het Kamerdebat op dezelfde dag heb ik dit standpunt nogmaals herhaald. Op 27 november heb ik nogmaals, voorafgaand aan de tweede termijn van de behandeling van de WULBZ, bij het Ctsv geı¨nformeerd wanneer bestuurlijke vaststelling van de rapporten voorzien was. Het bleek mij dat het College voornemens was de rapporten vast te stellen in de vergadering van 1 december. Tijdens de tweede termijn heb ik aangeboden het Ctsv te verzoeken de concepten ter beschikking te stellen. Dezelfde dag zijn de concepten <voetnoot nummer="2"/>aan de Kamer aangeboden. De rapporten zijn vervolgens op 1 december door het College vastgesteld. Derhalve moet ik constateren dat ik voor 1 december niet kon beschikken over door het College vastgestelde rapporten, wel heb ik voorafgaand aan de tweede termijn het College verzocht de concepten ter beschikking te stellen. Dit is het eerste moment geweest dat ik ook zelf kennis heb genomen van de inhoud van deze rapporten. Ik moet u dan ook mededelen dat ik de Kamer juist heb ingelicht. Tenslotte moet ik mededelen dat mij slechts bekend is dat het rijksrecherche onderzoek door het College aangevraagd is. Ik heb geen kennis van eventuele wijzigingen in het door het Ctsv opgestelde overzicht ten behoeve van dit onderzoek. Voor de goede orde vermeld ik dat in lopende rijksrecherche onderzoeken vanzelfsprekend niet door bewindslieden kan worden getreden. </antwoord>
      <noten afkomstig="antwoord">
         <noot nummer="1">TK 24 439, nr. 13</noot>
         <noot nummer="2">TK 24 439, nr. 14</noot>
      </noten>
   </antwoorden>
</kvr>
