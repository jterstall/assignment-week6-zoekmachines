<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) aan de minister van Sociale Zaken en Werkgelegenheid over de gevolgen van de kabinetsplannen voor de koopkracht van huishoudens in Nederland. (Ingezonden 16 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16221
</item>
         <item attribuut="Inhoud">Vragen naar aanleiding van het artikel 'Huishoudens dupe plannen kabinet' (Volkskrant, 14 agustus 2002), gebaseerd op berekeningen van het CPB en de stellingname van de econoom De Kam, dat mogelijk 250.000 tot een half miljoen huishoudens er als gevolg van de kabinetsplannen (o.a. afschaffen spaarloonregeling en lijfrente-aftrek) erop achteruitgaan.</item>
         <item attribuut="Rubriek">Inkomen en rechtspositie (Inkomens) Staats- en bestuursrecht (Regering)</item>
         <item attribuut="Trefwoorden">Huishoudens Regeringsbeleid Spaarregelingen</item>
         <item attribuut="Vindplaats">Kamervragen met antwoord 2001-2002, nr. 1628, Tweede Kamer</item>
         <item attribuut="Vraagnr_bij_indiening">2010213910</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">2002-09-06</item>
         <item attribuut="Datum_indiening">2002-08-16</item>
         <item attribuut="Document-id">KVR16221</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3461" allpagenumbers="3461 3462" vetnummer="2010213910" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16221" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1628" onderwerp="" indiendatum="2002-08-16">
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-09-6">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het artikel in De Volkskrant van 14 augustus jl. dat onder de titel «Huishoudens dupe plannen kabinet» verscheen op de voorpagina? </vraag>
      <vraag nummer="2">Hoe denkt u over de berekeningen van het CPB waaruit zou blijken dat minstens 250 duizend huishoudens er de komende jaren in inkomen op achteruit gaan in het licht van de belofte tijdens de formatie dat niemand erop achteruit zou gaan? </vraag>
      <vraag nummer="3">Hoe beoordeelt u de stellingname van de Groningse econoom Flip de Kam dat het aantal mensen dat als gevolg van de plannen van het kabinet erop achteruitgaat makkelijk kan oplopen tot een half miljoen? </vraag>
      <vraag nummer="4">Is het mogelijk om nieuwe berekeningen te laten maken waarbij wel rekening wordt gehouden met de afschaffing van het spaarloon en de lijfrente-aftrek? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3" voetnoot="1">Het CPB heeft een eerste doorrekening gemaakt van de in het Strategisch Akkoord opgenomen beleidsvoorstellen. Een onderdeel van die doorrekening betreft de gevolgen voor de inkomensontwikkeling van huishoudens. Het CPB hanteert daarbij een model dat op basis van een gestileerde weergave van de werkelijkheid een indicatie geeft van de effecten op huishoudniveau. Op basis hiervan zou 4% van de huishoudens (250 000) er op achteruit gaan in de komende jaren. Overigens is de geraamde omvang van de gemiddelde achteruitgang voor degenen die er op achteruit gaan in de CPB-berekeningen niet groot <voetnoot nummer="1"/>. De heer De Kam stelt dat als rekening gehouden wordt met de afschaffing van het spaarloon en de lijfrente-aftrek, de groep verliezers bijna dubbel zo groot wordt. Het CPB geeft zelf nadrukkelijk aan dat het in haar berekeningen om een benadering van de werkelijkheid gaat. Het is moeilijk om een goede indicatie te geven van het aantal mensen dat er als gevolg van de gepresenteerde plannen in de komende kabinetsperiode op achteruit zal gaan. Hiertoe is informatie nodig over de exacte doorwerking van maatregelen op het niveau van individuele huishoudens. Het effect van veel maatregelen kan tussen individuele huishoudens sterk verschillen. Van belang is bijvoorbeeld de mate waarin een huishouden daadwerkelijk van het spaarloon gebruik maakt. Omdat de uiteindelijke doorwerking op de inkomens van huishoudens een gevolg is van de cumulatie van verschillende regelingen, is vervolgens informatie nodig over de mate waarin meerdere lastenverlichtende en lastenverzwarende maatregelen tegelijkertijd effect hebben bij individuele huishoudens. Deze informatie is niet beschikbaar. Er zijn dus onvoldoende gegevens om een exacte indicatie te geven van het aantal huishoudens voor wie de cumulatie van lastenverzwarende maatregelen (zoals afschaffen spaarloon en basisaftrek lijfrente) zwaarder weegt dan de lastenverlichting in de vorm van onder andere de afschaffing van de OZB voor particuliere huishoudens, de extra maatregelen voor gezinnen met kinderen en de verlaging van de benzineaccijns. Overigens zijn op onderdelen door het CPB veronderstellingen gemaakt over de vormgeving van maatregelen die nog niet tot in details vaststaan. De definitieve vormgeving van deze maatregelen kan leiden tot een ander inkomensbeeld. Het kabinet heeft in het Strategisch Akkoord haar streven naar een evenwichtige inkomensontwikkeling verwoord. In het debat over de regeringsverklaring is duidelijk gemaakt dat de sterkste schouders de zwaarste lasten moeten dragen. De inkomensontwikkeling voor het jaar 2003 zal in de Sociale Nota 2003 nader toegelicht worden. </antwoord>
      <antwoord nummer="4" voetnoot="2">Zoals in het antwoord op de vragen 2 en 3 is verwoord is het moeilijk om bij het berekenen van het aantal huishoudens (figuur 4.1 op pagina 22 van het CPB-werkdocument) dat er op achteruit gaat rekening te houden met de afschaffing van het spaarloon en de lijfrente-aftrek. Hiervoor is de verdeling van de effecten naar individuele huishoudens en met name de cumulatie hiervan met andere maatregelen een te grote onbekende factor. In de door het CPB gepresenteerde gemiddelde koopkrachtcijfers voor de komende kabinetsperiode (tabel 4.1 op pagina 21 van het CPB-werkdocument) is het (gemiddelde) effect van de afschaffing van het spaarloon wel meegenomen. Enkele maatregelen zijn door het CPB niet in de gemiddelde koopkrachtcijfers opgenomen. Dit betreft onder meer de maatregelen in het kader van levensloop en het afschaffen van de basisaftrek lijfrente. Het CPB geeft aan dat indien deze maatregelen meegenomen zouden worden de gepresenteerde koopkracht over de periode 2003–2006 gemiddeld per jaar bijna 0,1%-punt lager uit zou komen <voetnoot nummer="2"/>. </antwoord>
      <noten afkomstig="antwoord">
         <noot nummer="1">CPB-werkdocument 22, juli 2002, figuur 4.1. pagina 22</noot>
         <noot nummer="2">CPB-werkdocument 22, juli 2002, p.18</noot>
      </noten>
   </antwoorden>
</kvr>
