<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de indicatie van WSW'ers. (Ingezonden 29 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7282
</item>
         <item attribuut="Rubriek">Arbeid (Overig) Sociale zekerheid (Bijstand (ABW, RWW, Wet Sociale Werkvoorziening)) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Sociale werkvoorziening</item>
         <item attribuut="Vindplaats">Kamervragen met antwoord 1997-1998, nr. 1369, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-06-17</item>
         <item attribuut="Datum_indiening">1998-04-29</item>
         <item attribuut="Document-id">KVR7282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2799" allpagenumbers="2799 2800" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7282" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1369" onderwerp="" indiendatum="1998-04-29">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-06-17">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Kent u de berichtgeving <voetnoot nummer="1"/>over de eerste ervaringen met de indicatie van WSW’ers op grond van de Nieuwe Wet Sociale Werkvoorziening? <voetnoot nummer="2"/>
      </vraag>
      <vraag nummer="2">Deelt u de mening van de directeur van de NOSW dat de eerste ervaringen dramatisch zijn nu alleen nog de zeer zwaar gehandicapten worden geïndiceerd voor de sociale werkvoorziening? Zo neen, waarom niet? </vraag>
      <vraag nummer="3">Zullen als gevolg van de nieuwe indicering zo’n 1500 mensen van de SW-wachtlijsten worden afgevoerd omdat ze te zwaar gehandicapt zijn? Is er voor deze groep mensen geen plaats in de dagopvang omdat daar nog 4000 personen op de wachtlijsten staan? </vraag>
      <vraag nummer="4">Welke plannen heeft de regering om die wachtlijsten aan te pakken? </vraag>
      <vraag nummer="5">Bent u het met de directeur van de NOSW eens dat de SW-bedrijven nog verder in de financiële problemen zullen komen doordat met alleen nog de zwaar gehandicapten dezelfde bedrijfsresultaten moeten worden behaald als voorheen? Zo neen, om welke reden niet? </vraag>
      <vraag nummer="6" voetnoot="3">Zullen de SW-bedrijven de oplossing voor deze problemen niet gaan zoeken in het aantrekken van uitzendkrachten of in het oprichten van aparte private bedrijven <voetnoot nummer="3"/>waar de geïndiceerde WSW’er wordt gedetacheerd en waar niet- of minder gehandicapte werknemers de hoofdmoot van de productie leveren? Wat is uw mening over deze «sluiproutes» om aan de werking van de Nieuwe Wet Sociale Werkvoorziening te ontkomen? </vraag>
      <vraag nummer="7">Zijn deze eerste ervaringen voor u aanleiding om de indicatiecriteria te versoepelen? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-04-28" bron="Trouw">Trouw, 28 april 1998</noot>
         <noot nummer="2" documenttype="Kamerstuk" kamerstuk-id="25 048">Kamerstuk 25 048</noot>
         <noot nummer="3">De Maastrichtse Toeleveringsbedrijven richtten een aparte b.v. op voor de productie van geldkistjes</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van het krantenartikel waarnaar wordt verwezen. </antwoord>
      <antwoord nummer="2">Bij de herziening van de Wsw is beoogd dat arbeid in de sociale werkvoorziening beschikbaar is voor hen die daar echt op aangewezen zijn. Via onder meer het objectief maken van de indicatiestelling kan dit ertoe leiden dat er relatief meer kandidaten met een zwaardere arbeidshandicap de Wsw zullen instromen. Het is echter nog veel te vroeg om een oordeel te kunnen geven over de stand van zaken. Gemeenten hebben in het laatste kwartaal van 1997 extra middelen gekregen om de wachtlijst te bekorten, waardoor er in dat kwartaal naar verhouding een groot aantal mensen is geplaatst. Daar komt bij dat de gemeenten het proces van instellen van nieuwe indicatie-commissies nog niet overal hebben afgerond, waardoor nog maar weinig mensen conform de nieuwe indicatie-tabel zijn geïndiceerd. Een representatief beeld zal pas na verloop van enige tijd kunnen ontstaan. </antwoord>
      <antwoord nummer="3">Het genoemd aantal van 1500 is niet gebaseerd op gegevens van het Ministerie van Sociale Zaken en Werkgelegenheid maar komt uit een inventarisatie die gehouden is in opdracht van het NOSW. Het gaat daarbij volgens het krantenartikel om personen die reeds een Wsw-dienstbetrekking hebben, maar die beter op hun plaats zouden zijn in een dagvoorziening. Ik wil erop wijzen dat de huidige werknemers niet zullen worden geherindiceerd. Zoals ook reeds onder de oude wet gold kunnen personen, die niet langer voldoen aan de criteria van de wet, alleen dan worden overgeplaatst naar een zorgvoorziening, wanneer er aansluitend een plaats is in zo’n dagverblijf. Daardoor is hun dagbesteding gewaarborgd. Met betrekking tot de vraag over de wachtlijst voor de dagopvang heeft de Minister van Volksgezondheid, Welzijn en Sport mij bericht dat het Zorgregistratiesysteem aangeeft dat er per 30 juni 1997 voor dagbesteding 4251 wachtenden zijn, waarvan 3234 urgent. De wachttijden van deze urgent wachtenden is als volgt verdeeld: – 30% wacht korter dan een half jaar – 21% wacht tussen een half en 1 jaar – 26% wacht tussen de 1 en 2 jaar – 23% wacht langer dan 2 jaar. </antwoord>
      <antwoord nummer="4">Voor het jaar 1998 heeft de Minister van Volksgezondheid, Welzijn en Sport de plannen aangegeven in het Jaaroverzicht Zorg 1998 en in de Derde rapportage aanpak wachtlijsten in de gehandicaptenzorg (brief aan de Tweede Kamer DGB/OAG 981140 van 5 maart 1998). Voor de jaren na 1998 geldt, dat de plannen om wachtlijsten aan te pakken onderdeel vormen van het beleidsprogramma van het nieuwe kabinet. Derhalve kunnen voor de jaren na 1998 nog geen concrete mededelingen worden gedaan. </antwoord>
      <antwoord nummer="5 en 6">Het is een misverstand dat door de nauwkeuriger omschrijving van de doelgroep in de sociale werkvoorziening en de objectivering van de indicatiestelling, uitsluitend nog zwaarder gehandicapten in de sociale werkvoorziening zullen instromen. Voornaamste verschil met het verleden is dat nauwkeuriger wordt nagegaan of betrokkene is aangewezen op arbeid onder aangepaste omstandigheden. Voorzover verschuivingen in de samenstelling in de populatie zullen optreden, zal dat geschieden langs de weg van de geleidelijkheid, zodat Sw-bedrijven hun werkprocessen op de mogelijkheden en beperkingen van de werknemers kunnen afstemmen. Het geringere prestatievermogen van zwaarder arbeidsgehandicapten wordt bovendien gecompenseerd door een aanmerkelijk hogere rijkssubsidie dan onder de oude wet. </antwoord>
      <antwoord nummer="7">Op grond van artikel 46 WSW zal de werking van de wet binnen drie jaar worden geëvalueerd. Voor een versoepeling van criteria zie ik geen aanleiding. </antwoord>
      <noten afkomstig="antwoord"/>
   </antwoorden>
</kvr>
