<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Financiën over het openstellen van de markt voor hedge funds voor individuele consumenten. (Ingezonden 14 oktober 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21597
</item>
         <item attribuut="Inhoud">De Britse toezichthouder (FSA) wil de markt voor hedge funds voor individuele consumenten openen. Hoe zit de Nederlandse hedge funds markt in elkaar en wat zijn de positieve en negatieve gevolgen voor consumenten.</item>
         <item attribuut="Rubriek">Geld- en kapitaalmarkt (Beleggingen)</item>
         <item attribuut="Trefwoorden">Beleggingen</item>
         <item attribuut="Vindplaats">Kamervragen met antwoord 2004-2005, nr. 369, Tweede Kamer</item>
         <item attribuut="Vraagnr_bij_indiening">2040501760</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2004-11-09</item>
         <item attribuut="Datum_indiening">2004-10-14</item>
         <item attribuut="Document-id">KVR21597</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="771" allpagenumbers="771 772" vetnummer="2040501760" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21597" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="369" onderwerp="" indiendatum="2004-10-14">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-11-9">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichtgeving omtrent het mogelijk openen, door de Britse toezichthouder Financial Services Authority (FSA), van de markt voor hedge funds of «alternatieve beleggingen» voor individuele consumenten? <voetnoot nummer="1"/>
      </vraag>
      <vraag nummer="2">In welke mate staan hedge funds in Nederland open voor individuele consumenten? </vraag>
      <vraag nummer="3">Deelt u de mening, die in bovengenoemde berichtgeving naar voren kwam, dat hedge funds «vrijwel ongereguleerde instrumenten zijn, die zeer gevaarlijk kunnen zijn in de handen van een retailbelegger»? Zo neen, waarom niet? Zo ja, welke conclusies verbindt u daaraan, bijvoorbeeld voor toezichtregels en consumentenvoorlichting? </vraag>
      <vraag nummer="4">Hoe groot is het beheerd vermogen van hedge funds in Nederland? Welke trend is hierin waar te nemen? </vraag>
      <vraag nummer="5">Voor welk gedeelte hebben institutionele beleggers in hedge funds belegd en voor welk gedeelte particuliere beleggers? Zijn hierin trends waar te nemen? </vraag>
      <vraag nummer="6">Kunt u een overzicht geven van alle positieve en negatieve effecten die hedge funds kunnen hebben, waaronder ook de effecten op de macro-economische stabiliteit en de stabiliteit op de financiële markten? </vraag>
      <vraag nummer="7">Deelt u de mening dat de omvang van de Nederlandse hedge funds relatief ten opzichte van de rest van de markt niet relevant is, maar wel de omvang van buitenlandse hedgefunds op de Nederlandse financiële markten? </vraag>
      <vraag nummer="8">Kunt u een overzicht geven van alle positieve en negatieve effecten die hedge funds kunnen hebben, specifiek op de Nederlandse financiële markten? </vraag>
      <noten afkomstig="vraag">
         <noot nummer="1" datum="2004-10-5" bron="Financieel Dagblad">Financieel Dagblad, 5 oktober 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In Nederland mogen deelnemingen in beleggingsinstellingen alleen aan particuliere beleggers worden aangeboden wanneer de instelling een vergunning heeft op grond van de Wet toezicht beleggingsinstellingen, en daarmee onder toezicht staat van de Autoriteit Financiële Markten (AFM). Deze wet kent, behalve voor zogeheten icbe’s (instellingen voor collectieve belegging in effecten), geen beperkende bepalingen omtrent het beleggingsbeleid van een beleggingsinstelling. Ook instellingen die gevat kunnen worden onder de verzamelterm hedge funds komen voor een vergunning in aanmerking, mits zij aan alle vereisten uit wet- en regelgeving voldoen. </antwoord>
      <antwoord nummer="3">Hedge funds is een verzamelterm om fondsen aan te duiden die gebruik maken van zeer uiteenlopende beleggingstechnieken. In het algemeen gaat het om niet rechttoe-rechtaan beleggende fondsen. Sommige bouwen met derivaten of geleend geld constructies die de invloed van marktbewegingen op de eigen beleggingsportefeuille zullen versterken, andere nemen juist tegengestelde posities in dezelfde markt in om zo min mogelijk last te hebben van marktschommelingen. Veel strategieën zijn gebaseerd op arbitrage: het uitbuiten van kleine prijsverschillen op de markten. De uitspraak dat hedge funds «vrijwel ongereguleerde instrumenten zijn, die zeer gevaarlijk kunnen zijn in de handen van een retailbelegger» deel ik niet, alleen al vanwege het feit dat het om zo’n breed scala aan totaal verschillende beleggingsinstellingen gaat. Alle legaal in Nederland aan particuliere beleggers aangeboden hedge funds staan onder toezicht van de AFM en moeten voldoen aan regels met betrekking tot onder andere transparantie, deskundigheid en betrouwbaarheid van de bestuurders, risicobeheersing en inrichting van de administratieve organisatie. De risico’s die met het beleggingsbeleid gemoeid zijn kunnen per hedge fund verschillen van zeer risicovol tot een risico vergelijkbaar met een obligatiebelegging. De regelgeving heeft niet tot doel de belegger tegen zulke risico’s te beschermen, maar schrijft wel voor dat de belegger er eerlijk en duidelijk over wordt geïnformeerd. </antwoord>
      <antwoord nummer="4">Doordat het begrip hedge funds niet eenduidig gedefinieerd is, is niet te zeggen welke beleggingsinstellingen precies tot deze beleggingscategorie gerekend moeten worden. Wel bestaat de indruk dat de afgelopen jaren het aantal fondsen dat zich direct of indirect bedient van de onder antwoord 3 genoemde technieken, is toegenomen. Dit soort fondsen maakt zowel in aantal als qua beheerd vermogen een klein percentage uit van alle beleggingsinstellingen. </antwoord>
      <antwoord nummer="5">Beleggingsinstellingen die uitsluitend open staan voor institutionele partijen vallen buiten het financieel toezicht in Nederland. De herkomst van gelden in fondsen die ook aan particuliere beleggers worden aangeboden wordt niet apart geadministreerd. </antwoord>
      <antwoord nummer="6 en 8">De AFM maakt op dit moment in het kader van de reguliere risico-analyse van financiële producten een analyse van de positieve en negatieve effecten die hedge funds kunnen hebben in het licht van de doelstellingen van het gedragstoezicht. Deze analyse zal na afronding – naar verwachting begin 2005 – publiek worden gemaakt. Voor wat de macro-economische effecten betreft moge ik verwijzen naar de antwoorden op de eerder door de leden Crone en Heemskerk gestelde vragen over hedge funds (Kamerstukken II, 2002–2003, Aanhangsel van de Handelingen, nr. 1456). </antwoord>
      <antwoord nummer="7">Buitenlandse hedge funds die zich op particuliere beleggers in Nederland richten vallen onder de Nederlandse vergunningplicht. De meeste beleggingsinstellingen die in Nederland onder hedge funds geschaard kunnen worden, beleggen echter indirect in andere hedge funds die vaak in het buitenland zijn gevestigd. Vanuit Nederland wordt daarop getrapt toezicht gehouden, dat wil zeggen dat de vergunninghoudende instelling moet zorgen dat de juiste informatie over de onderliggende (buitenlandse) fondsen wordt verwerkt in de eigen verslaglegging. Er is geen direct Nederlands toezicht op die onderliggende fondsen. </antwoord>
      <noten afkomstig="antwoord"/>
   </antwoorden>
</kvr>
