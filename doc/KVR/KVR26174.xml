<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Volkshuisvesting, Ruimtelijke Ordening en Milieubeheer over de isolatie van nieuwbouwwoningen. (Ingezonden 23 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26174
</item>
         <item attribuut="Inhoud">Vragen naar aanleiding van artikel 'Isolatie nieuwbouw ver beneden de maat' (Cobouw, 20 juni 2006), met het oog op esien volgens de Woningwet aan het toezicht van gemeenten op de uitvoeringskwaliteit van isolatie en tochtdichting bij nieuwbouw- en renovatieprojecten. Indiener vraagt verder aar de ervaringen met geschillen voor de Raad van Abritrage wat betreft dit onderwerp.</item>
         <item attribuut="Rubriek">Bouw (Bouwvoorschriften) Bouw (Woningbouw) Consument (Algemeen) Staats- en bestuursrecht (Gemeenten)</item>
         <item attribuut="Trefwoorden">Bouwvoorschriften Consumenten Gemeenten Woningbouw</item>
         <item attribuut="Vindplaats">Kamervragen met antwoord 2005-2006, nr. 1970, Tweede Kamer</item>
         <item attribuut="Vraagnr_bij_indiening">2050615640</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-08-21</item>
         <item attribuut="Datum_indiening">2006-06-23</item>
         <item attribuut="Document-id">KVR26174</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4185" allpagenumbers="4185 4186" vetnummer="2050615640" code="0506tkkvr1970" lopendefooter="Tweede Kamer, vergaderjaar 2005–2006, Aanhangsel" filenaam="KVR26174" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1970" onderwerp="" indiendatum="2006-06-23">
         <vrager partij="SP" oorsprong="parlement">Gerkens</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-08-21">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht «Isolatie nieuwbouw ver beneden de maat»? <voetnoot nummer="1"/>
      </vraag>
      <vraag nummer="2">Stelt de Woningwet op dit moment specifieke eisen aan het toezicht van gemeenten op de uitvoeringskwaliteit van isolatie en tochtdichting bij nieuwbouw- en renovatieprojecten? Zo neen, bent u bereid te overwegen de wet hierop aan te passen? </vraag>
      <vraag nummer="3">Hoe zijn de ervaringen met de geschillen voor de Raad van Arbitrage inzake gebrekkige isolatie en tochtdichting? Hoe vaak komen dergelijke geschillen voor? Hoe vaak wordt de klager in het gelijk gesteld? Wat kost een dergelijke procedure? </vraag>
      <vraag nummer="4">Wat zijn de kosten voor het maken van een infraroodopname, indien dit een standaardonderdeel wordt van de opleveringsprocedure? </vraag>
      <vraag nummer="5">Op welke wijze zou de consumentenbescherming met betrekking tot de uitvoeringskwaliteit van isolatie en tochtdichting verbeterd kunnen worden? </vraag>
      <vraag nummer="6">Bent u bereid maatregelen te treffen om de uitvoering van isolatie van nieuwbouw te verbeteren? Zo neen, waarom niet? Zo ja, welke? </vraag>
      <noten afkomstig="vraag">
         <noot nummer="1" datum="2006-06-20" bron="Cobouw">Cobouw, 20 juni 2006</noot>
      </noten>
   </vragen>
   <antwoorden aantal="6">
      <antwoord nummer="1">Ik heb het artikel over isolatie in de nieuwbouw (woningbouw) gelezen. Weliswaar is er geen sprake van een representatief onderzoek onder nieuw gebouwde woningen, de bevindingen zijn als zodanig voor mij voldoende aanleiding om te bezien welke extra aandacht ook vanuit de overheid moet worden gegeven aan het bouwen met voldoende kwaliteit, conform de bouwregelgeving. Dat is een verantwoordelijkheid van meerdere partijen betrokken bij de bouw van een woning. De VROM-inspectie doet dit najaar onderzoek naar de naleving van regels op gezondheidsaspecten: met name luchtverversing en geluid. In dat onderzoek wordt tevens voor de EPC nagegaan of is gebouwd overeenkomstig de verleende bouwvergunning. </antwoord>
      <antwoord nummer="2">Op grond van de Woningwet is de handhaving van de bouwregelgeving opgedragen aan het college van burgemeester en wethouders. In dat verband dient het college onder meer zorg te dragen voor het toezicht op de naleving van het verbod om te bouwen zonder of in afwijking van een bouwvergunning. Ten aanzien van het toezicht op de naleving van de regelgeving met betrekking tot het aanbrengen van isolatiemateriaal of uitvoering van tochtdichting zijn geen bijzondere vereisten opgenomen in de Woning-wet. Dit is mijn inziens ook niet nodig. Daarbij zou, voordat een aanpassing van de Woningwet wordt overwogen, eerst gekeken moeten worden hoe een betere naleving van de regelgeving door de bouwpraktijk gestimuleerd kan worden. Het wetsvoorstel tot wijziging van de Woningwet en enkele andere wetten (verbetering naleving, handhaafbaarheid en handhaving bouwregelgeving, 29 392) dat thans bij de Eerste Kamer in behandeling is, bevat aanknopingspunten voor een betere naleving. Tevens heeft de Vereniging Bouw- en Woningtoezicht Nederland (VBWTN), met financiële steun van VROM, een toezichtprotocol opgesteld als hulpmiddel bij een efficiënt en professioneel gemeentelijk toezicht. Overigens ligt de primaire verantwoordelijkheid voor het bouwen conform de verleende bouw-vergunning en volgens goed vakmanschap bij de opdrachtgever en de door hem ingeschakelde aannemer. </antwoord>
      <antwoord nummer="3">Veel van de woningen die jaarlijks worden gebouwd vallen onder een garantie- en waarborgregeling. Ca. 80% van de nieuwbouwwoningen wordt gebouwd onder «GIW-garantie» van het Garantie-Instituut Woningbouw (GIW). Wanneer de koper of eigenaar van een nieuwgebouwde woning (met garantie) klachten heeft over de kwaliteit van de woning kan hij zowel terecht bij de garantie-instelling als ook de Raad van Arbitrage (RvA). Het GIW kent slechts weinig zaken die verband houden met een slechte thermische isolatie van de woning. Dit wordt wellicht mede veroorzaakt doordat de tekortkomingen aan het isolatiepakket voor een koper niet direct zichtbaar zijn. Deze tekortkomingen worden dan ook niet opgemerkt bij de opleveringskeuring van de woning, omdat deze doorgaans een visuele inspectie betreft. De kosten van een arbitrageprocedure bij het GIW is momenteel 45 euro. Indien de klacht van de koper door de arbiter van het GIW gegrond wordt verklaard, bijvoorbeeld op basis van een infraroodmeting, dient de ondernemer de gebreken op eigen kosten te verhelpen. De koper van de woning kan zich met zijn klacht ook richten tot de RvA. De RvA kent eveneens weinig arbitragezaken met betrekking tot de thermische isolatie van de woning of tochtdichting. En in de enkele gevallen die zijn aangebracht gaat het vaak om juridische kwesties en de betaling van werkzaamheden uitgevoerd door de ondernemer in plaats van de uitvoeringskwaliteit van het aanbrengen van isolerende voorzieningen. In de gevallen die in het verleden zijn aangebracht en waarin de klager ten aanzien van zijn klachten over de thermische isolatie in het gelijk is gesteld, is de aannemer ook daadwerkelijk veroordeeld tot uitvoering van herstelwerkzaamheden. De kosten van de arbitrageprocedure bij de RvA zijn afhankelijk van de schadeclaim. Er is hiervoor niet een bedrag te noemen. </antwoord>
      <antwoord nummer="4">Navraag leert mij dat een enkele infraroodopname voor een woning plus rapportage door een genormeerd adviesbureau kan worden uitgevoerd voor een bedrag van ca. 400 euro excl. BTW en reiskosten. Indien de meting voor een project met meerdere woningen wordt uitgevoerd zullen de kosten lager uitvallen. Voor een project van ca. 50 woningen kost een dergelijke meting ca. 1.600 euro (excl. BTW en reiskosten). Een infraroodmeting is inderdaad geen standaard test in de opleveringsprocedure. In de huidige praktijk bestaat de opleveringskeuring uit een visuele inspectie tijdens de overdracht van de woning. Dat een infraroodmeting niet vaak wordt uitgevoerd heeft onder andere te maken met de kosten van een dergelijke meting als ook de voorwaarden waaronder een betrouwbare meting kan worden uitgevoerd. De meting kan alleen worden uitgevoerd indien het temperatuurverschil tussen de buiten- en binnentemperatuur voldoende groot is. Doorgaans worden dergelijke metingen alleen in de koudeperiode (winter) uitgevoerd. </antwoord>
      <antwoord nummer="5">Om te kunnen voldoen aan de wettelijk vereiste energieprestatie is het zorgvuldig aanbrengen van isolatie-materiaal en uitvoering van tochtdichting van belang. In principe ziet de gemeente toe op uitvoering van de bouw en daarmee ook op de uitvoeringskwaliteit. De consumentenbescherming behoeft hiervoor niet te worden aangepast of verbeterd. Naast de publieke regelgeving ter bescherming van de woonconsument dan wel de koper van een woning is er ook private regelgeving. De garantie- en waarborgregeling, bijvoorbeeld die van het GIW, geeft de koper van een woning extra zekerheid over de opleveringskwaliteit van de woning. Daarbij wordt er door de partijen in de markt, die deze garantie voeren, ook toegezien op de bouwkwaliteit van de bouwers. Voorts hebben Bouwend Nederland en Vereniging Eigen Huis vorig jaar het «Keurmerk Klantgericht Bouwen» in de markt gezet. Met dit keurmerk worden bouwers aangesproken op de levering van de afgesproken kwaliteit en beoordeeld op consumenttevredenheid. </antwoord>
      <antwoord nummer="6">Ja. Ik zal in overleg treden met de Vereniging Nederlandse Gemeenten (VNG) en de Vereniging Bouw- en Woningtoezicht Nederland (VBWTN) om de in het artikel geschetste problematiek te bespreken. Nagegaan wordt of bij het toezicht door gemeenten tijdens de bouw extra aandacht besteed kan worden aan het aanbrengen van isolatiematerialen en uitvoering van tochtdichting. Eveneens zal ik het GIW vragen om een reactie op de hierboven geschetste problematiek. Het GIW heeft een verantwoordelijkheid jegens de kopers van een woning dat de woning minimaal voldoet aan de basiskwaliteit van de bouwregelgeving. Dit is immers een garantiebepaling van de GIW-garantie- en waarborgregeling die door de markt wordt gehanteerd. De Aangesloten Organisaties bij het GIW zouden meer kunnen toezien en de bouwers aanspreken op het zorgvuldig aanbrengen van isolatiematerialen en het voorkomen van problemen t.a.v. de thermische isolatie van de woning. </antwoord>
      <noten afkomstig="antwoord"/>
   </antwoorden>
</kvr>
