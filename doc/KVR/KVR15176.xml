<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, over de korting op de AOW-toeslag. (Ingezonden 11 februari 2002); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15176
</item>
         <item attribuut="Inhoud">Vragen over de korting op de partnertoeslag voor AOW-gerechtigden met partners onder de 65 jaar zonder eigen inkomen.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW</item>
         <item attribuut="Vindplaats">Kamervragen met antwoord 2001-2002, nr. 722, Tweede Kamer</item>
         <item attribuut="Vraagnr_bij_indiening">2010205960</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2002-03-04</item>
         <item attribuut="Datum_indiening">2002-02-11</item>
         <item attribuut="Document-id">KVR15176</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1517" allpagenumbers="1517 1518" vetnummer="2010205960" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15176" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="722" onderwerp="" indiendatum="2002-02-11">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2002-03-4">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat AOW-gerechtigden met een partner jonger dan 65 jaar zonder eigen inkomen een korting op hun partnertoeslag krijgen van 2% per jaar, omdat deze partner niet AOW-verzekerd is geweest? </vraag>
      <vraag nummer="2">Is het waar dat de partnertoeslag voor AOW-gerechtigden juist bedoeld is ter compensatie van het ontbreken van een eigen inkomen van de partner jonger dan 65 jaar? </vraag>
      <vraag nummer="3">Is deze korting op de partnertoeslag niet onredelijk, met name voor de jongere partner zonder eigen inkomen die in het verleden als grensarbeider heeft gewerkt en gelet op het feit dat het door de jongere partner opgebouwde buitenlandse pensioen pas na diens 65e levensjaar wordt uitgekeerd? </vraag>
      <vraag nummer="4">Vindt u het redelijk dat voor iemand die enige tijd in het buitenland heeft gewerkt de partnertoeslag gekort wordt en voor iemand die nooit gewerkt heeft en dus ook geen premie betaald heeft niet? Ziet u hierin een mogelijke strijd met het vrije verkeer van werknemers? </vraag>
      <vraag nummer="5">Bent u bereid de hoogte van de partnertoeslag enkel te laten afhangen van de afwezigheid van eigen inkomen van deze jongere partner en de grondslag van de AOW-uitkering van de AOW-gerechtigde zelf? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, op grond van artikel 13, tweede lid, onderdeel a, van de AOW vindt een korting op de bruto-toeslag plaats voor elk kalenderjaar, dat de echtgenoot van de pensioengerechtigde na het bereiken van zijn 15-jarige leeftijd, doch vóór het bereiken van de 65-jarige leeftijd van de pensioengerechtigde niet verzekerd is geweest. </antwoord>
      <antwoord nummer="2">De pensioengerechtigde kan aanspraak maken op een toeslag indien hij een jongere echtgenoot ten laste heeft. De hoogte van de toeslag wordt – naast de niet – verzekerde jaren en schuldige nalatigheid in de premiebetaling – (mede) beïnvloed door het inkomen van die jongere echtgenoot. </antwoord>
      <antwoord nummer="3">Neen. Zonder de kortingsbepaling op grond van niet-verzekerde jaren zou ten behoeve van de jongere echtgenoot mogelijk een toeslag kunnen worden verleend die hoger is dan het AOW-ouderdomspensioen waarop hij of zij ooit zelf aanspraak kan maken. Bovendien zou aldus de AOW de rol van de Algemene Bijstandswet voor de tijd tussen de pensioengerechtigde leeftijden van de echtgenoten overnemen. </antwoord>
      <antwoord nummer="4">Aan het feit dat ten behoeve van iemand die nooit gewerkt heeft en dus ook geen premie heeft betaald, toch recht bestaat op een AOW-toeslag, ligt het fundament van de volksverzekeringen ten grondslag, namelijk de solidariteitsgedachte. Een ieder die in Nederland woont is in beginsel verzekerd voor de AOW. Weliswaar is een verzekeringsplichtige ook premieplichtig over zijn of haar inkomen, dat neemt niet weg dat in de situatie waarbij inkomen ontbreekt, premiebetaling achterwege blijft. Van een korting te zijner tijd op de toeslag wegens niet-verzekerde jaren of wegens schuldige nalatigheid in de premiebetaling zal dan ook geen sprake zijn. Degene die enige tijd buiten ons land heeft gewerkt is gedurende die periode niet onderworpen geweest aan het Nederlandse stelsel van sociale zekerheid maar aan dat van het land waar hij zijn werkzaamheden gedurende die periode heeft uitgeoefend. Ik acht het dan ook geenszins onredelijk dat zo ’n niet-verzekerde periode – gebaseerd op de betreffende wettelijke bepalingen – te zijner tijd doorwerkt in zowel de toeslag als het pensioen. </antwoord>
      <antwoord nummer="5">Ik zie – op grond van mijn antwoorden op de vragen 3 en 4 – geen aanleiding de huidige bepalingen in de AOW die leiden tot korting op de toeslag te wijzigen. </antwoord>
      <noten afkomstig="antwoord"/>
   </antwoorden>
</kvr>
