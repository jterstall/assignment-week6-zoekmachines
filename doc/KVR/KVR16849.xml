<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volksgezondheid, Welzijn en Sport, Landbouw, Natuurbeheer en Visserij en de staatssecretaris van Volkshuisvesting, Ruimtelijke Ordening en Milieubeheer over de controle op genetisch veranderd voedsel. (Ingezonden 6 december 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16849
</item>
         <item attribuut="Inhoud">Vragen over het bericht in Trouw, 4 december 2002 dat de Voedsel- en Warenautoriteit nauwelijks controleert op genetische modificatie van voedingsmiddelen. Vragen ter aanvulling op eerdere vragen terzake van de leden Ormel en Atsma, ingezonden 5 december 2002, vraagnummer 2020304150.</item>
         <item attribuut="Rubriek">Consument (Levensmiddelenkeuring)</item>
         <item attribuut="Trefwoorden">Genetische manipulatie Levensmiddelenkeuring</item>
         <item attribuut="Vindplaats">Kamervragen met antwoord 2002-2003, nr. 493, Tweede Kamer</item>
         <item attribuut="Vraagnr_bij_indiening">2020304190</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2002-12-11</item>
         <item attribuut="Datum_indiening">2002-12-06</item>
         <item attribuut="Document-id">KVR16849</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1041" allpagenumbers="1041 1042" vetnummer="2020304190" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16849" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="493" onderwerp="" indiendatum="2002-12-6">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volksgezondheid, Welzijn en Sport, Landbouw, Natuurbeheer en Visserij en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-11">
         <antwoorder functie="staatssecretaris" ministerie="Volksgezondheid, Welzijn en Sport">Ross-Van Dorp</antwoorder>
         <mede-antwoorder>de minister van Landbouw, Natuurbeheer en Visserij en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat de Voedsel- en Warenautoriteit (VWA) zegt dat slechts «heel erg af en toe» wordt gecontroleerd of geïmporteerd voedsel genetisch gemodificeerde ingrediënten bevat? Zo ja, sinds wanneer bent u hiervan op de hoogte? </vraag>
      <vraag nummer="2">Deelt u de mening dat indien blijkt dat de controles inderdaad nauwelijks plaatsvinden, er hiermee onvoldoende zekerheid is dat het verbod op import van genetisch gemodificeerd voedsel ook daadwerkelijk wordt nageleefd? Zo ja, welke consequenties verbindt u hieraan? Zo neen, waarom niet? </vraag>
      <vraag nummer="3">Heeft de VWA, onderdeel Keuringsdienst van Waren, inderdaad te weinig menskracht en technische middelen om toe te zien op de naleving van het importverbod? </vraag>
      <vraag nummer="4">Waarom is er volgens de VWA sprake van een gebrek aan duidelijke regels? Welke regels zijn nu leidend voor de controles door de VWA? Deelt u de analyse dat deze onvoldoende duidelijk zijn? Zo ja, wat gaat u hieraan doen? </vraag>
      <vraag nummer="5">Vindt u dat, indien er daadwerkelijk onvoldoende controles plaatsvinden, dit ervoor pleit om voorlopig het de-facto moratorium op gentech-voedsel in de EU te handhaven? Zo ja, bent u bereid dit standpunt kenbaar te maken binnen de Europese gremia? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-12-4" bron="Voedsel al jaren niet gentech onderzocht, Trouw">Voedsel al jaren niet gentech onderzocht, Trouw, 4 december 2002</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen terzake van de leden Ormel en Atsma, ingezonden 5 december 2002, vraagnr. 2020304150. </toelichting>
   <antwoorden aantal="5">
      <antwoord nummer="1">Ja. De Keuringsdienst van Waren, nu onderdeel van de VWA, heeft mij sinds mei 2000 enkele malen schriftelijk van de problematiek ten aanzien van de controle op voedselproducten afkomstig van GGO’s in het kader van de Warenwet op de hoogte gebracht. Via de door mij goedgekeurde jaarplannen ben ik op de hoogte van hun controle- en handhavingsinspanningen. Daarbij is overigens geen sprake van extra aandacht voor de controle op voedselproducten afkomstig van geïmporteerde genetisch gemodificeerde organismen omdat daartoe geen wettelijke basis bestaat (zie ook mijn antwoord op de vragen van de heren Ormel en Atsma). </antwoord>
      <antwoord nummer="2" voetnoot="1">Nee. Zie mijn antwoord op de vragen 2 en 3 van de leden Ormel en Atsma. <voetnoot nummer="1"/>
      </antwoord>
      <antwoord nummer="3">Zoals ik in mijn antwoorden op de vragen van de heren Ormel en Atsma heb aangegeven is er geen sprake van een importverbod. Afgezien daarvan heeft mijns inziens de VWA, Keuringsdienst van Waren voldoende menskracht en is voldoende uitgerust voor haar huidige taak in deze wat betreft apparatuur en opleiding. lk acht de conclusie gerechtvaardigd dat de huidige etiketteringsverplichting goed wordt nageleefd en de controle afdoende is. De controle van GGO’s en GG-voedingsmiddelen kent wel een aantal technische knelpunten. Om een goede controle te kunnen verrichten op de aanwezigheid van niet toegelaten GGO’s ontbreekt soms de exacte genetische informatie en het referentiemateriaal om de analysemethode betrouwbaar op te zetten. Ook de andere EU-lidstaten missen deze informatie. lk ben er daarom voorstander van dat de richtlijnen voor de controle in EU-verband worden gecoördineerd; overigens coördineert de Europese Commissie via het Joint Research Centre in Ispra het verkrijgen van deze noodzakelijke informatie. lk constateer evenwel dat het voorgestelde toekomstige EU-regime voor GGO-levensmiddelen en -diervoeders een aanzienlijke taakverbreding van de betrokken inspectiediensten tot gevolg heeft. Voor de gevolgen hiervan heeft Nederland in de Europese Raad bij herhaling aandacht gevraagd. De Europese Commissie heeft recent toegezegd ervoor zorg te zullen dragen dat de controle en handhaving van het toekomstige EU-regime praktisch en uitvoerbaar moet zijn en geen disproportionele effecten op lidstaten mag hebben in relatie tot het beoogde doel. </antwoord>
      <antwoord nummer="4">Op zich is er geen gebrek aan duidelijke regels. Op dit moment zijn in het kader van de Warenwet drie EG Verordeningen op dit terrein van kracht: • de Verordening (EG) EG 258/97 inzake nieuwe voedingsmiddelen en nieuwe voedselingrediënten, • de Verordening (EG) 1139/98 inzake de etikettering van voedingsmiddelen geproduceerd met genetisch gemodificeerde organismen en • de Verordening (EG) 50/2000 inzake de etikettering van voedingsmiddelen die genetisch gemodificeerde of met genetisch gemodificeerde organismen geproduceerde additieven en aroma’s bevatten. Wel heeft het kabinet in paragraaf 6.3 van de Integrale Nota Biotechnologie reeds aangegeven dat de verplichte informatie over de aanwezigheid van GGO’s of hun producten in voedingsmiddelen niet sluitend is geregeld. Hiermee wordt met name bedoeld dat belangrijke voedselingrediënten afkomstig van GGO’s die chemisch identiek zijn aan ingrediënten die op klassieke wijze zijn verkregen (sojaolie, in de toekomst suiker) van de etiketteringsplicht zijn uitgezonderd. Vorige week is er een politiek akkoord bereikt over een ontwerp (EU)-verordening inzake GGO-levensmiddelen en GGO-diervoeders. Na het van kracht worden van deze verordening vallen ook deze chemisch identieke ingrediënten onder de etiketteringsplicht. Nederland heeft deze uitbreiding van de etiketteringsvereisten in de besprekingen in de EU altijd gesteund. Wel is tegelijkertijd gewezen op het belang van een goede uitvoerbaarheid, handhaafbaarheid, fraudegevoeligheid en WTO-conformiteit van de nieuwe regels. Het voorgestelde toekomstige EU-regime voorziet in vereisten voor de traceerbaarheid van GGO’s en GG-ingrediënten door de hele keten heen. </antwoord>
      <antwoord nummer="5">Ik ben niet van mening dat er momenteel onvoldoende controles plaatsvinden. Nederland is altijd van mening geweest dat de huidige regelgeving de veiligheid van mens en milieu en de voedselveiligheid voldoende waarborgt en heeft vanuit deze mening altijd gepleit voor het zo snel mogelijk opheffen van het de facto moratorium op nieuwe markttoelatingen in de EU. In zekere zin wil ik bepleiten dat opheffen van het moratorium de controlediensten ondersteunt in de controle op de etiketteringsplicht van toegelaten producten afkomstig van GGO’s, omdat nieuwe toelatingen de verzekering geven dat de benodigde genetische informatie – die onderdeel uitmaakt van de gegevens die verplicht zijn in een toelatingsdossier – wel bekend wordt bij deze diensten evenals het referentiemateriaal. De controles kunnen daardoor breder en effectiever worden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="492" documentjaargang="2002-2003">Aanhangsel Handelingen, nr. 492, vergaderjaar 2002–2003.</noot>
      </noten>
   </antwoorden>
</kvr>
