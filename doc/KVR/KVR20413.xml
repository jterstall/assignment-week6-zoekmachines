<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer over illegale bouw van recreatievilla's in het Groene Hart. (Ingezonden 26 april 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20413
</item>
         <item attribuut="Inhoud">Zijn de 74 recreatievilla's die middenin het Groene Hart, in de gemeente Alkemade zijn gebouwd, strijdig met het huidige rijksbeleid op het gebied van de ruimtelijke ordening. Aanvullende vragen op eerder beantwoorde vragen Aanhangsel van de Handelingen II, 2003-2004, 1372.</item>
         <item attribuut="Rubriek">Bouw (Bouwvergunningen) Ruimtelijke ordening en infrastructuur (Bestemmingsplannen) Volkshuisvesting (Overig) Vrijetijdsbesteding (Recreatie)</item>
         <item attribuut="Trefwoorden">Bestemmingsplannen Bouwvergunningen Verblijfsrecreatie Woningen</item>
         <item attribuut="Vindplaats">Kamervragen met antwoord 2003-2004, nr. 1659, Tweede Kamer</item>
         <item attribuut="Vraagnr_bij_indiening">2030413580</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-06-02</item>
         <item attribuut="Datum_indiening">2004-04-26</item>
         <item attribuut="Document-id">KVR20413</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3513" allpagenumbers="3513 3514" vetnummer="2030413580" code="0304tkkvr1659" lopendefooter="Tweede Kamer, vergaderjaar 2003–2004, Aanhangsel" filenaam="KVR20413" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1659" onderwerp="" indiendatum="2004-04-26">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-06-2">
         <antwoorder functie="minister" ministerie="">Dekker Volkshuisvesting, Ruimtelijke Ordening en Milieubeheer).</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Zijn de 74 recreatievilla’s in de gemeente Alkemade, middenin het Groene Hart, strijdig met het huidige rijksbeleid op het gebied van de ruimtelijke ordening? Zo ja, waaruit bestaat die strijdigheid? Zo neen, waarom niet? </vraag>
      <vraag nummer="2">Zijn de recreatievilla’s in Alkemade strijdig met het beleid in de PKB-deel 3 over de ruimtelijke ordening (Nota Ruimte)? Zo ja, waaruit bestaat die strijdigheid en wat voor grond heeft de gemeente dan om te streven naar legalisering? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen zijn aanvullend op eerder beantwoorde vragen, Aanhangsel Handelingen nr.1372, vergaderjaar 2003–2004. </toelichting>
   <antwoorden aantal="2">
      <antwoord nummer="1">Zoals in het antwoord op vraag 2 van de eerder over dit onderwerp gestelde vragen (Aanhangsel Handelingen nr.1372, vergaderjaar 2003–2004) is vermeld, heeft de inspecteur tegen de bouw van de recreatievilla’s bezwaar gemaakt en beroep ingesteld vanwege strijd met het nu nog vigerende rijksbeleid op het gebied van de ruimtelijke ordening.Het ging daarbij om het in de Vierde Nota Ruimtelijke Ordening Extra neergelegde beleid.Voor het behoud en het vergroten van de afwisseling tussen stedelijke en landelijke gebieden is in deze nota een aantal open ruimten aangewezen.Hiervoor geldt restrictief beleid.In beginsel mag geen uitbreiding van ruimtebeslag voor verstedelijking plaatsvinden buiten in streekplannen rond kernen aan te geven bebouwingscontouren.De desbetreffende locatie is gelegen in een open ruimte, te weten het Nationaal Landschap Groene Hart, en ligt buiten de in het streekplan Zuid-Holland West aangegeven contour.De bouw van de recreatievilla’s is derhalve in strijd met het rijksbeleid van de Vierde Nota Ruimtelijke Ordening Extra. </antwoord>
      <antwoord nummer="2">De sturingsfilosofie van de Nota Ruimte, zoals beschreven in hoofdstuk 1, geeft de andere overheden meer vrijheid bij het bepalen van eigen beleid («decentraal wat kan, centraal wat moet»).Die vrijheid is niet onbepaald, maar wordt voor diverse onderwerpen in de Nota Ruimte nader geclausuleerd. De Nota Ruimte is u aangeboden op 27 april 2004 en moet nog worden vastgesteld (NDS-VW04000305). In lijn met de sturingsfilosofie van de Nota Ruimte geldt in algemene zin dat binnen nationale landschappen ruimtelijke ontwikkelingen mogelijk zijn, mits de kernkwaliteiten van het landschap worden behouden of worden versterkt («ja, mits»-regime). Er is ruimte voor ten hoogste de eigen bevolkingsgroei.Op basis hiervan maken provincies afspraken met gemeenten over de omvang en locatie van woningbouw.Nationale landschappen bieden daarnaast ruimte voor de aanwezige regionale en lokale bedrijvigheid.Ook hier maken provincies en gemeenten afspraken over aard en omvang van locaties voor bedrijventerreinen. Maatvoering, schaal en ontwerp zijn bepalend voor behoud van de kwaliteiten van deze landschappen. Om die reden zijn grootschalige verstedelijkingslocaties en bedrijventerreinen, nieuwe grootschalige glastuinbouwlocaties en nieuwe grootschalige infrastructurele projecten niet toegestaan.Waar deze ingrepen redelijkerwijs vanwege een groot nationaal belang onvermijdelijk zijn, dienen mitigerende en compenserende maatregelen – zoals inpassing en grote aandacht voor ontwerpkwaliteit – te worden getroffen. Voor wat de recreatievilla’s betreft kan in de eerste plaats worden geconstateerd, dat er geen sprake is van grootschalige ontwikkelingen ten opzichte van de in het oorspronkelijke bestemmingsplan toegestane situatie (er staan circa 60 stacaravans en er mochten er nog meer bijkomen).De recreatiewoningen tasten de kernkwaliteiten van het Groene Hart in die zin niet aan.Wel is discussie mogelijk over de vraag of door de aanwezigheid van de recreatiewoningen de kernkwaliteiten van het Groene Hart worden versterkt.Dit kan wel het geval zijn waar het gaat om de toeristisch-recreatieve functie van het Groene Hart, mits de huidige landschappelijke inpassing van de recreatiewoningen wordt verbeterd, dan wel wordt gecompenseerd. Conform de sturingsfilosofie van de Nota Ruimte zijn de provincies zelf verantwoordelijk voor de uitwerking van het beleid voor nationale landschappen.Dat geldt dus ook voor de nadere invulling van het criterium «behoud of versterking van de kernkwaliteiten van het landschap». Een goede landschappelijke inpassing, dan wel compensatie elders, dient door de provincie zorgvuldig te worden bekeken. Op grond van het bovenstaande ben ik van mening dat er geen sprake is van strijdigheid met de Nota Ruimte, hetgeen onverlet laat dat de provincies ook zelf een afwegingskader vaststellen waaraan getoetst moet worden. </antwoord>
      <noten afkomstig="antwoord"/>
   </antwoorden>
</kvr>
