<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers en Eurlings (beiden CDA) aan de ministers van Onderwijs, Cultuur en Wetenschappen en Volksgezondheid, Welzijn en Sport over AWBZ in relatie tot Wet Studiefinanciering. (Ingezonden 18 maart 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9181
</item>
         <item attribuut="Inhoud">Vragen over het inleveren van een tegemoetkoming op grond van de Wet studiefinanciering (WSF) door studerende jongeren die verblijven in een AWBZ-gefinancierde instelling, en in het algemeen over interferentie tussen de AWBZ (Algemene wet bijzondere ziektekosten) en de WSF.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen) Hoger onderwijs (Studiefinanciering)</item>
         <item attribuut="Trefwoorden">AWBZ Intramurale gezondheidszorg Studiefinanciering</item>
         <item attribuut="Vindplaats">Kamervragen met antwoord 1998-1999, nr. 1203, Tweede Kamer</item>
         <item attribuut="Vraagnr_bij_indiening">2989909740</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">1999-04-16</item>
         <item attribuut="Datum_indiening">1999-03-18</item>
         <item attribuut="Document-id">KVR9181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2367" allpagenumbers="2367 2368" vetnummer="2989909740" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9181" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1203" onderwerp="" indiendatum="1999-03-18">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de ministers van Onderwijs, Cultuur en Wetenschappen en Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Is het u bekend dat studerende jongeren, die in een AWBZ-gefinancierde instelling verblijven, hun tegemoetkoming op grond van de Wet studiefinanciering (WSF) moeten inleveren? </vraag>
      <vraag nummer="2">Kan worden bevestigd dat bedoelde jongeren in plaats daarvan een bedrag aan zakgeld krijgen uitgekeerd op basis van de AWBZ en zo ja, wat is de hoogte daarvan voor niet-werkende studerende jongeren verblijvend in een AWBZ-instelling? </vraag>
      <vraag nummer="3">Wat is de hoogte van het bedrag aan zakgeld van in een AWBZ-instelling verblijvende jongere die niet studeert en niet werkt? </vraag>
      <vraag nummer="4">Worden onder andere de kosten van collegegeld en studieboeken geacht te worden bestreden uit de tegemoetkoming WSF? </vraag>
      <vraag nummer="5">Zo ja, op welke wijze worden de in vraag 1 bedoelde jongeren geacht hun studiekosten te dekken? </vraag>
      <vraag nummer="6">Acht u het genoemde bedrag aan zakgeld van een voldoende omvang voor een studerende jongere om daarvan alle studiekosten te kunnen bestrijden? Zo ja, wilt u uw antwoord motiveren? </vraag>
      <vraag nummer="7">Zo neen, worden de ouders van de betrokken jongeren geacht deze (studie)kosten (deels) voor hun rekening te nemen, terwijl de betrokken instelling de gelden vanuit de WSF incasseert? Hoe beoordeelt u deze gang van zaken? </vraag>
      <vraag nummer="8">Kunt u bevestigen dat de AWBZ-instelling waarin de studerende jongere verblijft, in voorkomende gevallen zowel vanuit de ABWZ als de WSF wordt gefinancierd? Kunt u dit toelichten? </vraag>
      <vraag nummer="9">Is er in het hier geschetste geval in uw visie sprake van een interferentie tussen de AWBZ en de WSF en zo ja, zijn u meerdere gevallen bekend van situaties waarbij wetten met elkaar in hun uitwerking «botsen»? </vraag>
      <vraag nummer="10">Welke oplossing zult u op korte termijn bieden om aan de geschetste interferentie een einde te maken? </vraag>
      <vraag nummer="11">Indien hiervoor wetswijziging noodzakelijk is, bent u alsdan bereid in afwachting daarvan een noodmaatregel te treffen voor de desbetreffende gevallen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is niet zo dat studerende jongeren die in een AWBZ-instelling verblijven hun tegemoetkoming op grond van de WSF moeten inleveren. Verzekerden vanaf 18 jaar en ouder die in een AWBZ-instelling verblijven, betalen een bijdrage in de kosten van dat verblijf. De hoogte van die bijdrage is afhankelijk van het bijdrageplichtig inkomen zoals dat op grond van het Bijdragebesluit zorg wordt vastgesteld. Uitkeringen op grond van de WSF tellen mee als inkomen voor de vaststelling van het bijdrageplichtig inkomen. Bij vaststelling van de hoogte van de bijdrage wordt rekening gehouden met studiekosten. Hiervoor gelden aftrekposten die verschillen al naar gelang het onderwijs dat wordt gevolgd. Uitgangspunt is dat deze op grond van het Bijdragebesluit vastgestelde bedragen zo veel mogelijk overeenkomen met de normbedragen die door de Minister van Onderwijs, Cultuur en Wetenschappen worden gehanteerd. </antwoord>
      <antwoord nummer="2 en 3">In het Bijdragebesluit is geregeld dat de verzekerde na afdracht van de te betalen bijdrage minimaal het in het lopende jaar geldende bedrag, vermeld in artikel 31 van de Algemene bijstandswet (Abw), voor persoonlijke uitgaven moet overhouden. Dit bedrag wordt ook wel het zak- en kleedgeld genoemd. Dit bedrag is de bijstandnorm per maand voor een alleenstaande die verblijft of gehuwden die verblijven in een instelling. Indien een thuiswonende verzekerde algemene bijstand krijgt en vervolgens wordt opgenomen, ontvangt hij het bijstandbedrag van artikel 31 van de Abw als bijstandsuitkering. Op grond van de AWBZ wordt dus geen zak- en kleedgeld uitgekeerd. Per 1 januari 1999 is het bedrag voor alleenstaanden f 414,92 en voor gehuwden die samen zijn opgenomen f 691,45 per maand. Het bedrag van artikel 31 van de Abw is tevens een van de aftrekposten voor de verzekerden die andere inkomsten hebben. Het bedrag is dan gecorrigeerd naar het peiljaar. Als peiljaar geldt het jaar voorafgaande aan de periode waarover jaarlijks de hoogte van de bijdrage wordt vastgesteld. Deze periode loopt van juli van het lopende kalenderjaar tot juli van het volgende kalenderjaar. Verzekerden die een uitkering op grond van de WSF ontvangen, ontvangen dus geen uitkering in de zin van zakgeld, maar betalen een eigen bijdrage waarbij zij minimaal het bedrag van artikel 31 van de Abw moeten overhouden. Omdat voor hen ook de aftrekpost geldt voor studiekosten, zoals collegegeld en studieboeken, houden zij meer over dan dat bedrag. Deze aftrekpost bedraagt voor studie in het hoger beroepsonderwijs en het wetenschappelijk onderwijs op dit moment f 300,– en voor studie in het middelbaar beroepsonderwijs f 210,– per maand. Bovendien gelden er meer aftrekposten, zoals het kunnen aftrekken van de premie voor ziektekosten. </antwoord>
      <antwoord nummer="4">Ja. De voorziening uit hoofde van de WSF is onder meer bedoeld om de kosten van collegegelden en studieboeken te dekken. Weliswaar is er binnen de studiefinanciering geen specifieke voorziening voor de vergoeding van deze kosten, maar in het totale pakket – te weten basisbeurs, aanvullende beurs, rentedragende lening (en OV-studentenkaart) – is rekening gehouden met bepaalde normbedragen voor de kosten van de onderwijsbijdrage en boeken/leermiddelen, naast de normbedragen voor levensonderhoud en ziektekostenverzekering. Het normbedrag voor boeken/leermiddelen in het middelbaar en hoger beroepsonderwijs en wetenschappelijk onderwijs is f 96,74 per maand; het normbedrag voor de onderwijsbijdrage is per maand precies één/twaalfde van het collegegeld of het lesgeld (f 229,17 per maand in het hoger beroepsonderwijs en het wetenschappelijk onderwijs en f 125,58 per maand in het middelbaar beroepsonderwijs). Bij de vaststelling van de hoogte van de aanvullende beurs wordt rekening gehouden met een veronderstelde ouderbijdrage afhankelijk van het ouderlijk inkomen. Daarnaast wordt er vanuit gegaan dat een deel van de totale kosten zal worden gedekt uit een lening of uit andere bronnen (ouderbijdrage of werk), ook bij een maximale aanvullende beurs. In de praktijk betekent dit dat de te onderscheiden kostenposten worden gedekt uit een combinatie van basis- en aanvullende beurs, lening, eventuele ouderbijdrage en/of werk. </antwoord>
      <antwoord nummer="5, 6 en 7">Zoals hiervoor is aangegeven, geldt voor de vaststelling van het bijdrageplichtig inkomen een aftrekpost voor studiekosten. Deze bedragen worden periodiek aangepast aan de gewijzigde normbedragen ingevolge de WSF. Per 1 juli 1999, de datum waarop de jaarlijkse vaststelling van de hoogte van de te betalen bijdrage plaatsvindt, zullen de bedragen voor studiekosten opnieuw worden aangepast. Voor verzekerden die verblijven in een AWBZ-instelling is al in de basisbehoefte voor het levensonderhoud voorzien. Het bedrag gerelateerd aan artikel 31 van de Abw in samenhang met de aftrek voor studiekosten leidt ertoe dat AWBZ-studerenden in vergelijking met studerende jongeren die niet in een AWBZ-instelling verblijven, in financiële zin niet slechter afkomen. </antwoord>
      <antwoord nummer="8">Nee, want de instelling wordt betaald uit het Algemeen Fonds Bijzondere Ziektekosten. De verzekerde betaalt zelf een bijdrage in de kosten van het verblijf. </antwoord>
      <antwoord nummer="9, 10 en 11">Zoals hiervoor is aangegeven, wordt een uitkering op grond van de WSF voor de toepassing van het Bijdragebesluit aangemerkt als inkomen. Een uitkering op grond van de WSF is voor het Bijdragebesluit niet anders dan inkomen uit arbeid of een uitkering op grond van sociale verzekeringswetten. Tevens wordt bij de vaststelling van de te betalen bijdrage voldoende rekening gehouden met de te maken studiekosten. Ik zie dan ook geen aanleiding om met betrekking tot de WSF het systeem te wijzigen. </antwoord>
      <noten afkomstig="antwoord"/>
   </antwoorden>
</kvr>
