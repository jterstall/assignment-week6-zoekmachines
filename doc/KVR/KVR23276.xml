<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koopmans (CDA) aan de staatssecretaris van Volkshuisvesting, Ruimtelijke Ordening en Milieubeheer over verwijdering van wit- en bruingoed. (Ingezonden 26 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23276
</item>
         <item attribuut="Inhoud">Vragen over het feit dat onder meer op www.marktplaats.nl grote partijen afgedankt wit- en bruingoed worden aangeboden, in verband met afspraken met de Nederlandse verenigng Verwijdering Metalektro Producten (VMP) en de VNG om ervoor te zorgen dat alle ingeleverde apparaten worden hergebruikt of verwerkt.</item>
         <item attribuut="Rubriek">Milieu (Afvalverwerking) Milieu (Recycling)</item>
         <item attribuut="Trefwoorden">Afvalverwerking Elektrische apparaten Recycling</item>
         <item attribuut="Vindplaats">Kamervragen met antwoord 2004-2005, nr. 1882, Tweede Kamer</item>
         <item attribuut="Vraagnr_bij_indiening">2040515360</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans</persoon>
         </item>
         <item attribuut="Datum_reaktie">2005-06-14</item>
         <item attribuut="Datum_indiening">2005-05-26</item>
         <item attribuut="Document-id">KVR23276</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4003" allpagenumbers="4003 4004 4005" vetnummer="2040515360" code="0405tkkvr1882" lopendefooter="Tweede Kamer, vergaderjaar 2004–2005, Aanhangsel" filenaam="KVR23276" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1882" onderwerp="" indiendatum="2005-05-26">
         <vrager partij="CDA" oorsprong="parlement">Koopmans</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-06-14">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het feit dat er onder andere via www.marktplaats.nl grote partijen afgedankt bruin- en witgoed worden aangeboden? </vraag>
      <vraag nummer="2">Welke afspraken zijn er met de Nederlandse vereniging Verwijdering Metalektro Producten (NVMP) en de Vereniging van Nederlandse Gemeenten (VNG) gemaakt om te zorgen dat alle ingeleverde apparaten verantwoord worden hergebruikt of verwerkt? </vraag>
      <vraag nummer="3">Heeft u zicht op de mogelijke hiaten die er zijn in de afspraken of in de wijze waarop die door betrokkenen worden uitgevoerd? </vraag>
      <vraag nummer="4">Is er voldoende controle op de aflevering aan erkende verwerkingsbedrijven door de detailhandel, die ongeveer 20% van de jaarlijkse hoeveelheid apparaten aangeleverd krijgt, en op de gemeentelijke of regionale overslagstations, die ongeveer 80% aangeleverd krijgen? Hoe kan die controle verbeterd worden? </vraag>
      <vraag nummer="5">Deelt u de opvatting dat de producentenverantwoordelijkheid, die inhoudelijk vorm wordt gegeven door de NVMP en het systeem van een verwijderingsbijdrage die wordt betaald door de consument bij een sluitende aanpak, een afdoende oplossing kan zijn om tot een milieuverantwoorde afzet en verwerking te komen? </vraag>
      <vraag nummer="6">Bent u bereid om hierover met alle betrokkenen sluitende afspraken te maken en deze aan de Kamer mede te delen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, ik heb hier via de VROM-Inspectie kennis van genomen. Mede naar aanleiding van deze signalen heeft de VROM-Inspectie in 2004 een regionaal onderzoek in de provincies Noord-Brabant en Limburg uitgevoerd naar de herkomst en bestemming van deze apparaten.De VROM-Inspectie heeft geconcludeerd dat de apparaten die op internet worden aangeboden voor een deel afkomstig zijn van de detailhandel die deze afgedankte apparaten inneemt van particulieren.Deze resultaten hebben ertoe geleid dat er in 2005 een landelijk handhavingsactie uitgevoerd wordt. </antwoord>
      <antwoord nummer="2">Door het Ministerie van VROM zijn geen afspraken gemaakt met de VNG, de NVMP en ICT Milieu. Waarschijnlijk doelt u op overeenkomsten van uitvoeringsorganisaties met de zogenaamde Regionale Overslag Stations (ROSsen). In Nederland zijn ongeveer 60 ROSsen.Op een ROS vindt inname, sortering, registratie en overslag plaats van ingenomen apparatuur. Gemeenten en detaillisten kunnen partijen ingezamelde apparaten inleveren bij een ROS. De ROSsen zijn onderdeel van de inname-structuur die door de producenten (NVMP en ICT Milieu) is opgezet overeenkomstig de verplichtingen in de regelgeving. De NVMP en ICT Milieu hebben overeenkomsten afgesloten met de exploitanten van ROSsen waarin de ROS-activiteiten (en de financiering daarvan) zijn geregeld.In de overeenkomst van de NVMP is bepaald dat alle bij een ROS ingenomen apparaten aan de NVMP worden aangeboden ter verwerking. Alleen apparaten waarvoor levensduurverlenging (producthergebruik) mogelijk is, zijn hiervan uitgezonderd.De overeenkomst van ICT Milieu kent een dergelijke bepaling niet, wat betekent dat alle ICT-apparatuur (ook defecte apparaten) door een ROS verhandeld kan worden. </antwoord>
      <antwoord nummer="3">Ik heb geen hiaten waargenomen, maar wel geconstateerd dat bepaalde wettelijke bepalingen niet nageleefd worden. Om producthergebruik niet te belemmeren is in de «Regeling beheer elektrische en elektronische apparaten» de mogelijkheid opengehouden om ingeleverde apparaten te verhandelen (behalve voor CFK houdende koel- en vriesapparatuur).In algemene bepalingen in de Wet milieubeheer is opgenomen dat afvalstoffen alleen afgegeven mogen worden aan geregistreerde inzamelaars en vergunde bedrijven.Gebleken is dat een deel van de detailhandel en handelaren deze bepalingen uit de Wet milieubeheer overtreden. In de «Regeling melden bedrijfsafvalstoffen en gevaarlijke afvalstoffen» is (in artikel 5, eerste lid) de registratie van de afgifte van afgedankte apparatuur vrijgesteld. Dat betekent dat detaillisten en ROSsen die apparaten afgeven, deze afgifte niet hoeven te registreren. Registratie vindt pas plaats op het moment dat NVMP of ICT Milieu opdracht krijgen ingezamelde apparaten op te halen.Door de beperkte registratie is het begin van deze afvalketen moeilijk te controleren. Kleine detaillisten met weinig opslagcapaciteit geven af (verkopen) aan handelaren omdat deze ook kleine aantallen ophalen, zo is geconstateerd in het onderzoek van de VROM-Inspectie.De NVMP houdt een minimum aantal aan van 7 apparaten voordat men langs komt om ze op te halen en de ROSsen, waar detaillisten zelf de apparaten naar toe kunnen brengen, liggen soms op te grote afstand (de maximale afstand bedraagt 20 kilometer).Om dit op te lossen bestaat sinds overgang (per 13-08-2004) van het «Besluit beheer Wit- en Bruingoed» naar het «Besluit beheer elektrische en elektronische apparaten» de mogelijkheid voor detaillisten om tot maximaal 7 afgedankte apparaten in te leveren bij de plaatselijke milieustraat. </antwoord>
      <antwoord nummer="4">Aflevering van afgedankte apparatuur (zijnde afvalstoffen) door detaillisten geschiedt in eerste instantie aan de inzamelaars van afvalstoffen.In de Wet milieubeheer is bepaald (artikel 10.37) dat afgifte van afvalstoffen alleen kan plaatsvinden aan daartoe bevoegde inzamelaars of verwerkers. Controle hierop dient te geschieden door de bevoegde gezagen (gemeenten en provincie).Als de transporteurs werken in opdracht van ICT Milieu of de NVMP, dan zijn er binnen die systemen veel garanties voor het aanvoeren naar de door hen gecontracteerde (en door hen «erkende») verwerkingsbedrijven. Zoals bij vraag 3 is toegelicht geeft een deel van de detaillisten echter af aan niet daartoe bevoegde inzamelaars.Dit kan voorkómen worden door intensievere controles door de bevoegde gezagen op de afgifte van afvalstoffen door detaillisten.Mogelijk is hiervoor een extra registratieplicht voor de detailhandel nodig. Ik zal daarnaast de VROM-Inspectie opdragen de afvalketen van afgedankte apparaten in 2005 en 2006 nauwlettend in de gaten laten houden.Tevens zullen de betrokken bevoegde gezagen worden geïnformeerd en zal hen worden gewezen op hun wettelijke taak. </antwoord>
      <antwoord nummer="5">De introductie van producentenverantwoordelijkheid voor afgedankte elektrische en elektronische apparaten in Nederland in 1999 heeft geleid tot een grote verbetering van de verwerkingsstructuur voor dit soort apparaten.Er zijn goede recyclingresultaten van de ingezamelde apparaten, beter wordende inzamelresultaten en een hoge efficiency binnen de verwerkingsstructuur waardoor de kosten relatief laag zijn.De door u gelegde koppeling met een systeem van verwijderingsbijdragen gaat echter gedeeltelijk op. Allereerst wordt de producentenverantwoordelijkheid bij ICT Milieu niet gefinancierd uit een verwijderingsbijdrage, maar worden de kosten voor verwerking gefinancierd door de producenten van ICT producten naar rato van hun afzet van nieuwe producten.Deze financiering is niet zichtbaar voor de koper van een nieuw product.De resultaten van het ICT-systeem zijn ook goed te noemen. Daarnaast wordt door de NVMP voor de financiering van de producentenverantwoordelijkheid niet op alle producten een verwijderingsbijdrage geheven, maar alleen op de zg.«sleutelproducten», waarmee ook de kosten voor andere afgedankte producten worden gefinancierd. Producentenverantwoordelijkheid bestaat er in gradaties.Voor afgedankte elektrische apparaten zijn de producenten niet volledig verantwoordelijk gemaakt voor de gehele keten.Zij zijn pas verantwoordelijk voor de organisatie van de inname en verwerking van de afgedankte apparatuur vanaf het moment dat die aan hen wordt overgedragen door de inzamelaars (gemeenten, al dan niet via de ROS en detailhandel). Producenten zijn dus niet verantwoordelijk voor het inzamelen van de apparatuur bij consumenten. Dit is een beleidskeuze die is uitgewerkt in de «Regeling beheer elektrische en elektronische apparatuur».Het Besluit en de «Regeling beheer elektrische en elektronische apparatuur» vormen de implementatie van twee Europese richtlijnen (2002/95 en 2002/96).Er is geen enkel land binnen de EU, waarin de producenten verantwoordelijk zijn gesteld voor de organisatie van de inzameling bij de consumenten. Ondanks dat de producenten niet verantwoordelijk zijn voor de primaire inzameling tracht NVMP door middel van voorlichting en stimuleringsregelingen particulieren en detailhandel te bewegen om zich op juiste wijze van de afgedankte apparaten te ontdoen. </antwoord>
      <antwoord nummer="6">Door intensivering van de handhaving en door meer voorlichting wordt er naar mijn mening het nodige aan gedaan om de lekken in de verwijderingsketen van afgedankte elektrische en elektronische apparatuur verder te dichten.Zoals vermeld onder vraag 4 zal de VROM-Inspectie dit jaar uitgebreid landelijk onderzoek doen naar deze afvalketen.Na afloop daarvan zal ik de Kamer daarover informeren. De inzet is om de afvalketen van afgedankte elektrische en elektronische apparaten lekdicht te krijgen. </antwoord>
      <noten afkomstig="antwoord"/>
   </antwoorden>
</kvr>
