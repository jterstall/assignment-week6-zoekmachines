<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over verzekeringen voor mensen met een verhoogd risico. (Ingezonden 19 april 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13785
</item>
         <item attribuut="Inhoud">Verzekeraar Interpolis is voornemens om een verzekeringsstelsel te ontwerpen voor mensen die vanwege hun slechte gezondheid nu geen arbeidsongeschiktheidsverzekering voor zelfstandigen, levensverzekeringen e.d. kunnen afsluiten.</item>
         <item attribuut="Rubriek">Bedrijfsleven en industrie (Bank- en verzekeringswezen)</item>
         <item attribuut="Trefwoorden">Verzekeringen</item>
         <item attribuut="Vindplaats">Kamervragen met antwoord 2000-2001, nr. 1277, Tweede Kamer</item>
         <item attribuut="Vraagnr_bij_indiening">2000109640</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2001-06-05</item>
         <item attribuut="Datum_indiening">2001-04-19</item>
         <item attribuut="Document-id">KVR13785</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2669" allpagenumbers="2669 2670" vetnummer="2000109640" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13785" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1277" onderwerp="" indiendatum="2001-04-19">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het bericht «De strijd om de Max-Havelaar-verzekering»? <voetnoot nummer="1"/>
      </vraag>
      <vraag nummer="2">Bent u op de hoogte van de voornemens van verzekeraar Interpolis om een verzekeringsstelsel te ontwerpen voor mensen die vanwege hun slechte gezondheid nu geen arbeidsongeschiktheidsverzekering voor zelfstandigen, levensverzekering e.d. kunnen sluiten? </vraag>
      <vraag nummer="3">Bent u op de hoogte van het feit dat een aanzienlijk deel van de daarover ondervraagde consumenten positief staat tegenover een dergelijk initiatief? </vraag>
      <vraag nummer="4">Heeft uw ministerie zich teruggetrokken, na aanvankelijk aan de voorbereiding te hebben meegewerkt? </vraag>
      <vraag nummer="5">Bent u bereid medewerking te verlenen aan het beantwoorden van de vraag voor hoeveel mensen een dergelijke mogelijkheid uitzicht zou bieden om wel een verzekering aan te gaan? </vraag>
      <vraag nummer="6">Bent u bereid verzekeraars aan te sporen tot meer openheid over het afwijzen van verzekeringsaanvragen? </vraag>
      <vraag nummer="7">Deelt u de mening dat ook bij particuliere verzekeringen de mogelijkheid moet bestaan voor deelname van mensen met een enigermate verhoogd risico tegen een voor hen betaalbare premie? </vraag>
      <vraag nummer="8">Zo ja, bent u dan bereid om daadwerkelijk bij te dragen aan het ontwerpen van zo’n verzekering? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-04-13" bron="Trouw">Trouw, 13 april 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, voor zover deze gebaseerd zijn op het initiatief van de Stichting Pandora. </antwoord>
      <antwoord nummer="3">Ja. </antwoord>
      <antwoord nummer="4">Het project Vitaal is in 1996 van start gegaan. Samen met het Aidsfonds en de NCCZ heeft het ministerie van VWS vanaf 1997 de begeleiding door Pandora en KPMG van de eerste fase van het haalbaarheidsonderzoek tot de pre-test van dit project financieel gesteund. In deze fase is onderzocht of een verzekering op solidaire basis op het terrein van de arbeidsongeschiktheid en de levensverzekering kans van slagen heeft. Na afronding van deze fase is schriftelijk aan betrokkenen medegedeeld dat gezien het feit dat het vervolgonderzoek vooral een test betrof door een aantal verzekeraars, het voortouw bij de verzekeraars was komen te liggen en vanuit die optiek het tijdstip was aangebroken om daar ook de verdere verantwoordelijkheid voor de begeleiding van het project te leggen. </antwoord>
      <antwoord nummer="5" voetnoot="1">Het Vitaal project gaat niet over het kunnen verzekeren van onverzekerbare risico’s, maar om het betaalbaar maken van de premie voor mensen met een verhoogd risico. De bedoeling van het door mij gesteunde initiatief was om een verzekeringsproduct in de markt te zetten dat in principe, via een vrijwillige solidariteitsbijdrage, marktconform kan worden aangeboden. In dit kader is in de beginfase van het haalbaarheidsonderzoek gekeken naar de omvang van de betrokken doelgroep. Het rapport over het Vitaal project <voetnoot nummer="1"/>bevat een schatting uit een onderzoek van KPMG en Interpolis. Zoals geconstateerd in het rapport zijn exacte cijfers niet beschikbaar en ook door middel van nader onderzoek niet eenvoudig in kaart te brengen. De verzekeraars houden cijfers bij over het aantal afwijzingen en polissen met premieverhoging. Via de geaggregeerde cijfers van de sector moet dan ook een beeld te krijgen zijn van de omvang van de problematiek. Wel is in zijn algemeenheid een complicatie dat aspirant-verzekerden meerdere keren een aanvraag in kunnen dienen, waarmee het aantal aanvragen een overschatting zal zijn van het aantal mensen dat met hogere premies of uitsluiting wordt geconfronteerd. Het Verbond van Verzekeraars heeft inmiddels een enquête uitgezet onder geneeskundig adviseurs over de consequenties van de huidige ontwikkelingen in de genetica voor verzekeringen. In deze enquête wordt gevraagd naar het percentage afwijzingen en acceptaties tegen ongunstigere voorwaarden. De resultaten zullen naar verwachting eind juli bekend zijn. In eerste instantie ligt er een rol voor de verzekeringsbranche en de enquête vormt een goed beginpunt. In het huidige beleid van de overheid heeft de toegankelijkheid van de financiële dienstverlening de aandacht. Ik verwijs in dit kader naar een door het ministerie van Financiën te starten onderzoek naar de toegang van consumenten tot financiële diensten. Hierin zal verzekerbaarheid bij private verzekeringen een belangrijke plaats innemen en in het onderzoek zullen de uitkomsten van de enquête dan ook worden meegenomen. De minister van Financiën zal u na de afronding van het onderzoek, naar verwachting in de eerste helft van 2002, over de resultaten berichten. Vanzelfsprekend zal ook met andere betrokken partijen, zoals het Verbond van Verzekeraars, het Breed Platform Verzekerden en Werk en de Stichting Pandora, in contact worden getreden over het onderzoek. </antwoord>
      <antwoord nummer="6">Aan de Wet toezicht verzekeringsbedrijf 1993 ligt het beginsel ten grondslag dat verzekeraars vrij zijn in hun bedrijfsbeleid. Er bestaan dan ook bij private verzekeringen geen wettelijke voorschriften tot nadere motivering van het niet tot stand komen van een overeenkomst. Dit neemt niet weg dat deze openheid wenselijk is in geval de aspirantverzekerde daar waarde aan hecht. De verzekeringssector houdt hier in de praktijk rekening mee. Bij het afwijzen van verzekeringsaanvragen zal de verzekeraar contact opnemen met de aspirant-verzekerde. Daarbij wordt nadere informatie gegeven over de redenen van de afwijzing ofwel wordt de aspirant-verzekerde de mogelijkheid geboden om rechtstreeks, of via de huisarts, contact op te nemen met de medisch adviseur van de verzekeraar. Navraag bij de Ombudsman Verzekeringen leert dat de sector hier over het algemeen zorgvuldig mee omgaat. </antwoord>
      <antwoord nummer="7 en 8">Het Nederlandse toezichtsysteem is gebaseerd op vrijheid van premiestelling en acceptatiebeleid voor verzekeraars. De overheid heeft op grond van Europese richtlijnen ook niet de mogelijkheden om de verzekeringsvoorwaarden direct te beïnvloeden. Voor bepaalde verzekeringen is ervoor gekozen deze met zekere collectieve waarborgen ten aanzien van bijvoorbeeld de risicosolidariteit te omkleden; het gaat hierbij met name om de sociale verzekeringen. Andere verzekeringen, zoals levensverzekeringen, zijn bewust aan de markt gelaten. De premiestelling en het acceptatiebeleid worden hier niet door de overheid bepaald, maar gebeuren overwegend door verzekeraars, die hun bedrijf maken van het afdekken van risico’s tegen betaling van op die risico’s afgestemde premies. Overigens zal een verzekeraar bij het vaststellen van zijn verzekeringsvoorwaarden de implicaties hiervan voor zijn imago betrekken. Ideeën over maatschappelijk ondernemerschap en solidariteit kunnen daarbij een rol spelen. Consumenten kunnen in hun keuze voor een bepaalde verzekeraar eveneens dergelijke elementen mee laten wegen. Daarmee is solidariteit tussen groepen met een verschillend risicoprofiel bij private verzekeringen een keuze van aanbieders en consumenten. Een initiatief als het Vitaal project past in dit beeld. Binnen de hiervoor gegeven beperkingen is de toegankelijkheid tot verzekeringen een natuurlijk aandachtspunt in het overheidsbeleid. Mijn indruk is dat in dit kader de toegankelijkheid tot maatschappelijke basisvoorzieningen in het algemeen voldoende wordt gerealiseerd. Het al eerder genoemde onderzoek moet een beter beeld opleveren van eventuele belemmeringen in de toegang van consumenten tot financiële diensten, zoals die ook bij particuliere verzekeringen kunnen optreden. </antwoord>
      <noten afkomstig="antwoord">
         <noot nummer="1" titel="Stichting Pandora/N.V. Interpolis, Vitaal – naar een solide en solidaire verzekering voor mensen met een verhoogd medisch risico">KPMG BEA: «Stichting Pandora/N.V. Interpolis, Vitaal – naar een solide en solidaire verzekering voor mensen met een verhoogd medisch risico», Hoofddorp 04-04-2001</noot>
      </noten>
   </antwoorden>
</kvr>
