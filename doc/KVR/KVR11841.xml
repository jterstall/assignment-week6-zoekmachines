<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Blaauw (beiden VVD) aan de ministers van Justitie en van Verkeer en Waterstaat over scheepsbeslagen. (Ingezonden 10 mei 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11841
</item>
         <item attribuut="Inhoud">Vragen over de kosten die gemaakt worden bij scheepsbeslagen en over de het vervallen van de preferentie van vorderingen aan loodslonen, kanaal- en havengelden en andere scheepvaartrechten boven de hypothecaire vorderingen.</item>
         <item attribuut="Rubriek">Burgerlijk recht en burgerlijk procesrecht (Executie en beslag) Verkeer, vervoer en waterstaat (Schepen)</item>
         <item attribuut="Trefwoorden">Faillissementen Schepen</item>
         <item attribuut="Vindplaats">Kamervragen met antwoord 1999-2000, nr. 1400, Tweede Kamer</item>
         <item attribuut="Vraagnr_bij_indiening">2990010820</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">2000-06-15</item>
         <item attribuut="Datum_indiening">2000-05-10</item>
         <item attribuut="Document-id">KVR11841</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3211" allpagenumbers="3211 3212" vetnummer="2990010820" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11841" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1400" onderwerp="" indiendatum="2000-05-10">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Blaauw</vrager>
         <vraagt-aan>de ministers van Justitie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-06-15">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Kent u de artikelen «Beslagparadijs voor schepen» <voetnoot nummer="1"/>en «Haven bindt strijd aan met roestbakken»? <voetnoot nummer="2"/>
      </vraag>
      <vraag nummer="2">Is er sprake van een relatief groot aantal scheepsbeslagen, waarbij miljoenen guldens aan kosten gemaakt worden (in vergelijking met de ons omringende landen)? Zo ja, waarin vindt dat zijn oorzaak? </vraag>
      <vraag nummer="3">Klopt het dat bij het opstellen van Boek 8 BW de preferente positie van vorderingen ter zake van na het beslag gemaakte kosten aan loodslonen, kanaal- en havengelden en andere scheepvaartrechten – boven de hypothecaire vorderingen – is komen te vervallen? Zo ja, wat is hiervan de reden? </vraag>
      <vraag nummer="4">Vallen kadegelden ook onder bovengenoemde voorrechten? </vraag>
      <vraag nummer="5">Is de regering voornemens een wetswijziging te bevorderen om bovengenoemde vorderingen bevoorrecht te maken boven de hypothecaire vorderingen? Zo ja, op welke termijn mag de Kamer een voorstel verwachten? </vraag>
      <vraag nummer="6">Is de regering daarbij voornemens een uniform systeem te hanteren voor binnenschepen en zeeschepen? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-01-15" bron="NRC Handelsblad">NRC Handelsblad, 15 januari 2000</noot>
         <noot nummer="2" datum="2000-04-21" bron="Volkskrant">Volkskrant, 21 april 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is lastig om aan te geven of in Nederland wezenlijk meer beslag wordt gelegd dan in de ons omringende landen en, zo ja, wat daarvan de redenen zijn, zonder naar e.e.a. gericht onderzoek te hebben gedaan. De indruk bestaat echter dat in Nederland relatief gezien meer beslag op schepen wordt gelegd dan in de ons omringende landen. Vooral in de gevallen waarin het beslag gedurende langere tijd op het schip rust, kan dit problemen opleveren. Zo maken de havenbedrijven en de betrokken regionale directies van Rijkswaterstaat vaak kosten om de schepen te verhalen, te onderhouden of soms zelfs drijvende te houden (vervangen van landvasten, bunkeren van olie ten behoeve van de verlichting) zodat deze schepen geen gevaar gaan vormen voor de veiligheid van de opvarenden en de omgeving. In enkele gevallen voorzien de havenbedrijven, of door havenbedrijven medegefinancierde instellingen, de aan boord verblijvende bemanningsleden in de eerste levensbehoeften. Naast de verstoring van de bedrijfsvoering van havens als gevolg van het langdurig bezet houden van ligplaatsen, variëren de directe kosten vanwege havengelden, sleepbootkosten, loodsgelden en dergelijke, van enkele duizenden guldens tot enkele honderdduizenden guldens per in beslag genomen schip. Hoe deze cijfers in het buitenland liggen is niet eenduidig aan te geven. Als redenen voor deze situatie worden wel genoemd de relatief eenvoudige wijze waarop in de praktijk in Nederland beslag op schepen kan worden gelegd en de gegroeide rechtspraktijk die aan de beslaglegger ruim de tijd geeft om zijn vordering in de hoofdzaak in te dienen. Het verlof tot het leggen van beslag wordt op grond van de wet slechts verleend onder de voorwaarde dat de eis in hoofdzaak binnen een door de president daartoe te bepalen termijn van ten minste 8 dagen na het beslag wordt ingediend. Het niet nakomen van deze termijn is wettelijk gesanctioneerd. In de praktijk stelt de president van de rechtbank in een groot aantal gevallen bij vreemdelingenbeslag, op verzoek van de beslaglegger, de termijn vast op drie tot zes maanden voor het indienen van de hoofdvordering. Dit omdat in die periode vaak als gevolg van onderhandelingen tussen de partijen het beslag, eventueel tegen het stellen van zekerheid, kan worden opgeheven, dan wel omdat de beslaglegger in het geval van beslag op buitenlandse schepen meestal meer tijd nodig heeft om de benodigde gegevens te verzamelen. Of dit de belangrijkste redenen zijn, staat echter, zoals gezegd, bij gebreke van aan een gericht onderzoek ontleende gegevens, niet vast. In Nederland kan na summierlijk onderzoek van de president van de rechtbank beslag worden gelegd. Dit beslag kan echter ook na summierlijk onderzoek, eventueel in kort geding worden opgeheven en op grond van de rechtspraak van de Hoge Raad bestaat de facto een risicoaansprakelijkheid voor onrechtmatig gelegd beslag. </antwoord>
      <antwoord nummer="3">Dit is inderdaad het geval. Bij de invoering van Boek 8 van het nieuwe Burgerlijk Wetboek is in de preferente positie verandering gebracht omdat daarbij voor het systeem van de maritieme voorrechten in artikel 211 van Boek 8 van het Burgerlijk Wetboek aansluiting is gezocht bij de Overeenkomst van Genève inzake de inschrijving van binnenschepen (artikel 11, Protocol 1) om de regeling der voorrechten op zee- en binnenschepen zoveel mogelijk aan elkaar gelijk te doen zijn. De vordering inzake loods- en havengelden dan wel andere scheepvaartrechten is daarbij onder de algemene bepaling van artikel 217, eerste lid, sub a, van Boek 8 van het Burgerlijk Wetboek komen te vallen waardoor deze schuldeisers niet meer tot de meest preferente schuldeisers behoren. </antwoord>
      <antwoord nummer="4">Voorop moet worden gesteld dat de term «kadegelden» niet een in het kader van Boek 8 van het Burgerlijk Wetboek gedefinieerde term is. Datzelfde geldt voor de termen «loods- en havengelden en andere scheepvaartrechten». Hierdoor laat het gebruik van deze bewoordingen altijd een zekere beoordelingsruimte, waarbij het in laatste instantie aan de rechter zal zijn om te bepalen of een bepaalde vordering al of niet onder de hier bedoelde formuleringen valt. In abstracto kan daarover derhalve lastig volstrekte duidelijkheid worden verkregen. Deze beoordelingsruimte heeft de rechter ook nodig om de verschillende vorderingen waarmee hij in concreto te maken kan krijgen zoveel mogelijk gelijk te kunnen behandelen. Ervan uitgaande dat de vraagstellers onder de term «kadegelden» verstaan gelden die verschuldigd zijn voor het nemen van ligplaats door een schip aan een kade, kan hierover het volgende worden gezegd. Aangezien enerzijds kades zich, naar valt te verwachten, vrijwel steeds in een haven zullen bevinden en anderzijds het betalen voor het gebruik van kaderuimte doorgaans en voor zover hier van belang zodanige overeenkomsten zal vertonen met het anderszins betalen voor het gebruik van de haven dat een verschil in behandeling niet voor de hand ligt, mag worden verwacht dat «kadegelden» doorgaans als «havengelden» zullen kunnen worden aangemerkt. Voorts wordt in het onder 5 vermelde wetsvoorstel wat betreft de bewoordingen aangesloten bij de formulering die onder het oude recht voorkwam in artikel 318c, ten derde, van het Wetboek van Koophandel. Verwacht mag dan ook worden dat met het voorstel ook op dit punt de lijn van het oude recht weer zal worden opgepakt. </antwoord>
      <antwoord nummer="5">Ja. Aan een dergelijk wetsvoorstel wordt reeds geruime tijd gewerkt door het ministerie van Justitie en het ministerie van Verkeer en Waterstaat in nauw overleg met de gemeentelijke havenbedrijven. Het wetsvoorstel wordt op zeer korte termijn ter consultatie aan belanghebbenden rondgezonden. </antwoord>
      <antwoord nummer="6">Nee, het wetsvoorstel betreft alleen de rangregeling van voorrechten inzake zeeschepen omdat niet is gebleken dat de rangregeling van voorrechten bij beslag op binnenschepen tot problemen aanleiding heeft gegeven, hetgeen bij zeeschepen wel het geval is. Bovendien sluit de voorgestelde rangregeling voor zeeschepen beter aan bij de in de ons omringende landen geldende rangregelingen. </antwoord>
      <noten afkomstig="antwoord"/>
   </antwoorden>
</kvr>
