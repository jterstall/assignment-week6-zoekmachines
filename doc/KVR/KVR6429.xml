<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bijleveld-Schouten en Wolters (beiden CDA) over vrijstelling van verplichte verzekering ingevolge de volksverzekeringen. (Ingezonden 15 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6429
</item>
         <item attribuut="Inhoud">De vragen betreffen de consequenties van de uitspraak van de Centrale Raad van Beroep van 12 november 1997 over vrijstelling van verplichte verzekering ingevolge de volksverzekeringen, in verband met het van het van toepassing zijn van de in het buitenland geldende sociale wetgeving op de indiener van het verzoek tot vrijstelling.</item>
         <item attribuut="Rubriek">Sociale zekerheid (Algemeen)</item>
         <item attribuut="Trefwoorden">Volksverzekeringen</item>
         <item attribuut="Vindplaats">Kamervragen met antwoord 1997-1998, nr. 647, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Bijleveld-Schouten</persoon>
            <persoon partij="CDA">Wolters</persoon>
         </item>
         <item attribuut="Datum_reaktie">1998-02-03</item>
         <item attribuut="Datum_indiening">1998-01-15</item>
         <item attribuut="Document-id">KVR6429</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1319" allpagenumbers="1319 1320" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6429" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="647" onderwerp="" indiendatum="1998-01-15">
         <vrager partij="CDA" oorsprong="parlement">Bijleveld-Schouten</vrager>
         <vrager partij="CDA" oorsprong="parlement">Wolters</vrager>
         <vraagt-aan/>
      </vraagdata>
      <antwoorddata antwoorddatum="1998-02-3">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u de uitspraak van de Centrale Raad van Beroep 95/8106 van 24 december jl. inzake vrijstelling van verplichte verzekering ingevolge de volksverzekeringen? </vraag>
      <vraag nummer="2">Is deze uitspraak en de EG-verordeningen die in deze uitspraak genoemd worden aanleiding voor herziening van de KB 164? </vraag>
      <vraag nummer="3">Welke consequenties voor de vrijstelling van de verzekeringsplicht volksverzekeringen heeft de uitspraak van de Centrale Raad van Beroep? Zal ook met terugwerkende kracht vrijstelling van de verzekeringsplicht toegekend moeten worden? </vraag>
      <vraag nummer="4">Zal de SVB aanvragen voor vrijstelling verzekeringsplicht volksverzekeringen van ingezetenen, die een buitenlandse (pensioen)uitkering uit een EU-land ontvangen, bij de bevoegde autoriteiten van de EU-lidstaat toetsen of deze aanvrager aan de wetgeving van het betreffende land is onderworpen? Zo ja, op welke wijze zal dit gebeuren en dient dit ook met terugwerkende kracht te gebeuren? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. (Overigens is 24 december 1997 de datum waarop de uitspraak is verzonden. De uitspraak zelf dateert van 12 november 1997.) </antwoord>
      <antwoord nummer="2">Neen. De Centrale Raad van Beroep neemt in zijn uitspraak geen standpunt in over de vraag of de nationale wetgeving (lees: de vrijstellingsbepaling ex artikel 24 van KB 164) door de Sociale Verzekeringsbank (SVB) op een correcte wijze is geïnterpreteerd en toegepast. De beslissing van de SVB om het verzoek van belanghebbende tot vrijstelling van verzekeringsplicht ingevolge de volksverzekeringen af te wijzen, werd door de Centrale Raad vernietigd omdat het uitvoeringsorgaan een procedureel onjuiste handelwijze heeft gevolgd, die in deze zaak aan het vrijstellingsverzoek vooraf ging. De Centrale Raad wilde namelijk eerst een oordeel geven omtrent de vraag of op goede gronden was aangenomen dat de persoon waarom het hier gaat, is onderworpen aan de Nederlandse wetgeving. Voor post-actieve personen die laatstelijk in een ander EU-land hebben gewerkt dan waar zij wonen, is in Verordening (EEG) 1408/71 een bepaling opgenomen die regelt aan welke wetgeving zij onderworpen zijn na beëindiging van hun beroepswerkzaamheden. Op grond van artikel 13, tweede lid, onderdeel f, van die Verordening is het uitsluitend aan de lidstaat waarin de post-actieve laatstelijk werkzaam was (in dit geval Duitsland), om te bepalen op welk moment de betrokkene niet meer onderworpen is aan het sociale verzekeringsstelsel van die lidstaat. Zodra de onderworpenheid aan de wetgeving van het laatste werkland volgens het bevoegde orgaan van dat land is geëindigd, valt de postactieve onder het stelsel van zijn woonland (Nederland). Volgens artikel 10 van Verordening (EEG) 574/72 dient iedere lidstaat een orgaan aan te wijzen, bij welke instelling de organen van de overige lidstaten terecht kunnen met vragen omtrent de toepasselijke wetgeving in de zin van artikel 13, tweede lid, onderdeel f, van Verordening (EEG) 1408/71. Voor Nederland is dat de Sociale Verzekeringsbank (SVB). Het probleem dat in de uitspraak van de Centrale Raad van Beroep tot uitdrukking komt, wordt gevormd door het feit dat Duitsland tot op heden nog niet een dergelijk orgaan heeft aangewezen. De SVB loste dit probleem tot nog toe op door in al die gevallen waarin geen bevoegd buitenlands orgaan is aangewezen, de toepasselijke wetgeving dan maar zelf te onderzoeken. De Centrale Raad van Beroep keurde deze handelwijze af. De SVB-beslissing tot afwijzing van het vrijstellingsverzoek van betrokkene werd vernietigd, omdat het uitvoeringsorgaan een procedureel onjuiste handelwijze heeft gevolgd. Deze beslissing betekent echter geenszins dat betreffende persoon nu alsnog voor vrijstelling van Nederlandse verzekeringsplicht in aanmerking komt. De SVB is inmiddels in Duitsland een onderzoek gestart. Als daaruit mocht blijken dat betrokkene niet meer is onderworpen aan de Duitse sociale verzekeringswetgeving dan zal opnieuw door het uitvoeringsorgaan worden besloten om het vrijstellingsverzoek af te wijzen, eenvoudigweg omdat de indiener ervan niet voldoet aan de voorwaarden voor vrijstelling zoals KB 164 die stelt. De uitspraak van de Centrale Raad van Beroep geeft derhalve geen enkele aanleiding tot herziening van KB 164. </antwoord>
      <antwoord nummer="3 en 4">De enige uitvoeringstechnische consequentie die aan de uitspraak kan worden verbonden is dat de SVB bij de behandeling van verzoeken om vrijstelling van ingezetenen die laatstelijk in een andere lidstaat hebben gewerkt, voortaan altijd in die lidstaat zal navragen of de betrokkene nog onderworpen is aan de aldaar geldende sociale verzekeringswetgeving. Indien er in een lidstaat, zoals in Duitsland, nog geen bevoegd orgaan is aangewezen in de zin van artikel 10 ter van Verordening (EEG) 547/72, dan zal de SVB in het vervolg te rade gaan bij de bekende uitvoeringsinstellingen in het buitenland die zorgdragen voor de betaling van de buitenlandse wettelijke uitkeringen. Er zullen bij de buitenlandse instellingen de verzekeringstijdvakken worden opgevraagd, waaruit met zekerheid kan worden opgemaakt of de post-actieve na beëindiging van zijn werkzaamheden nog onderworpen is aan de buitenlandse sociale verzekeringswetgeving. De vraag of terugwerkende kracht aan vrijstellingsverzoeken als hierbedoeld zou moeten worden verleend, is niet aan de orde. Tot slot merk ik nog op dat de Nederlandse regering er in Brussel op zal aandringen dat er in de lidstaten waar dit tot op heden nog niet is gebeurd, alsnog bevoegde organen worden aangewezen in de zin van artikel 10 ter van Verordening (EEG) 547/72. </antwoord>
      <noten afkomstig="antwoord"/>
   </antwoorden>
</kvr>
