<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) over extra belasting op koopwoningen (Ingezonden 3 april 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1425
</item>
         <item attribuut="Rubriek">Volkshuisvesting (Koopwoningen)</item>
         <item attribuut="Trefwoorden">Grondprijzen Koopwoningen</item>
         <item attribuut="Vindplaats">Kamervragen met antwoord 1994-1995, nr. 783, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">1995-05-08</item>
         <item attribuut="Datum_indiening">1995-04-03</item>
         <item attribuut="Document-id">KVR1425</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1591" allpagenumbers="1591 1592" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="783" onderwerp="" indiendatum="1995-04-3">
         <vrager partij="VVD" oorsprong="parlement">Verbugt</vrager>
         <vraagt-aan/>
      </vraagdata>
      <antwoorddata antwoorddatum="1995-05-8">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de gemeente Houten het voornemen om op nieuw te bouwen koopwoningen een extra belasting te heffen van f 2000,– teneinde daarmee een fonds Volkshuisvesting op te zetten met als oogmerk, het financieren van sociale huurwoningen? </vraag>
      <vraag nummer="2">Vindt u het juist, dat op kopers van nieuwbouwwoningen een beroep wordt gedaan om de bouw en het onderhoud van sociale huurwoningen te financieren? </vraag>
      <vraag nummer="3">Deelt u de mening, dat dergelijke gemeentelijke initiatieven niet sporen met het rijksbeleid om het eigen woningbezit te stimuleren? </vraag>
      <vraag nummer="4">Vindt u het nodig c.q. wenselijk, dat gemeenten aanvullend beleid ontwikkelen om de betaalbaarheid van sociale woningbouw veilig te stellen? </vraag>
      <vraag nummer="5">Deelt u de mening, dat met name op de toch al dure VINEX-lokaties, het toepassen van een dergelijke prijsopdrijvende constructie de toegankelijkheid van koopwoningen onder druk zet en het effect van rijkssubsidies, zoals bereikbaarheidstoeslagen en stimuleringssubsidies, tegenwerkt? </vraag>
      <vraag nummer="6">Bent u bereid maatregelen te nemen om te voorkomen dat gemeenten, door middel van een extra belasting op de grondprijs, de prijs van koopwoningen opdrijven? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De gemeenteraad van Houten is 28 maart 1995 akkoord gegaan met het voorstel per woning een opslag van f 2000 (exclusief BTW) te plaatsen op de kale grondprijs (waarbij zij gehouden is de regionale grondprijzen te hanteren) voor koopwoningen uit te geven gronden in Houten-zuid. Van het heffen van een extra belasting is aldoende geen sprake. De als opslag aangemerkte middelen worden, blijkens de toelichting op het raadsvoorstel, gestort in een door de gemeente te beheren fonds «Volkshuisvestingsbelangen», welke zullen worden aangewend ten behoeve van de kwaliteit van de woningbouwlocatie Houten-zuid. Aan wie die subsidies precies ten goede kunnen komen, is uit het raadsvoorstel niet af te lezen. De desbetreffende regeling is nog in de maak. Ik zal er via de inspecteur van de volkshuisvesting op toe zien dat die regeling niet strijdig is met de wet. </antwoord>
      <antwoord nummer="2">Nee, ik vind dit niet juist voor zover dit uitgaat boven de reeds bestaande differentiatie in gronduitgifteprijzen tussen sociale huur en ongesubsidieerde koop, waarbij is rekening gehouden met het verschil in economische verkeerswaarde tussen die categoriee¨n woningen. Dit wordt onder andere veroorzaakt door het verschil in ligging en oppervlakte van de kavel. </antwoord>
      <antwoord nummer="3">In de markt – de ongesubsidieerde woningbouw – wordt doorgaans de maximaal haalbare verkoopprijs opgezocht. Zowel de verkoper (ontwikkelaar) als de gemeente is gebaat bij een voorspoedige afzet, hetgeen eveneens van invloed is op de verkoopprijs. </antwoord>
      <antwoord nummer="4 en 5">In het algemeen gesproken kunnen binnen de bestaande financie¨le kaders betaalbare sociale woningen worden gebouwd. Het moge duidelijk zijn dat betaalbare sociale woningbouw beter en gemakkelijker is te realiseren wanneer daaraan een gezamenlijke en vrijwillige inspanning van betrokkenen (waaronder gemeenten, ontwikkelaars, bouwers en sociale verhuurders) ten grondslag ligt. Dit wordt versterkt indien daarbij geen sprake is van ingewikkelde constructies met betrekking tot grondtransacties die een prijsverhogend effect hebben op de koop- of huurprijs van een woning. Of van de in Houten toe te passen constructie een prijsopdrijvende werking uitgaat en daardoor de toegankelijkheid van koopwoningen onder druk wordt gezet, is nog niet gebleken. De marktwering brengt met zich mee dat er, hoe dan ook, steeds sprake zal zijn van een maximale verkoopprijs. </antwoord>
      <antwoord nummer="6">Zoals uit het antwoord op vraag 2 kan worden begrepen, vind ik het een gemeentelijke vrijheid om een prijsdifferentiatie aan te brengen bij de gronduitgifte voor woningbouw. In deze gemeentelijke vrijheid wil ik ook niet treden. Voor zo ver de hierbij door de gemeente te kiezen vorm niet strijdig is met de wet, ben ik dan ook niet voornemens hier maatregelen tegen te nemen. </antwoord>
      <noten afkomstig="antwoord"/>
   </antwoorden>
</kvr>
