<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis (VVD), Lilipaly (PvdA), Mulder-van Dam (CDA), Scheltema-de Nie (D66), Rosenmöller (GroenLinks), Van Middelkoop (GPV) en Van den Berg (SGP) over het BVD-rapport over Aruba. (Ingezonden 12 mei 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5126
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Staats- en bestuursrecht (Koninkrijk)</item>
         <item attribuut="Trefwoorden">Aruba Criminaliteit Fraude</item>
         <item attribuut="Vindplaats">Kamervragen met antwoord 1996-1997, nr. 1378, Tweede Kamer</item>
         <item attribuut="Afkomstig_van">Kabinet voor Nederlands-Antilliaanse en Arubaanse Zaken</item>
         <item attribuut="Indiener">
            <persoon partij="PvdA">Lilipaly</persoon>
<persoon partij="VVD">Te Veldhuis</persoon>
            <persoon partij="CDA">Mulder-van Dam</persoon>
            <persoon partij="D66">Scheltema-de Nie</persoon>
            <persoon partij="GroenLinks">Rosenmöller</persoon>
            <persoon partij="GPV">Van Middelkoop</persoon>
            <persoon partij="SGP">Van den Berg</persoon>
         </item>
         <item attribuut="Datum_reaktie">1997-06-11</item>
         <item attribuut="Datum_indiening">1997-05-12</item>
         <item attribuut="Document-id">KVR5126</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2815" allpagenumbers="2815 2816" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1378" onderwerp="" indiendatum="1997-05-12">
         <vrager partij="PvdA" oorsprong="parlement">Lilipaly</vrager>
<vrager partij="VVD" oorsprong="parlement">Te Veldhuis</vrager>
         <vrager partij="CDA" oorsprong="parlement">Mulder-van Dam</vrager>
         <vrager partij="D66" oorsprong="parlement">Scheltema-de Nie</vrager>
         <vrager partij="GroenLinks" oorsprong="parlement">Rosenmöller</vrager>
         <vrager partij="GPV" oorsprong="parlement">Van Middelkoop</vrager>
         <vrager partij="SGP" oorsprong="parlement">Van den Berg</vrager>
         <vraagt-aan/>
      </vraagdata>
      <antwoorddata antwoorddatum="1997-06-11">
         <antwoorder functie="minister" ministerie="Nederlands-Antilliaanse en Arubaanse Zaken">Voorhoeve</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het recente bericht <voetnoot nummer="1"/>over de veiligheidssituatie op Aruba, zoals kennelijk verwoord in het rapport van een BVD-ambtenaar, getiteld: «Veiligheid en integriteit van Aruba: context en perspectief»? </vraag>
      <vraag nummer="2">Bent u bereid om dit rapport openbaar te maken, en aan te geven waarom dit niet eerder is gebeurd, of (onverhoopt) niet kan gebeuren? </vraag>
      <vraag nummer="3">Hoe werkelijkheidsgetrouw en ernstig acht de Nederlandse regering per onderdeel de volgende passages uit het artikel resp. rapport uit 1995: a) huidige en vorige ministers lieten zich omringen door dubieuze adviseurs; b) er heerst een sfeer van bijna-vanzelfsprekendheid van belangenverstrengeling en corruptiegevoeligheid; c) de invloedrijke positie van een zakenfamilie wordt/is een ernstig risico voor de rechtshandhaving; d) het grootste gevaar voor Aruba schuilt in de positie als financieel centrum voor het witwassen van de criminele opbrengsten door de grote Colombiaanse drugskartels, o.a. door de bestaande gelegenheid om ongebreideld te investeren in onroerend goed en via casino’s; e) er wordt op grote schaal gemanipuleerd en gefraudeerd met al of niet gefingeerde goederentransacties ... en dekmantelfirma’s in de vorm van Arubaanse Vrijgestelde Vennootschappen. Ondernemingen in de vrijhandelszone en de offshore financiële sector dienen het meest tot camouflage; f) de vele buitenlandse zakenrelaties van Arubaanse ondernemingen vormen tezamen een veelzeggend tableau van internationaal beruchte, vooral Colombiaanse, drugsbaronnen en witwassers? </vraag>
      <vraag nummer="4">Kunt u nader uiteenzetten welke «vergaande aanbevelingen» het BVD-rapport geeft op het gebied van criminaliteitsbestrijding, handhaving van de rechtsorde, en de integriteit van het openbaar bestuur, en wat de Nederlandse regering met die Aanbevelingen heeft gedaan of nog gaat doen? </vraag>
      <vraag nummer="5">Heeft de commissie-de Ruiter het BVD-rapport bestudeerd? Zo ja, hoe en in hoeverre zijnde «vergaande aanbevelingen» dan in het rapport van die commissie verwerkt? </vraag>
      <vraag nummer="6">Zijn er op basis van het BVD-rapport gerechtelijke onderzoeken en/of strafrechtelijke vervolgingen gestart? Zo neen, waarom niet? </vraag>
      <vraag nummer="7">Zijn er inmiddels onderzoeken van de Arubaanse Rekenkamer gestart naar de vraag of er bij vier overheidsprojecten corruptie heeft plaatsgevonden? Zo neen, wat zijn dan de redenen daarvoor? </vraag>
      <vraag nummer="8">Mag worden aangenomen dat uitvoering van de voorstellen van de commissie-de Ruiter een einde zal maken aan onregelmatigheden als vermeld in vraag 3? </vraag>
      <vraag nummer="9" voetnoot="2">Hoe moet in dit verband het compliment van President Clinton van de VS worden uitgelegd, die Aruba inmiddels het «Certificaat van volledige medewerking» heeft toegekend? <voetnoot nummer="2"/>
      </vraag>
      <vraag nummer="10">Bestaat er een KB (nummer 94.008895), waarbij de Arubaanse minister van Justitie tijdelijk de zeggenschap is ontnomen over de Veiligheidsdienst van Aruba, en de verantwoordelijkheid tijdelijk is overgedragen aan de Gouverneur? Zo ja, waarom gebeurde dat, hoe lang heeft die situatie dan bestaan, en per wanneer is (de werking van) dat KB weer ingetrokken? </vraag>
      <noten afkomstig="vraag">
         <noot nummer="1" datum="1997-05-3" bron="Algemeen Dagblad">Algemeen Dagblad, 3 mei 1997</noot>
         <noot nummer="2" datum="1997-05-3" bron="Zie de Telegraaf">Zie de Telegraaf, 3 mei 1997</noot>
      </noten>
   </vragen>
   <antwoorden aantal="8">
      <antwoord nummer="1">Ja. Het betreft overigens niet een BVD-rapport, maar een rapport van het toenmalige interimhoofd van de Veiligheidsdienst Aruba, geschreven in opdracht van de Minister voor Nederlands-Antilliaanse en Arubaanse Zaken en de minister van Algemene Zaken van Aruba. </antwoord>
      <antwoord nummer="2 en 3">Neen. Het rapport is Stg. geheim gerubriceerd. In verband hiermee kan niet op de inhoud van het rapport worden ingegaan. De Commissie voor de Inlichtingen- en Veiligheidsdiensten is in juni 1995 ter zake volledig geïnformeerd. </antwoord>
      <antwoord nummer="4">Gelet op de antwoorden op de vragen 2 en 3 kan op deze plaats niet worden ingegaan op de aanbevelingen van het rapport. Het rapport staat overigens niet op zichzelf. Vanuit diverse invalshoeken zijn activiteiten ondernomen, gericht op zowel de verdere versterking van de rechtstaat in Aruba als op het verrichten van inventariserende onderzoeken op meerdere terreinen. Daarbij kan worden gewezen op de uit de voortzetting van de status aparte van Aruba voortvloeiende afspraken tussen de regeringen van Aruba en Nederland, neergelegd in het Protocol ter invulling van het Resumé van de bilaterale gesprekken Aruba-Nederland, gehouden op 24, 25 en 26 juni 1993, en het Protocol van 1995, regelende de samenwerking tussen Aruba en Nederland op het gebied van de criminaliteitsbestrijding. Het laatstgenoemde protocol behelsde afspraken over intensieve samenwerking op de volgende terreinen: politie en justitie, vrije zone, casinowezen, Financial Action Task Force (FATF), veiligheidsdiensten en maritieme rechtshandhaving (kustwacht). </antwoord>
      <antwoord nummer="5">De Commissie-De Ruiter heeft bij haar werkzaamheden gebruik gemaakt van diverse bronnen. Eén daarvan was het bedoelde rapport. </antwoord>
      <antwoord nummer="6 en 7">Op basis van het rapport van de Commissie-De Ruiter is besloten tot vier onderzoeken, die worden uitgevoerd door de Algemene Rekenkamer van Aruba, met ondersteuning van de Nederlandse Algemene Rekenkamer. Indien uit deze onderzoeken aanwijzingen voor strafbare feiten naar voren komen, zullen de justitiële autoriteiten van Aruba naar aanleiding daarvan verdere stappen dienen te ondernemen. </antwoord>
      <antwoord nummer="8">De verwachting is dat het overnemen van (op één na) alle aanbevelingen van de Commissie-De Ruiter door de Rijksministerraad en de daadwerkelijke uitvoering ervan door de betrokken instanties een wezenlijke bijdrage zal leveren aan de verdere versterking van de rechtshandhaving in Aruba. Inmiddels zijn aanmerkelijke vorderingen gemaakt bij de uitvoering van deze aanbevelingen. </antwoord>
      <antwoord nummer="9">Het door de regering van de Verenigde Staten verleende «Certificaat van volledige medewerking» betekent dat verklaard wordt dat Aruba in alle opzichten met de Verenigde Staten meewerkt bij de bestrijding van criminaliteit. Het kan worden beschouwd als een constatering dat weer normale relaties kunnen worden onderhouden met een land waarover bij de Verenigde Staten in een eerder stadium twijfel dienaangaande bestond. </antwoord>
      <antwoord nummer="10">Het bedoelde koninklijk besluit is op 22 oktober 1994 in werking getreden en eind 1995 ingetrokken. Het is spoedig na de totstandkoming ter kennis gebracht van de Commissie voor de Inlichtingen- en Veiligheidsdiensten en met haar besproken. Gezien de geclassificeerde inhoud en aard van het besluit kan hierover op deze plaats geen informatie worden verschaft. Er bestaat dezerzijds bereidheid de Commissie voor Nederlands-Antilliaanse en Arubaanse Zaken desgewenst in algemene zin vertrouwelijk te informeren. </antwoord>
      <noten afkomstig="antwoord"/>
   </antwoorden>
</kvr>
