<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over het besmettingsincident in Petten. (Ingezonden 19 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30500
</item>
         <item attribuut="Inhoud">Vragen naar aanleiding van artikel (website Elsevier magazine) over persbericht Kernfysische Dienst dat er op 19 mei 2_bij_Energieonderzoek Centrum Nederland (ECN) in Petten een incident heeft plaatsgevonden. Indiener wil weten waarom de Dienst dit incident pas in oktober 2007 meldt, wanneer de minister van VROM is ingelicht en welke acties de minister sindsdien heeft ondernomen. Welke bevoegdheden hebben de VROM-inspectie en de Arbeidsinspectie, dan wel andere instanties, om op het ECN-terrein toezicht te houden.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kerncentrales</item>
         <item attribuut="Vindplaats">Kamervragen met antwoord 2007-2008, nr. 979, Tweede Kamer</item>
         <item attribuut="Vraagnr_bij_indiening">2070805010</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-01-02</item>
         <item attribuut="Datum_indiening">2007-11-19</item>
         <item attribuut="Document-id">KVR30500</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2089" allpagenumbers="2089 2090" vetnummer="2070805010" code="0708tkkvr979" lopendefooter="Tweede Kamer, vergaderjaar 2007–2008, Aanhangsel" filenaam="KVR30500" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="979" onderwerp="" indiendatum="2007-11-19">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-01-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Waarom heeft de Kernfysische Dienst het incident dat plaats vond op 19 mei 2006 pas in oktober 2007 publiekelijk gemaakt? <voetnoot nummer="1"/>Zijn hiermee regels overtreden? </vraag>
      <vraag nummer="2">Op welk moment bent u geïnformeerd over dit incident? Welke acties heeft u sindsdien ondernomen? </vraag>
      <vraag nummer="3">Is het afbreken van de aandrijfsnaar van de inblaasventilator van het centrale ventilatiesysteem op 19 mei 2006 een gevolg geweest van nalatig onderhoud, mede gelet op de geplande overplaatsing van het laboratorium? </vraag>
      <vraag nummer="4">Behoort het betreffende ventilatiesysteem met aandrijfsnaren tot de «state of the art»-systemen? Zo neen, is het Energieonderzoek Centrum Nederland (ECN) niet gehouden aan regels om «state of the art»-apparatuur toe te passen? </vraag>
      <vraag nummer="5">Welke bevoegdheden hebben de VROM-Inspectie en de Arbeidsinspectie om op het terrein van ECN in Petten bij het houden van toezicht en in het houden van handhaving? Welke andere instanties zijn bevoegd tot het houden van toezicht en handhaving van arbeids- en milieuomstandigheden? Op grond van welke regelgeving hebben zij die bevoegdheid? </vraag>
      <noten afkomstig="vraag">
         <noot nummer="1" weblink="http://www.elsevier.nl/nieuws/ laatste_24_uur/artikel/asp/artnr/179449/en Kamerstuk 25 422, nr. 56">http://www.elsevier.nl/nieuws/ laatste_24_uur/artikel/asp/artnr/179449/en Kamerstuk 25 422, nr. 56</noot>
      </noten>
   </vragen>
   <antwoorden aantal="5">
      <antwoord nummer="1">Jaarlijks rapporteert de Kernfysische Dienst (KFD) over de ongewone gebeurtenissen bij nucleaire installaties in Nederland, die in het voorafgaande jaar hebben plaatsgevonden. Zo is in de rapportage over het jaar 2006, die in oktober 2007 aan de Tweede Kamer is aangeboden, het in de vraag bedoelde incident opgenomen. Het kan evenwel voorkomen dat bepaalde voorvallen door omstandigheden al eerder ruimere bekendheid verkrijgen en daarom op een eerder moment tot openbare discussie aanleiding kunnen geven. Met betrekking tot informatieverstrekking zijn hiermee geen regels overtreden. Ten aanzien van naleving van de vergunning verwijs ik naar het antwoord op vraag 2. </antwoord>
      <antwoord nummer="2">De KFD werd door het Energieonderzoek Centrum Nederland (ECN) te Petten op maandag 22 mei 2006 van het voorval op de hoogte gesteld. De KFD heeft de dag daarop ter plaatse een nader onderzoek ingesteld. Daarbij is geconstateerd dat door ECN op de juiste wijze met de gevolgen van de besmetting is omgegaan. De gevolgen bleven beperkt tot een lichte besmetting van twee werknemers. Daarbij was geen sprake van een direct gezondheidsrisico en was er geen besmetting buiten de laboratoriumruimte opgetreden. Daarom was er geen noodzaak om de toenmalige staatssecretaris van VROM direct te informeren. De staatssecretaris is op 19 januari 2007 geïnformeerd in verband met een door hem op te leggen last onder dwangsom aan ECN voor een overtreding van de Kernenergiewet. De overtreding betrof het toepassen van grotere hoeveelheden radioactieve stoffen dan bij de bewuste bewerking volgens de Kernenergiewetvergunning was toegestaan. Verder was ook gebleken dat ECN onvoldoende aandacht had voor het interne toezicht op de planning en uitvoering van werkzaamheden met radioactieve stoffen. Op aanwijzing van de KFD heeft ECN vervolgens, op basis van een analyse naar de oorzaken van het incident, het interne beheerssysteem verbeterd. In november 2006 had ECN deze verbeterslag naar oordeel van de KFD afdoende voltooid. De dwangsombeschikking blijft nog wel in werking totdat de KFD ervan overtuigd is dat de ingezette verbetering duurzaam is gebleken. </antwoord>
      <antwoord nummer="3">Nee, het reguliere onderhoud is steeds uitgevoerd. Ondanks het uitvoeren van periodiek onderhoud en controlerondes door de Technische Dienst van ECN is het breken van een aandrijfsnaar nooit uit te sluiten. </antwoord>
      <antwoord nummer="4">ECN heeft een Kernenergiewetvergunning waarin eisen die voor radionuclidenlaboratoria gelden zijn opgenomen. Deze eisen betreffen echter niet of nauwelijks technische uitvoeringen. Hoewel ventilatieaandrijvingen met aandrijfsnaren voldoen aan de eisen, betekent nog niet dat ze heden ten dage stand-der-techniek zijn. Er is een algemeen geldend principe dat veiligheidsrelevante systemen zoveel als redelijkerwijs mogelijk is, stand-der-techniek moeten zijn. Dat betekent dat niet zondermeer direct tot vervanging van bijvoorbeeld het ventilatiesysteem moet worden overgegaan. Pas nadat in een kosten-batenanalyse is aangetoond dat het redelijk is om vervanging te vragen, kan dit dan ook worden geëist. Met andere woorden: de (veiligheids)winst moet opwegen tegen de kosten die met vervanging gemoeid zijn. In dit geval was het onredelijk om een nieuwe aandrijving van het ventilatiesysteem te vragen, mede omdat er een nieuw radionuclidenlaboratorium zou worden gebouwd. Dit is een aantal weken geleden geopend. Het laboratorium waar het incident heeft plaatsgevonden wordt dan ook afgebroken. </antwoord>
      <antwoord nummer="5">Het toezicht met betrekking tot de naleving van de Kernenergiewetvergunning en de handhaving daarvan ligt geheel bij de Kernfysische Dienst (Koninklijk Besluit van 5 september 2003; Stb 2003, nr. 468). Deze bevoegdheden zijn ontleend aan de Kernenergiewet, de Wet Milieubeheer, de Algemene Wet Bestuursrecht, de Wet op de Economische Delicten en het Wetboek van Strafrecht en Strafvordering. Voor het toezicht op de naleving van de Wet Milieubeheervergunning is de gemeente Zijpe het bevoegd gezag. Deze bevoegdheid wordt ontleend aan de wet Milieubeheer. Het toezicht op de arbeidsomstandigheden, niet voortkomend uit het radioactieve karakter wordt uitgevoerd door de Arbeidsinspectie op basis van de Arbeidsomstandighedenwet. </antwoord>
      <noten afkomstig="antwoord"/>
   </antwoorden>
</kvr>
