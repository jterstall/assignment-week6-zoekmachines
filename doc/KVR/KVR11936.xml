<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de invloed van de farmaceutische industrie op leerboeken. (Ingezonden 9 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11936
</item>
         <item attribuut="Inhoud">Vragen naar aanleiding van de artikelen 'Medisch leerboek niet onpartijdig' en 'Studeren met Organon' in het NRC Handelsblad van 31 mei 2000, waar prof. Vandenbroucke kritiek geeft op de derde druk van het leerboek "Obstetrie en gynaecologie", waarin het hoofdstuk over de pil niet overeenkomt met de huidige stand van de wetenschap maar de standpunten van de farmaceutische industrie weergeeft.</item>
         <item attribuut="Rubriek">Bedrijfsleven en industrie (Industrie) Gezondheidszorg (Medische beroepen) Gezondheidszorg (Opleidingen) Hoger onderwijs (Studierichtingen) Wetenschap en technologie (Toegepast onderzoek)</item>
         <item attribuut="Trefwoorden">Artsen Farmaceutische industrie Geneeskunde Wetenschappelijk onderzoek</item>
         <item attribuut="Vindplaats">Kamervragen met antwoord 1999-2000, nr. 1486, Tweede Kamer</item>
         <item attribuut="Vraagnr_bij_indiening">2990012350</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-06-29</item>
         <item attribuut="Datum_indiening">2000-06-09</item>
         <item attribuut="Document-id">KVR11936</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3383" allpagenumbers="3383 3384" vetnummer="2990012350" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11936" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1486" onderwerp="" indiendatum="2000-06-9">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-06-29">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennis genomen van de kritiek van prof. Vandenbroucke op de derde druk van het leerboek «Obstetrie en gynaecologie» namelijk dat het hoofdstuk over de pil niet overeenkomt met de huidige stand van wetenschap maar de standpunten van de farmaceutische industrie weergeeft? <voetnoot nummer="1"/>
      </vraag>
      <vraag nummer="2">Erkent u dat uit onafhankelijk onderzoek is gebleken dat vrouwen die de derdegeneratiepil gebruiken een twee keer zo grote kans hebben op bloedstolsels in een beenader dan gebruikers van de wat oudere tweedegeneratiepillen, terwijl onderzoeken die positiever uitvallen voor de derde generatiepil meestal gesponsord zijn door de industrie? </vraag>
      <vraag nummer="3">Is het u bekend dat prof. Vandenbroucke heeft aangetoond dat door de industrie gesponsorde onderzoeken lagere risico’s laten zien dan niet-gesponsorde? Zo ja, welke conclusies trekt u hieruit ten aanzien van sponsoring van onderzoek door de farmaceutische industrie? </vraag>
      <vraag nummer="4">Deelt u de mening dat in het omstreden hoofdstuk vermeld had moeten worden dat het gebruik van de derdegeneratiepil een hoger risico heeft op het krijgen van bloedstolsels in een beenader dan de tweedegeneratiepil, in plaats van de vermelding dat tot op heden niet duidelijk is of dat verhoogde risico bestaat? </vraag>
      <vraag nummer="5">Deelt u de mening dat in het hoofdstuk aandacht besteed had moeten worden aan de standpunten van het Farmacotherapeutisch Kompas en de KNMG, die beiden stellen dat artsen de voorkeur moeten geven aan pillen van de tweede generatie? </vraag>
      <vraag nummer="6">Is het u bekend dat het omstreden hoofdstuk geschreven is door een seksuoloog die ten tijde van het schrijven adviseur was van Organon, een van de producenten van de derdegeneratiepil? Zo ja, vindt u dan dat er op z’n minst sprake is van de schijn van belangenverstrengeling? </vraag>
      <vraag nummer="7">Vindt u het sowieso verstandig en acceptabel dat een schrijver van (een hoofdstuk uit) een studieboek financiële banden heeft met de industrie, en in het bijzonder als er sprake is van een onderwerp waar nog volop debat over is tussen de medische wetenschap en de farmaceutische industrie? Zo nee, wat kunt en gaat u hieraan doen? </vraag>
      <vraag nummer="8">Is het u bekend hoe vaak het voorkomt dat hoogleraren betaald adviseur zijn van of anderszins financiële relaties hebben met de industrie en wat is hierover uw mening? </vraag>
      <vraag nummer="9">Is het u bekend dat medische tijdschriften voortdurend hun zorg uiten over de verregaande verstrengeling van medische wereld en farmaceutische industrie, zoals bijvoorbeeld een commentaar in The New England Journal of Medicine of «academic medicine for sale is?», nadat gebleken was dat twee door hen gepubliceerde artikelen geschreven waren door mensen die banden hadden met de fabrikant? Zo ja, wat is hierover uw mening en wat gaat u met deze kennis doen? </vraag>
      <noten afkomstig="vraag">
         <noot nummer="1" datum="2000-05-31" bron="NRC">NRC, 31 mei 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Er zijn onafhankelijke onderzoeken die concluderen dat vrouwen die de derdegeneratiepil gebruiken een twee keer zo grote kans hebben op bloedstolsels in een beenader dan gebruikers van de wat oudere tweedegeneratiepillen. Ik heb echter onvoldoende gegevens tot mijn beschikking die de conclusie rechtvaardigen dat onderzoeken die positiever uitvallen voor de derde generatiepillen meestal gesponsord zijn door de industrie. </antwoord>
      <antwoord nummer="3">In het door u aangehaalde krantenartikel staat dat prof. Vandenbroucke van mening is dat in een door Organon gefinancierd leerboek de nadelen van de derdegeneratiepil worden gebagatelliseerd. Het is mijns inziens te voorbarig om hieruit de conclusie te trekken dat door de farmaceutisch industrie gesponsorde onderzoeken lagere risico’s laten zien dan niet-gesponsorde. </antwoord>
      <antwoord nummer="4">Ja, ik deel deze mening in die zin dat vermeld had moeten worden dat er onderzoeken zijn met deze conclusies. </antwoord>
      <antwoord nummer="5">Ja. </antwoord>
      <antwoord nummer="6 en 7">Ja, dit is mij bekend. Als zodanig hoeven voornoemde financiële banden niet de onafhankelijke positie van de wetenschapper aan te tasten. Ik acht het overgrote deel van de wetenschappers zeer wel in staat om ondanks deze banden objectief hun taak te blijven verrichten. Indien dit niet het geval is ben ik ervan overtuigd dat collega’s hen hierop zullen aanspreken. Hetgeen ook is gebeurd in het door het krantenartikel aangehaalde geval. Het stellen van regels aan het meeschrijven aan een studieboek indien er financiële banden bestaan met de farmaceutische industrie, in het bijzonder als er sprake is van een onderwerp waar nog volop debat over is tussen de medische wetenschap en de farmaceutische industrie, gaat mij te ver. Dergelijke regels zullen overigens al snel in strijd zijn met de vrijheid van meningsuiting. </antwoord>
      <antwoord nummer="8 en 9">Het is mij niet bekend hoe vaak het voorkomt dat hoogleraren betaald adviseur zijn of anderszins financiële relaties hebben. Het is mij wel bekend dat medische tijdschriften over dergelijke financiële relaties hun zorg uiten. Ik ben echter van mening dat zolang de objectiviteit van de wetenschapper en de wetenschappelijke discussie niet in gevaar komen er geen bezwaar is tegen dergelijke banden. </antwoord>
      <noten afkomstig="antwoord"/>
   </antwoorden>
</kvr>
