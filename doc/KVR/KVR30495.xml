<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Miltenburg en Teeven (beiden VVD) aan de ministers van Volksgezondheid, Welzijn en Sport en van Justitie over de arrestatie van een Nederlandse vrouw in verband met een - mogelijk - illegale abortus. (Ingezonden 7 december 2007);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30495
</item>
         <item attribuut="Inhoud">Vragen naar aanleiding van een bericht van het ANP, 6 december 2007 over de arrestatie van een Nederlandse vrouw die in Spanje een - mogelijk illegale - late abortus heeft ondergaan.</item>
         <item attribuut="Rubriek">Gezondheidszorg (Geneeskunde) Strafrecht en strafprocesrecht (Vervolging)</item>
         <item attribuut="Trefwoorden">Abortus Spanje Strafvervolging</item>
         <item attribuut="Vindplaats">Kamervragen met antwoord 2007-2008, nr. 974, Tweede Kamer</item>
         <item attribuut="Vraagnr_bij_indiening">2070806250</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Van Miltenburg Teeven</persoon>
         </item>
         <item attribuut="Datum_reaktie">2008-01-02</item>
         <item attribuut="Datum_indiening">2007-12-07</item>
         <item attribuut="Document-id">KVR30495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2079" allpagenumbers="2079 2080" vetnummer="2070806250" code="0708tkkvr974" lopendefooter="Tweede Kamer, vergaderjaar 2007–2008, Aanhangsel" filenaam="KVR30495" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="974" onderwerp="" indiendatum="2007-12-7">
         <vrager partij="VVD" oorsprong="parlement">Van Miltenburg Teeven</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2008-01-2">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is er met betrekking tot de Nederlandse vrouw, die op 14 november 2007 is gearresteerd, sprake van dubbele strafbaarheid? Hoe luidt deze verdenking tegen deze Nederlandse vrouw? <voetnoot nummer="1"/>
      </vraag>
      <vraag nummer="2">Is er sprake van een beleidswijziging van het Openbaar Ministerie met betrekking tot de vervolging ingeval van verdenking van betrokkenheid bij illegale abortussen? Is het opportuun dat een vervolging wordt ingesteld tegen een Nederlandse vrouw die in Spanje een – mogelijk – illegale abortus heeft ondergaan? </vraag>
      <vraag nummer="3">Waar is de Nederlandse vrouw gearresteerd? Was het ten behoeve van het onderzoek noodzakelijk en wenselijk dat voorarrest wordt toegepast? Houdt de duur van het voorarrest verband met het in Spanje ingestelde onderzoek en het latere actiemoment aldaar? </vraag>
      <vraag nummer="4">Wat was de aanleiding tot het instellen van een strafrechtelijk onderzoek tegen de Nederlandse vrouw? </vraag>
      <vraag nummer="5">Kunt u aangeven hoe de Spaanse wetgeving luidt met betrekking tot overtijd- of abortusbehandelingen? Vanaf welk moment kan er in Spanje sprake zijn van een verdenking ter zake van (kinder)moord? </vraag>
      <noten afkomstig="vraag">
         <noot nummer="1" titel="Nederlandse opgepakt na illegale abortus in Spanje">ANP, 6 december 2007 , 10.00 uur en ANP bericht «Nederlandse opgepakt na illegale abortus in Spanje»</noot>
      </noten>
   </vragen>
   <antwoorden aantal="4">
      <antwoord nummer="1">De zaak is momenteel nog in onderzoek bij het Openbaar Ministerie. De vraag of er sprake is van dubbele strafbaarheid maakt deel uit van het onderzoek. De vrouw wordt verdacht van moord op haar ongeboren kind (artikel 289 Wetboek van Strafrecht), dan wel kindermoord (artikel 291 Wetboek van Strafrecht), al dan niet in vereniging gepleegd. </antwoord>
      <antwoord nummer="2">Er is geen sprake van een beleidswijziging. Het Openbaar Ministerie heeft het in het onderhavige geval opportuun gevonden een strafrechtelijk onderzoek te starten. Dat onderzoek loopt nog. Er is nog geen vervolgingsbeslissing genomen. </antwoord>
      <antwoord nummer="3 en 4">Het strafrechtelijk onderzoek tegen deze vrouw is gestart na een melding bij de politie over een afgebroken zwangerschap. De vriend van verdachte verklaarde bij de politie dat zijn vriendin zeven maanden zwanger van hem was en dat hij er kort geleden achter kwam dat zij niet meer zwanger was. Zijn vriendin had hem verteld dat ze in het ziekenhuis was bevallen van een doodgeboren kindje. Dit bleek echter niet waar te zijn. De vriend van verdachte vertelde bij de politie dat hij zich veel zorgen maakte, dat hij wilde weten wat er met zijn kind gebeurd was, dat hij zijn kind graag wilde zien en dat de politie de zaak moest onderzoeken. Deze informatie was voor de politie aanleiding een nader onderzoek te starten. De vrouw is op 14 november 2007 in Nederland aangehouden. De rechtbank heeft aan de beslissingen met betrekking tot de voorlopige hechtenis – op verzoek van het Openbaar Ministerie – ondermeer de onderzoeksgrond ten grondslag gelegd. Het onderzoek van de Spaanse justitie naar verschillende abortusklinieken in Barcelona heeft geen verband met het strafrechtelijk onderzoek van de Nederlandse justitie in de onderhavige zaak. </antwoord>
      <antwoord nummer="5">Het verrichten van een abortus is strafbaar in Spanje, tenzij de behandeling is verricht door of onder leiding van een arts in een ziekenhuis of kliniek, hetzij openbaar, hetzij privé, die daartoe bevoegd is en met uitdrukkelijke toestemming van de vrouw, wanneer één van de volgende omstandigheden zich voordoen: 1) Indien de abortus noodzakelijk is omdat het leven of de fysieke of mentale gezondheid van de vrouw ernstig gevaar loopt en het voorgaande is vastgelegd in een rapport, dat vóór de behandeling is opgesteld door een arts in het desbetreffende specialisme, anders dan de arts die of onder wiens leiding de abortus wordt verricht. Indien de vrouw in levensgevaar verkeert, is de behandeling toegestaan zonder voornoemd rapport of uitdrukkelijke toestemming. 2) Indien de zwangerschap het gevolg is van verkrachting, mits de abortus binnen de eerste twaalf weken van de zwangerschap wordt verricht en aangifte is gedaan van de verkrachting. 3) Indien het vermoeden bestaat dat de foetus met ernstige fysieke of mentale afwijkingen geboren zal worden, mits de abortus binnen de eerste tweeëntwintig weken van de zwangerschap wordt verricht en het rapport, dat vóór de behandeling is opgesteld, is afgegeven door twee specialisten van een ziekenhuis of kliniek, hetzij openbaar, hetzij privé, die daartoe bevoegd is, anders dan de arts die of onder wiens leiding de abortus wordt verricht. </antwoord>
      <noten afkomstig="antwoord"/>
   </antwoorden>
</kvr>
