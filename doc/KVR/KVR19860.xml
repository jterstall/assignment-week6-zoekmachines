<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de minister van Onderwijs, Cultuur en Wetenschap over de schoolkosten in het onderwijs. (Ingezonden 5 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19860
</item>
         <item attribuut="Inhoud">Vragen over stijging van de schoolkosten in het middelbaar onderwijs in relatie tot de ouderbijdrage en de vrijwillige bijdrage.</item>
         <item attribuut="Rubriek">Beroepsonderwijs en volwasseneneducatie (Bekostiging beroepsonderwijs en volwasseneneducatie) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Bekostiging beroepsonderwijs en volwasseneneducatie Bekostiging voortgezet onderwijs Studiekosten</item>
         <item attribuut="Vindplaats">Kamervragen met antwoord 2003-2004, nr. 1164, Tweede Kamer</item>
         <item attribuut="Vraagnr_bij_indiening">2030409810</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2004-03-26</item>
         <item attribuut="Datum_indiening">2004-03-05</item>
         <item attribuut="Document-id">KVR19860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2469" allpagenumbers="2469 2470" vetnummer="2030409810" code="0304tkkvr1164" lopendefooter="Tweede Kamer, vergaderjaar 2003–2004, Aanhangsel" filenaam="KVR19860" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1164" onderwerp="" indiendatum="2004-03-5">
         <vrager partij="SP" oorsprong="parlement">Vergeer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-03-26">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de staatssecretaris van Onderwijs, Cultuur en Wetenschap, mevr</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Deelt u de conclusie van de voorzitter van Ons Middelbaar Onderwijs (OMO), dat de schoolkosten de pan uitrijzen? <voetnoot nummer="1"/>
      </vraag>
      <vraag nummer="2">Beschouwt u de afschaffing van de ouderbijdrage als een positief signaal? Zo ja, bent u bereid andere scholen te adviseren om eveneens de ouderbijdrage af te schaffen of te verlagen? </vraag>
      <vraag nummer="3" voetnoot="2">Deelt u de mening dat de ouderbijdrage uitsluitend is bedoeld voor extra voorzieningen? Wat onderneemt u als een school de ouderbijdrage gebruikt voor het primaire onderwijsproces? <voetnoot nummer="2"/>
      </vraag>
      <vraag nummer="4">Hoe garandeert u de toegankelijkheid van het onderwijs, als scholen de vrijheid hebben om de schoolkosten onbeperkt te laten oplopen? </vraag>
      <vraag nummer="5">Hoe leeft u het Internationale Verdrag Economische Sociale en Culturele Rechten (IVESCR, 1978) na, waarin staat dat « Het secundair onderwijs in zijn verschillende vormen, waarbij inbegrepen het secundaire technische onderwijs en het beroepsonderwijs, door middel van alle passende maatregelen en in het bijzonder door de geleidelijke invoering van kosteloos onderwijs algemeen beschikbaar en voor allen toegankelijk dient te worden gemaakt.»? </vraag>
      <vraag nummer="6">Deelt u de mening dat dit verdrag niet wordt nageleefd zolang onderwijs niet kosteloos is, maar de schoolkosten juist toenemen? </vraag>
      <vraag nummer="7">Hoe staat het met de door de staatssecretaris aangekondigde maatregelen inzake de vrijwillige bijdrage in de beroepsonderwijs- en volwasseneneducatiesector (BVE-sector)? </vraag>
      <noten afkomstig="vraag">
         <noot nummer="3"/>
         <noot nummer="1" datum="2004-03-2" bron="de Volkskrant">de Volkskrant, 2 maart 2004</noot>
         <noot nummer="2" titel="De ouderbijdrage: verplicht vrijwillig">«Scholen mogen een vrijwillige financiële bijdrage vragen voor extra voorzieningen» ( www.minocw.nl en de brochure «De ouderbijdrage: verplicht vrijwillig»)</noot>
         <noot nummer="3" documenttype="Kamerstuk" kamerstuk-id="27 451" documentnummer="27">Kamerstuk 27 451, nr. 27</noot>
      </noten>
   </vragen>
   <antwoorden aantal="7">
      <antwoord nummer="1">In mijn brief van 19 februari 2004 (Kamerstuk 29 200 VIII, nr. 122) naar aanleiding van het rapport van Research voor Beleid over de hoogte van de schoolkosten heb ik aangegeven onaangenaam verrast te zijn over de sterke stijging van de boekenkosten en de vrijwillige ouderbijdrage. Daarom zal ik nader onderzoek doen naar de oorzaken van deze stijging en de variaties daarbinnen. Ik wil hier geen oordeel uitspreken over de uitspraak van de voorzitter van het OMO dat «de kosten de pan uitrijzen». Zoals ik in mijn brief heb benadrukt is de verantwoordelijkheid voor de keuze van schoolboeken, leermiddelen, overige kosten en vrijwillige ouder/deelnemersbijdrage bij de scholen gelegd. Zo hebben scholen zelf de vrijheid om de hoogte van de vrijwillige ouder/deelnemersbijdrage vast te stellen, mits met ouders/deelnemers in het kader van de medezeggenschap overleg heeft plaatsgevonden. Dit kan tot consequentie hebben dat wat bij de ene school een te hoge bijdrage wordt gevonden, bij de andere school acceptabel wordt geacht. Wel acht ik het belangrijk vast te kunnen stellen dat scholen ouders hebben betrokken bij de keuze van boekvoorziening en leermiddelen en bij het vaststellen van onder andere de vrijwillige ouderbijdrage. Ook de vraag of instellingen voldoen aan de wettelijke bepalingen (wet Medezeggenschap Onderwijs) zal nader worden onderzocht. </antwoord>
      <antwoord nummer="2">De vraag of al dan niet een vrijwillige ouderlijke bijdrage wordt gevraagd, is een zaak die op de instellingen zelf moet worden beslist. Dat is een beleidslijn die ik telkenmale naar uw Kamer heb uitgedragen, en waaraan ik vast wil houden. Dat neemt niet weg dat ik zeker niet ongelukkig ben met beslissingen, op decentraal niveau genomen, om deze bijdrage niet meer te heffen. Ik zal andere scholen dit echter niet gaan adviseren, maar verwacht wel dat ook die andere scholen kritisch gaan kijken naar hun eigen mogelijkheden om de schoolkosten voor ouders te verlagen. </antwoord>
      <antwoord nummer="3">Ja, die mening deel ik, en zo is het ook wettelijk bepaald. De inspectie van het Onderwijs ziet erop toe dat de scholen zich aan de wet houden, ook op dit punt. </antwoord>
      <antwoord nummer="4">Afhankelijk van hun inkomen en het aantal schoolgaande kinderen kunnen ouders een geheel of gedeeltelijke tegemoetkoming ontvangen voor het lesgeld en de schoolkosten, op basis van de Wet tegemoetkoming onderwijsbijdrage en schoolkosten (WTOS). Ik realiseer me dat voor een deel van de ouders de tegemoetkoming niet voldoende is om alle kosten te dekken. Daarom is het van het grootste belang om door te gaan met het beleid dat gericht is op beheersing van de schoolkosten. Dit betekent o.a. dat scholen de schoolkosten voor ouders beter in beeld zullen moeten brengen, dat de schoolkosten meegenomen worden in de medezeggenschap en dat scholen zullen worden gestimuleerd om kostenverlagende initiatieven te nemen. </antwoord>
      <antwoord nummer="5">Zoals ik destijds bij de mondelinge behandeling van de Wet tegemoetkoming onderwijsbijdrage en schoolkosten (WTOS) in de Tweede Kamer heb aangegeven (Handelingen II 2000–2001, blz. 3086), wil de term «kosteloos» in artikel 13 van het IVESCR niet zeggen dat het onderwijs gratis moet zijn, dus «nul» mag kosten. Deze term betekent volgens de uitleg die daar sinds jaar en dag aan is gegeven dat er geen belemmeringen mogen worden opgeworpen om onderwijs te volgen. Ook in de toelichting bij artikel 14 (recht op onderwijs) van het onlangs tot stand gekomen Handvest van de grondrechten van de Europese Unie is nog eens vastgelegd dat «(...) het verbiedt evenmin dat voor sommige specifieke vormen van onderwijs betaald moet worden als de Staat maatregelen neemt om een financiële compensatie toe te kennen.» De WTOS voorziet erin belemmeringen weg te nemen, waardoor er aan genoemd verdrag wordt voldaan. </antwoord>
      <antwoord nummer="6">Nee, het Verdrag wordt door Nederland nageleefd op de onder vraag 5 aangegeven wijze. </antwoord>
      <antwoord nummer="7">In het wetsvoorstel tot Wijziging van de Wet educatie en beroepsonderwijs en de Wet op de ondernemingsraden in verband met de modernisering van de medezeggenschapsstructuur in de educatie en het beroepsonderwijs en de versterking van de positie van deelnemers (modernisering medezeggenschap educatie en beroepsonderwijs), u toegezonden in december 2003, wordt het voorstel gedaan dit te regelen via een uitgebreid instemmingsrecht van de deelnemersraden. Daarnaast werkt de Bve Raad (in overleg met de JOB) aan een servicedocument voor de BVE-instellingen rond de vrijwillige bijdrage. Bij de behandeling van het wetsvoorstel in uw Kamer zal blijken of de Kamer mijn mening deelt dat hierdoor een adequate regeling van de vrijwillige bijdrage is gerealiseerd. </antwoord>
      <noten afkomstig="antwoord"/>
   </antwoorden>
</kvr>
