<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over de arrestatie van negen HADEP leden in Turkije. (Ingezonden 29 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12761
</item>
         <item attribuut="Inhoud">Vragen over de arrestatie van negen HADEP-leden in Turkije, vanwege hun vermeende steun aan Koerdische rebellen. Naar aanleiding hiervan worden tevens vragen gesteld over de voortgang van het mensenrechtenbeleid in Turkije. (Agence France Press d.d. 14 en 18 november 2000)</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten Turkije</item>
         <item attribuut="Vindplaats">Kamervragen met antwoord 2000-2001, nr. 377, Tweede Kamer</item>
         <item attribuut="Vraagnr_bij_indiening">2000102990</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-12-12</item>
         <item attribuut="Datum_indiening">2000-11-29</item>
         <item attribuut="Document-id">KVR12761</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="779" allpagenumbers="779 780" vetnummer="2000102990" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12761" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="377" onderwerp="" indiendatum="2000-11-29">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-12-12">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het feit dat negen leden van de politieke partij HADEP in Turkije gearresteerd zijn? <voetnoot nummer="1"/>
      </vraag>
      <vraag nummer="2">Zijn de berichten dat deze negen HADEP leden gearresteerd zijn wegens vermeende steun aan «Koerdische rebellen» waar? Zo ja, hoe beoordeelt u tegen de achtergrond van het EU kandidaat lidmaatschap van Turkije en haar «wachtkamerpositie» in deze, de arrestatie van deze HADEP leden? </vraag>
      <vraag nummer="3">Is het u bekend hoeveel HADEP leden er dit jaar gearresteerd zijn wegens vermeende steun aan «Koerdische rebellen»? </vraag>
      <vraag nummer="4" voetnoot="2">Is het waar dat de voorzitter van HADEP Ahmet Turan Demir tot 10 maanden gevangenschap is veroordeeld wegen separatistische propaganda? <voetnoot nummer="2"/>
      </vraag>
      <vraag nummer="5">Kunt u aangeven of er vorderingen zijn in het Turkse mensenrechtenbeleid, waaronder het vinden van een vreedzame oplossing voor het Koerdische vraagstuk? Heeft u wellicht aanwijzingen dat de dialoog tussen de Turkse staat en de Koerden, waaronder de PKK, in een afzienbare tijd tot de mogelijkheden behoort? </vraag>
      <vraag nummer="6">Op welke wijze vindt er monitoring door de EU in Zuid-Oost Turkije, met name de positie en de situatie van de Koerden, plaats? </vraag>
      <vraag nummer="7">Bent u bereid deze arrestaties in EU verband aan de orde te stellen? </vraag>
      <noten afkomstig="vraag">
         <noot nummer="1">Agence France Press, 18 november 2000 (zie bijlage)</noot>
         <noot nummer="2">Agence France Press, 14 november 2000 (zie bijlage)</noot>
      </noten>
   </vragen>
   <antwoorden aantal="7">
      <antwoord nummer="1">In de periode tussen 26 oktober en 12 november 2000 zijn 63 leden van de pro-Koerdische HADEP-partij door Turkse autoriteiten aangehouden, waarvan er 29 in hechtenis zijn genomen. </antwoord>
      <antwoord nummer="2">Alle bovengenoemde HADEP-leden werden gearresteerd wegens vermeende hulpverlening aan de in Turkije verboden Koerdische arbeiderspartij (PKK). Nederland acht de vergaande beperkingen van de vrijheid van vereniging in Turkije een voorbeeld van de tekortkomingen in het Turkse systeem ten opzichte van de politieke criteria voor EU-kandidaatlanden die zijn vastgelegd op de Europese Raad van Kopenhagen. Turkije erkent dat het aan deze criteria nog niet voldoet. Specifieke aandachtspunten in dit verband zijn ook neergelegd in het Partnerschap voor Toetreding voor Turkije dat tijdens de Algemene Raad van 4 december werd goedgekeurd. </antwoord>
      <antwoord nummer="3">Dit jaar zijn in Turkije ruim honderd HADEP-leden gearresteerd, steeds vanwege vermeende banden met de PKK. Een aantal van hen is inmiddels op vrije voeten gesteld. </antwoord>
      <antwoord nummer="4">De tijdens het laatste HADEP-congres (25–26 november jl.) afgetreden partijvoorzitter Demir heeft op 6 september 1998 een rede gehouden op een regionaal partijcongres in Manisa, waar hij volgens de Turkse justitiële autoriteiten op onaanvaardbare wijze steun uitsprak voor de Koerdische zaak. Krachtens artikel 8 van de Turkse anti-terreurwet is hij thans veroordeeld tot tien maanden gevangenisstraf en een boete van TL 660 miljoen (ca. f 2500,–). De heer Demir is tegen het vonnis in beroep gegaan. </antwoord>
      <antwoord nummer="5">Turkije maakt vorderingen op het gebied van de mensenrechten. Tijdens de huidige regering-Ecevit, die in 1999 aantrad, is onder andere wetgeving tot stand gekomen waarmee de straffen op foltering zijn verhoogd, militairen geen zitting meer hebben in staatsveiligheidsrechtbanken, en de positie van artsen die onderzoek doen naar foltering is verbeterd. Echter, op een aantal zeer wezenlijke terreinen is geen vooruitgang geboekt. Te denken valt aan afschaffing van de doodstraf, de definitie van minderheden (per definitie alleen niet-moslims), de invloed van de krijgsmacht op de politieke besluitvorming, en de vrijheid van meningsuiting, godsdienst, drukpers en vereniging. Bovendien is de implementatie van de rechtsorde een punt van grote zorg (o.a. foltering, corruptie, ambtelijke en rechtelijke willekeur, situatie in de gevangenissen). Op het gebied van de implementatie acht ik het wel positief, dat de Turkse autoriteiten onder leiding van minister voor mensenrechten Yücelen een serie consultaties zijn aangevangen waarbij ambtenaren, non-gouvernementele organisaties, vakbonden, politieke partijen, opinieleiders en mensenrechtenactivisten worden bijeengebracht om de mensenrechtensituatie in het land te bespreken. Eerder reeds ontving de Turkse president een aantal burgemeesters van de – pas enkele jaren toegestane – HADEP-partij om de specifieke problemen van het voornamelijk Koerdische Zuid-Oost-Turkije te bespreken. Een dialoog met de PKK heeft de Turkse regering tot op heden van de hand gewezen. </antwoord>
      <antwoord nummer="6">Ambassades van de EU-lidstaten in Ankara wisselen op zeer regelmatige basis informatie uit inzake de situatie in de betreffende regio, met name voor wat betreft de positie van de Koerden. Medewerkers van die ambassades reizen frequent af naar het Zuid-Oosten van Turkije om uit eerste hand gegevens te verzamelen. Ook vinden geregeld ambtelijke bezoeken plaats vanuit EU-hoofdsteden. Bovendien wordt in Ankara intensief contact onderhouden met mensenrechtenorganisaties die goed op de hoogte zijn van de situatie ter plaatse. Overigens brengen leden van het «Committee for the Prevention of Torture» van de Raad van Europa circa eens per zes maanden een bezoek aan Zuid-Oost-Turkije. Ook vanuit de Parlementaire Assemblée van de Raad van Europa brengt een dergelijk bezoek eenmaal per jaar. </antwoord>
      <antwoord nummer="7">Ik acht deze en andere arrestaties slecht verenigbaar met Turkijes wens om toe te treden tot de Europese Unie. Dergelijke schendingen van fundamentele vrijheden stelt Nederland consequent in EU-verband aan de orde. Overigens stelt de Regering dit soort kwesties ook aan de orde in directe contacten met de Turkse regering. </antwoord>
      <noten afkomstig="antwoord"/>
   </antwoorden>
</kvr>
