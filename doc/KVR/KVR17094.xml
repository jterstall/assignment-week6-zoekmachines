<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Buitenlandse Zaken over de vrijgesproken Nederlander die nog steeds in een gevangenis in Thailand gevangen wordt gehouden. (Ingezonden 16 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17094
</item>
         <item attribuut="Inhoud">Aanvullende vragen over de Nederlander Machiel Kuijt, die in Thailand is vrijgesproken maar in detentie het hoger beroep moet afwachten (aanvulling op eerdere vragen van hetzelfde Kamerlid; Aanhangsel van de Handelingen II , 2002-2003, 570).</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">Straffen Thailand</item>
         <item attribuut="Vindplaats">Kamervragen met antwoord 2002-2003, nr. 700, Tweede Kamer</item>
         <item attribuut="Vraagnr_bij_indiening">2020305810</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-01-31</item>
         <item attribuut="Datum_indiening">2003-01-16</item>
         <item attribuut="Document-id">KVR17094</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1473" allpagenumbers="1473 1474" vetnummer="2020305810" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17094" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="700" onderwerp="" indiendatum="2003-01-16">
         <vrager partij="D66" oorsprong="parlement">Dittrich</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-01-31">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hoe verhoudt uw antwoord op mijn vierde vraag in een vorige reeks vragen over hetzelfde onderwerp, dat de Thaise rechter in het vonnis, waarin Machiel Kuijt werd vrijgesproken, een bepaling heeft opgenomen dat hij in afwachting van hoger beroep in verdere detentie moet verblijven, zich tot artikel 9 van het BUPO-verdrag van 1966, waarin staat dat hechtenis in afwachting van het proces niet de generale regel is, maar dat bijvoorbeeld garanties kunnen worden gevraagd ter verzekering dat de betrokken persoon te zijner tijd wel op de terechtzitting verschijnt? </vraag>
      <vraag nummer="2">Acht u het niet strijdig met het gelijkheidsbeginsel dat de Italiaanse medeverdachte, die eveneens werd vrijgesproken, wel in afwachting van het hoger beroep Thailand mocht verlaten, terwijl Machiel Kuijt na zijn vrijspraak wel in hechtenis moet blijven, en in beide zaken hoger beroep werd ingesteld? </vraag>
      <vraag nummer="3">Is het waar dat Thailand sinds 1997 partij is bij het Internationaal Verdrag voor Burgerlijke en Politieke Rechten en zich dus dient te houden aan de verplichtingen uit dat Verdrag? </vraag>
      <vraag nummer="4">Bent u bereid namens de Staat der Nederlanden gebruik te maken van het Statelijk klachtrecht ingevolge dit Verdrag en de Thaise Staat aan te klagen wegens schending van de verdragsverplichtingen? Zo nee, waarom niet? </vraag>
      <vraag nummer="5">Welke acties gaat u ondernemen om de Thaise autoriteiten ervan te overtuigen dat verdere detentie van Machiel Kuijt in afwachting van het hoger beroep in strijd is met internationale verdragen, waar Thailand zich bij heeft aangesloten? </vraag>
      <vraag nummer="6">Bent u bereid om gelet op het uitzonderlijke karakter van de onderhavige zaak (een detentie van bijna 6 jaar, terwijl Machiel Kuijt door de Thaise rechter werd vrijgesproken) namens de regering de President van het Thaise Appealcourt een garantieverklaring aan te bieden dat Machiel Kuijt zich niet aan berechting in hoger beroep zal onttrekken? Zo nee, waarom niet? </vraag>
      <vraag nummer="7">Deelt u de mening dat de zaak van Machiel Kuijt verschilt van die van de Australische toerist die eveneens werd aangehouden, omdat voor deze persoon een uitleveringsverzoek door een Europees land was gedaan in verband met een veroordeling aldaar wegens een gepleegd drugsdelict, terwijl Machiel Kuijt geen strafblad heeft? Op welke wijze hebt u de Thaise autoriteiten ervan proberen te overtuigen dat beide zaken niet vergelijkbaar zijn? </vraag>
      <vraag nummer="8">Bent u bereid om deze vragen binnen veertien dagen na heden te beantwoorden? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="570" documentjaargang="2002-2003">Aanhangsel Handelingen, nr. 570, vergaderjaar 2002–2003.</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Zoals uit mijn antwoord op uw zesde vraag in een vorige reeks vragen <voetnoot nummer="1"/>over hetzelfde onderwerp blijkt, is na de vrijspraak van de heer Kuijt (11 maart 2002) en het aantekenen van hoger beroep door het Thais openbaar ministerie (12 juni 2002) een verzoek tot vrijlating op borgtocht, zoals gedaan door de heer Kuijt, door de Thaise autoriteiten afgewezen. Het verzoek van de heer Kuijt werd afgewezen, naar werd vernomen, omdat de Thaise autoriteiten het risico te groot achtten dat de op borgtocht vrijgelaten buitenlander, tegen wie een hoger beroep loopt inzake een ernstig misdrijf (drugsdelicten worden in Thailand als ernstige misdrijven beschouwd), het land zou ontvluchten. Daarbij werd als precedent genoemd een Britse gedetineerde, die enkele jaren geleden op borgtocht was vrijgelaten en het land was ontvlucht. Deze inschatting van het Thaise openbaar ministerie heeft tot gevolg gehad dat van de generale regel, zoals beschreven in artikel 9, derde lid, van het Internationaal Verdrag voor Burgerlijke en Politieke Rechten (hierna te noemen: het IVBPR), dat afwachting van het proces niet in hechtenis wordt doorgebracht, werd afgeweken. </antwoord>
      <antwoord nummer="2">Zoals ik ook heb aangegeven in mijn antwoord op uw tweede vraag uit de vorige reeks vragen over hetzelfde onderwerp, zijn de omstandigheden van de heer Kuijt en de Australische medeverdachte niet hetzelfde als die van de Italiaanse medeverdachte. Tegen de heer Kuijt en de Australische medeverdachte zijn belastende getuigenverklaringen afgelegd. Dit is niet het geval geweest bij de Italiaanse medeverdachte. </antwoord>
      <antwoord nummer="3 en 4">Thailand is inderdaad sinds 1997 partij bij het Internationaal Verdrag voor Burgerlijke en Politieke Rechten (IVBPR) en dient zich te houden aan de verplichtingen uit het Verdrag. Hierbij moet echter worden opgemerkt dat Thailand geen verklaring heeft afgelegd als bedoeld in artikel 41 van dit verdrag, dat wil zeggen een verklaring waarin de lidstaat de bevoegdheid van het Mensenrechtencomité erkent om statenklachten te ontvangen en in behandeling te nemen. Reeds om die reden is het indienen van een statenklacht niet aan de orde. Evenmin is het voor de heer Kuijt mogelijk zelf een klacht in te dienen bij het Mensenrechtencomité, aangezien Thailand geen partij is bij het Eerste Optionele Protocol bij het IVBPR. </antwoord>
      <antwoord nummer="5">Ik deel uw zorgen over de situatie van de heer Kuijt, zoals ik ook publiekelijk heb verklaard. Ik heb ook gezegd dat ik al het mogelijke zou doen om de hoger beroepprocedure te bespoedigen. Gelet op de ineffectiviteit van internationaalrechtelijke procedurele instrumenten (zie de beantwoording van de vragen 3 en 4), zullen alle inspanningen, zowel hier als in Bangkok, gericht moeten blijven op het langs diplomatieke weg bereiken van een oplossing. Ik ben met u van mening dat een voorarrest van bijna 6 jaar niet past binnen de redelijke termijn-criteria zoals neergelegd in artikel 9, derde lid en artikel 14, derde lid, onder c, van het IVBPR. Dit element is langs diplomatieke weg uitdrukkelijk onder de aandacht van de Thaise autoriteiten gebracht. Laatstelijk is de Thaise ambassadeur door het ministerie op 16 januari jl. gewezen op dit element en gevraagd het Nederlandse standpunt inzake de situatie van de heer Kuijt andermaal over te brengen aan de Thaise autoriteiten. Ikzelf heb op 27 januari jl. te Brussel mijn Thaise collega op deze kwestie aangesproken. </antwoord>
      <antwoord nummer="6">De Nederlandse overheid kan geen garanties aan de Thaise autoriteiten afgeven, ter verzekering dat de heer Kuijt te zijner tijd de terechtzitting zal bijwonen. Hieraan kan niet worden voldaan, omdat de Nederlandse overheid ten eerste geen mogelijkheid heeft om het doen en laten van Nederlanders in het buitenland te bepalen en ten tweede de heer Kuijt in geval van overkomst naar Nederland niet kan dwingen om naar Thailand terug te keren. </antwoord>
      <antwoord nummer="7">Inderdaad bestaat een verschil tussen de persoonlijke situatie van de heer Kuijt en die van de Australiër om wiens uitlevering door een derde land is verzocht. Het uitleveringsverzoek zou voor de Thaise autoriteiten een bijkomend argument kunnen zijn om de hechtenis van de Australiër te continueren, een argument dat in de zaak van de heer Kuijt niet aan de orde is. Hoewel dit op zichzelf niet afdoet aan de motieven die de Thaise autoriteiten kennelijk hebben om de heer Kuijt in hechtenis te laten, kunt u ervan verzekerd zijn dat ook dit punt naar voren zal worden gebracht in de voortdurende contacten met de Thaise autoriteiten. </antwoord>
      <antwoord nummer="8">Ja. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="570" documentjaargang="2002-2003">Aanhangsel Handelingen, nr. 570, vergaderjaar 2002–2003.</noot>
      </noten>
   </antwoorden>
</kvr>
