<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spies (CDA) aan de ministers van Binnenlandse Zaken en Koninkrijksrelaties en van Justitie over het onderzoek van het CPB naar de prestatiebeloning van de politie. (Ingezonden 22 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18055
</item>
         <item attribuut="Inhoud">Vragen naar aanleiding van het bericht 'CPB kraakt prestatiebeloning politie' in De Volkskrant van 21 mei 2003.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Inkomens)</item>
         <item attribuut="Trefwoorden">Inkomens Politie</item>
         <item attribuut="Vindplaats">Kamervragen met antwoord 2002-2003, nr. 1523, Tweede Kamer</item>
         <item attribuut="Vraagnr_bij_indiening">2020311940</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="CDA">Spies</persoon>
         </item>
         <item attribuut="Datum_reaktie">2003-06-26</item>
         <item attribuut="Datum_indiening">2003-05-22</item>
         <item attribuut="Document-id">KVR18055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3187" allpagenumbers="3187 3188" vetnummer="2020311940" code="0203tkkvr1523" lopendefooter="Tweede Kamer, vergaderjaar 2002–2003, Aanhangsel" filenaam="KVR18055" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1523" onderwerp="" indiendatum="2003-05-22">
         <vrager partij="CDA" oorsprong="parlement">Spies</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2003-06-26">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht «CPB kraakt prestatiebeloning politie»? <voetnoot nummer="1"/>
      </vraag>
      <vraag nummer="2">Wat is uw reactie op de conclusies van het CPB dat de politie door de prestatiecontracten minder flexibel wordt, minder goed kan reageren op onverwachte situaties en dat er sprake zal zijn van een gerichtheid op cijfertjes? </vraag>
      <vraag nummer="3">Wat is uw reactie op de constatering dat de politieregistratie van het eigen werk zo gebrekkig is dat het niet goed mogelijk is een ambitieus plan op te stellen? Is hiermee bij het afsluiten van de contracten rekening gehouden? </vraag>
      <vraag nummer="4">In hoeverre onderschrijft u de aanbevelingen van het rapport dan wel neemt u deze over? </vraag>
      <vraag nummer="5">Bent u bereid de prestatiecontracten aan te passen als mocht blijken dat zij contraproductief voor de effectiviteit van de politie zijn? </vraag>
      <vraag nummer="6">Welke maatregelen worden op de korte en lange termijn genomen om ervoor te zorgen dat de conclusies van het CPB-rapport niet bewaarheid worden? </vraag>
      <noten afkomstig="vraag">
         <noot nummer="1" datum="2003-05-21" bron="De Volkskrant">De Volkskrant, 21 mei 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Naar ons oordeel wordt de politie door prestatiecontracten niet minder flexibel. Zo is in het Landelijk Kader Nederlandse politie 2003–2006 gekozen voor een zeker abstractieniveau, bijvoorbeeld waar het gaat om de toename van het aantal verdachten waarvan een proces-verbaal wordt aangeboden aan het OM over het jaar 2006 met 40.000 ten opzichte van het aantal in 2002. Deze afspraak is in kwantitatieve termen gemaakt. De kwalitatieve invulling met keuzen voor de aanpak van de soort delicten, is een aangelegenheid van het OM. Zo kan worden ingespeeld op de criminaliteitsproblemen in de regio. Ook de andere resultaatafspraken laten ruimte voor regionale inkleuring. Bovendien laten de resultaatsafspraken voldoende ruimte om in te spelen op onverwachte situaties. In het Landelijk Kader is afgesproken dat jaarlijks een voortgangsgesprek plaatsvindt tussen de ministers en de korpsbeheerders gezamenlijk om na te gaan of het Landelijk Kader aanpassing behoeft. Als zich onverwachte situaties voordoen die politie-inzet vragen, moet de politie daar vanzelfsprekend op reageren. In het Landelijk Kader is uitdrukkelijk de mogelijkheid opgenomen dat aanpassing van de afspraken onder meer mogelijk is wanneer zich onverwachte gebeurtenissen voordoen die een buitenproportionele politie-inzet vereisen. Het werken met prestatieindicatoren waaraan streefwaarden zijn verbonden brengt inderdaad een zekere gerichtheid op cijfers met zich mee. Dit lijkt ons echter geen ongewenste situatie, waarbij wij opmerken dat er niet een te rigide aandacht voor de cijfers moet zijn. Het werken met prestatieindicatoren geschiedt niet op de automatische piloot. In de lijn van het proces van beleidsbegroting en verantwoording zoals die ook bij VBTB wordt gevolgd gaat het om de signalerende werking van deze cijfers in relatie tot uiteindelijke doelen als het versterken van de opsporing en handhaving, en om de aanspreekbaarheid van korpsen op het realiseren van de afgesproken resultaten. </antwoord>
      <antwoord nummer="3">In het Landelijk Kader zijn per resultaatafspraak, indicatoren en bronnen afgesproken. De gegevens zijn deels afkomstig uit politiële informatiesystemen. De verdere verbetering van de functionaliteit van deze systemen en de kwaliteit van de informatie worden ter hand genomen. Ook daarover bevat het Landelijk Kader Nederlandse Politie 2003–2006 afspraken. Voor het meten van de prestaties uit de resultaatafspraken worden grotendeels gegevens van buiten de politie gebruikt, zoals gegevens uit de Politie Monitor Bevolking, gegevens uit het Compas (het registratiesysteem van het Openbaar Ministerie) en gegevens van het Centraal Justitieel Incasso Bureau. </antwoord>
      <antwoord nummer="4 en 6">Een aantal aanbevelingen van het CPB is al onderdeel van de systematiek rond de prestatieafspraken. Het betreft bijvoorbeeld het tevredenheidsonderzoek onder de burgers en de onderlinge vergelijking en presentatie van de resultaten per regio (benchmarking). De andere aanbevelingen kunnen worden meegenomen bij de evaluatie die wij op het Veiligheidsprogramma zullen uitvoeren. Met het huidige stelsel van resultaatafspraken wordt een belangrijke en stevige basis gelegd voor een forse kwaliteitsverbetering (zowel kwantitatief als kwalitatief) in de uitvoering van de politiële kerntaken. De afspraken zijn van een ruim voldoende ambitieniveau, maar evenzeer realistisch en uitvoerbaar. De resultaten kunnen worden bereikt zonder dat dit ten koste gaat van andere primaire politietaken, bieden de politie daarin voldoende bewegingsvrijheid en zijn bovendien afgestemd op de opnamecapaciteit van opvolgende schakels van de veiligheidsketen. Via een integraal systeem van monitoring, evaluatie en voortgangsgesprekken met het veld wordt bewaakt of de uitvoering van de afspraken, en daarmee het stelsel als zodanig, aan de verwachtingen blijft voldoen. </antwoord>
      <antwoord nummer="5">Wij willen benadrukken dat het van belang is om de werking van het systeem van prestatiecontracten op zijn daadwerkelijke merites te beoordelen. Daartoe zal het systeem van prestatiecontracten tijdig geëvalueerd worden. In het Landelijk Kader is afgesproken dat jaarlijks een voortgangsgesprek plaatsvindt tussen de ministers en de korpsbeheerders gezamenlijk om na te gaan of het Landelijk Kader aanpassing behoeft. Zowel van de zijde van de korpsbeheerders als van onze zijde kunnen voorstellen worden gedaan tot aanpassing van het Landelijk Kader. Hetzelfde geldt voor de regionale convenanten die op basis van het Landelijk Kader tot stand gebracht worden. De wenselijkheid van eventuele aanpassingen is mede afhankelijk van de gevolgen daarvan voor de effectiviteit, de doelmatigheid en de kwaliteit van de politiezorg. </antwoord>
      <noten afkomstig="antwoord"/>
   </antwoorden>
</kvr>
