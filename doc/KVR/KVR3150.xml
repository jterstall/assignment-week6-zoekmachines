<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) over milieucriminaliteit. (Ingezonden 12 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3150
</item>
         <item attribuut="Inhoud">Betreft een bericht dat de aanpak van milieucriminelen wordt bemoeilijkt door de buitensporige eisen die het Wetboek van Strafrecht stelt aan de bewijsvoering.</item>
         <item attribuut="Rubriek">Milieu (Milieudelicten)</item>
         <item attribuut="Trefwoorden">Milieudelicten Wetboek van Strafrecht</item>
         <item attribuut="Vindplaats">Kamervragen met antwoord 1995-1996, nr. 1191, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1996-05-29</item>
         <item attribuut="Datum_indiening">1996-04-12</item>
         <item attribuut="Document-id">KVR3150</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2421" allpagenumbers="2421 2422" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1191" onderwerp="" indiendatum="1996-04-12">
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="29 mei 1996). Zie ook Aanhangsel Handelingen nr. 1071, vergaderjaar 1995–1996">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de recente berichtgeving over de aanpak van milieucriminaliteit? <voetnoot nummer="1"/>
      </vraag>
      <vraag nummer="2">Deelt u de visie van mr. Van der Horst, dat de zwaarste milieucriminelen in Nederland niet afdoende kunnen worden aangepakt, omdat de wetten te strikt zijn geformuleerd? Worden hierdoor buitensporige eisen gesteld aan de bewijsvoering, waardoor criminele organisaties vrijuit gaan en eigenlijk alleen kleine overtreders kunnen worden gepakt? </vraag>
      <vraag nummer="3">Bent u bereid artikel 173a van het wetboek van strafrecht zo aan te passen, dat milieucriminelen kunnen worden aangepakt voor het in gevaar brengen van de volksgezondheid? </vraag>
      <vraag nummer="4">Herinnert u zich dat de woordvoerder van de VVD-fractie in een algemeen overleg op 24 november 1995 over milieucriminaliteit heeft aangedrongen op wettelijke aanpassingen om de milieucriminaliteit beter aan te pakken? Hoe is de stand van zaken bij het streven om de regelgeving zodanig aan te passen, dat de ontsnappingsmogelijkheden zo klein mogelijk worden? Welke nieuwe wettelijke bepalingen hebben de ministers op het oog om deze doelstelling te bereiken? </vraag>
      <noten afkomstig="vraag">
         <noot nummer="2"/>
         <noot nummer="1" datum="1996-04-5" bron=", Rotterdams Dagblad" titel="Slechte wet frustreert aanpak van milieucriminaliteit">«Slechte wet frustreert aanpak van milieucriminaliteit», Rotterdams Dagblad, 5 april 1996</noot>
         <noot nummer="2" documenttype="Kamerstuk" kamerstuk-id="22 343" documentnummer="23">Kamerstuk 22 343, nr. 23</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Anders dan uit het door de vragensteller bedoelde krantenbericht naar voren komt, heeft mr. Van der Horst in zijn requisitoir geen algemene uitspraken gedaan over de strafwetgeving betreffende milieudelicten. In het bedoelde requisitoir heeft mr. Van der Horst de aandacht van de wetgever gevraagd voor de hoogte van de eisen aan het bewijs van het delict van artikel 173a van het Wetboek van Strafrecht. Deze bepaling, op overtreding waarvan twaalf jaar gevangenisstraf is gesteld, ziet op de ernstigste vormen van milieucriminaliteit. De bestrijding van milieucriminaliteit heeft evenwel in de regel plaats met gebruikmaking van artikel 1a van de Wet op de economische delicten. In die bepaling is de strafbaarstelling over de overtredingen van de milieuwetgeving geconcentreerd. Deze strafbaarstellingen zijn bepaald niet alleen bruikbaar tegen «kleine overtreders». Zo is het strafmaximum bij het opzettelijk begaan van de in artikel 1a, onder 1°, van Wet op de economische delicten vermelde feiten, bepaald op een gevangenisstraf van zes jaren. Anders dan bij artikel 173a van het Wetboek van Strafrecht het geval is, is in de delictsomschrijving van de meeste feiten van artikel 1a van de Wet op de economische delicten niet opgenomen, en behoeft derhalve niet bewezen te worden, dat het delict tot milieuschade dan wel het gevaar daarvoor heeft geleid. In artikel 173a van het Wetboek van Strafrecht is dat wel het geval en dat leidt dan ook tot het verschil in strafmaat. </antwoord>
      <antwoord nummer="3">Naar mijn oordeel behoeft artikel 173a van het Wetboek van Strafrecht niet te worden aangepast om te bereiken dat het in gevaar brengen van de volksgezondheid door het plegen van milieudelicten, strafbaar wordt gesteld. In dat artikel is, kort gezegd, immers reeds strafbaar gesteld het in het milieu brengen van stoffen indien de betrokkene weet of moet vermoeden dat gevaar voor de «openbare gezondheid» is te duchten. In de memorie van toelichting is hierbij aangegeven, dat het gaat om gevaar voor de gezondheid van de mens in het algemeen zonder nadere bepaling van de persoon die in gevaar is gebracht of van het tijdstip waarop het gevaarlijk effect zich zal voordoen. Het artikel omvat naar mijn opvatting dan ook mede situaties waarin de volksgezondheid in gevaar is gebracht. </antwoord>
      <antwoord nummer="4" voetnoot="1">Effectief optreden tegen milieucriminaliteit stoelt op twee poten: voldoende handhavingsinspanningen en goede regelgeving. In het in december 1995 door het OM opgestelde plan van aanpak milieucriminaliteit «De pioniersfase voorbij» zijn de grondslagen neergelegd voor een daadkrachtig opsporings- en vervolgingsbeleid in de komende periode. Daarnaast is in dit plan het belang onderkend van de uitvoerbaarheids- en handhaafbaarheidstoets in het regelgevingstraject. Er vindt derhalve steeds nadrukkelijker een inbreng plaats vanuit Justitie en het OM teneinde de toepasbaarheid van regelgeving in de dagelijkse en juridische praktijk zo veel mogelijk te bevorderen. Dit geldt zowel bij het opstellen van nieuwe wettelijke normen als bij het aanpassen van bestaande normen teneinde een in de vervolgingspraktijk gerezen probleem op te lossen. Een voorstel om het hoofdstuk Afvalstoffen van de Wet milieubeheer te wijzigen met het doel de handhaving van de EEG-verordening overbrenging van afvalstoffen <voetnoot nummer="1"/>te versterken, is voor advies naar de Raad van State gezonden. Naar verwachting zal deze wijziging nog dit jaar aan de Tweede Kamer worden voorgelegd. Verder wordt een wijziging van hoofdstuk 18 voorbereid met het doel de bevoegdheidsverdeling tussen de handhavende overheden te verduidelijken zodat een effectiever optreden mogelijk wordt. </antwoord>
      <noten afkomstig="antwoord">
         <noot nummer="1">Verordening (EEG) nr. 259/93 van de Raad van de Europese Gemeenschappen van 1 februari 1993 betreffende toezicht en controle op de overbrenging van afvalstoffen binnen, naar en uit de Europese Gemeenschap (PbEG L 30)</noot>
      </noten>
   </antwoorden>
</kvr>
