<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoogervorst en Voûte-Droste (beiden VVD) over de economische omvang van het illegale circuit.(Ingezonden 24 juli 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5568
</item>
         <item attribuut="Inhoud">Betreft schatttingen van het Centraal Bureau voor de Statistiek (CBS) naar de economische omvang van het illegale circuit.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteit</item>
         <item attribuut="Vindplaats">Kamervragen met antwoord 1996-1997, nr. 1776, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Hoogervorst</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1997-09-03</item>
         <item attribuut="Datum_indiening">1997-07-24</item>
         <item attribuut="Document-id">KVR5568</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3635" allpagenumbers="3635 3636" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1776" onderwerp="" indiendatum="1997-07-24">
         <vrager partij="VVD" oorsprong="parlement">Hoogervorst</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="3 september 1997), zie Aanhangsel Handelingen 1694, vergaderjaar 1996–1997">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hebt u kennis genomen van de schatting, die het Centraal Bureau voor de Statistiek heeft gemaakt van de economische omvang van het illegale circuit? </vraag>
      <vraag nummer="2">Hebt u kennis genomen van de CBS-schatting dat de omvang van het zwarte en illegale circuit tezamen ongeveer 4% van het Bruto Binnenlands Product beslaan? </vraag>
      <vraag nummer="3">Betekent het feit, dat nu al het zwarte circuit in de nationale rekeningen is opgenomen dat bijvoorbeeld de omvang van de aan het BBP gerelateerde Homogene Groep Internationale Samenwerking mede wordt bepaald door de groei van de zwarte sector? Zou opname van het illegale circuit in de nationale rekeningen kunnen leiden tot ophoging van deze uitgaven? </vraag>
      <vraag nummer="4">Is het waar dat de lidstaten van de Europese Unie hebben afgesproken om met ingang van 1999 het illegale en zwarte circuit integraal op te nemen in de nationale rekeningen? Zo ja, waardoor is deze beslissing gemotiveerd? </vraag>
      <vraag nummer="5">Zal het bepalen van de omvang van het zwarte en illegale circuit – gezien het heimelijke karakter van dit onderdeel van de economie – niet altijd gekenmerkt blijven door een hoge mate van giswerk? </vraag>
      <vraag nummer="6">Is het niet onwenselijk, dat belangrijke BBP-gerelateerde zaken – zoals de nationale afdrachten aan de Europese Unie en de beoordeling van de EMU-criteria – mede worden beïnvloed door sectoren van de economie die niet alleen illegaal zijn, maar gezien hun aard ook per definitie statistisch onbetrouwbaar? </vraag>
      <vraag nummer="7">Valt niet te vrezen dat – indien het illegale circuit in EU-verband in de nationale rekeningen wordt opgenomen – de nationale rekeningen statistisch makkelijker manipuleerbaar worden? Is dit niet onwenselijk, gezien de grote belangen die bij de berekening van de nationale afdrachten en de EMU-tekortprocedure op het spel staan? </vraag>
      <vraag nummer="8">Wat wilt u doen om te voorkomen, dat de nationale rekeningen en het daaraan gerelateerde overheidsbeleid worden vervuild door statistische acceptatie van het zwarte en illegale circuit? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3, 4 en 6">Voor een goed begrip van de bepaling van de BBP-cijfers moet een onderscheid gemaakt worden tussen het zwarte en het illegale circuit. Het zwarte circuit telt al sinds jaar en dag mee in de berekening van het BBP; dit geldt niet voor het illegale circuit. De «toegevoegde waarde» die door illegale activiteiten tot stand komt, wordt momenteel niet meegenomen. Deze inkomsten uit illegale activiteiten zullen met ingang van 1999 wel worden inbegrepen in het standaard BBP, bij de invoering in Europa van de nieuwe Europese richtlijnen voor het samenstellen van de Nationale Rekeningen. Alle landen van de Europese Unie zijn verplicht om aan de Europese Commissie volledige ramingen op te leveren van het BBP, dat wil zeggen inclusief zwarte inkomsten. Omdat de afdrachten aan de Unie en de EMU-quotes mede bepaald worden door het BNP, respectievelijk BBP (gemakshalve wordt hierna alleen de term BBP gebruikt), worden alle berekeningen gecontroleerd die ten grondslag liggen aan het BBP-cijfer die de Lidstaten opleveren. Dit gebeurt door Eurostat, in samenwerking met het zogenaamde BNP-comité, waarin van alle lidstaten nationale rekenaars zitting hebben. Vooralsnog heeft de Europese Commissie voor alle landen een aantal voorbehouden gemaakt met betrekking tot de omvang van het BBP. Dit geldt in het bijzonder voor de volledigheid van de BBP-cijfers, inclusief zwarte inkomsten, en voor een geharmoniseerde raming van de toegerekende huurwaarde uit eigen-woningbezit. Voor 1 oktober 1998 moeten alle lidstaten de laatste toelichtingen of nieuwe berekeningen verschaffen aangaande deze voorbehouden. Eurostat heeft zich ten doel gesteld om alle voorbehouden uiterlijk eind 1998 op te heffen. Uiteindelijk worden de afdrachten aan de Unie bepaald op basis van BBP’s waarover geen voorbehouden meer bestaan bij de Commissie. Omdat sinds 1988 (introductie vierde eigen middel) de afdrachten (mede) worden bepaald door het BBP wordt over de gehele periode een herberekening uitgevoerd wanneer de voorbehouden zijn opgeheven. Momenteel wordt verwacht dat het Nederlandse BBP omlaag zal worden bijgesteld, als gevolg van de harmonisatie van de berekeningsmethode van de toegerekende huurwaarde uit eigen woningbezit. Dit leidt tot een restitutie van de Europese Unie die momenteel wordt geraamd op 115 miljoen gulden. De uiteindelijke betaling is ook afhankelijk van de bijstellingen in de andere landen. Volledig inzicht hierover is er pas eind 1998. Door illegale activiteiten mee te nemen in het BBP wordt in de toekomst de kwaliteit van de Nationale Rekeningen verbeterd, en daarmee ook de berekening van het BBP. De consistentie tussen de reële en financiële rekeningen van het systeem van Nationale Rekeningen neemt toe. Immers, de financiële rekeningen registreren nu al alle financiële transacties, ongeacht hun (legale of illegale) herkomst. Het feit dat het zwarte circuit meetelt inderdaad dat de omvang van de Homogene Groep Internationale Samenwerking mede bepaald wordt door de omvang en groei van de zwarte inkomsten. Het illegale circuit telt nog niet mee bij de berekening van het BBP. Op het moment dat illegale activiteiten een onderdeel gaan vormen van het BBP dient hier beleidsmatig voor het effect op HGIS nog een oordeel te worden gevormd. </antwoord>
      <antwoord nummer="5, 7 en 8">Bij de interpretatie van het BBP in het algemeen moet worden bedacht dat het hier gaat om een statistiek en niet om een boekhouding; met andere woorden de cijfers zijn behept met een (niet exact vast te stellen) onzekerheidsmarge. Anderzijds is het BBP in alle landen gebaseerd op een groot aantal bronstatistieken voor de productie van bedrijfstakken, de consumptie, de investeringen, de buitenlandse handel, arbeid en lonen, inkomens, enz. Omdat het BBP per definitie overeenkomt met het totaal van de toegevoegde waarde per bedrijfstak, de finale afzet en de gevormde inkomens, worden er uitgebreide controles uitgevoerd op de uitkomsten van de bronstatistieken. Dit komt in het bijzonder van pas wanneer zwarte activiteiten bijvoorbeeld niet tot uiting komen in de productie- of inkomensstatistieken, maar wel in de afzetstatistieken (vb. zwarte productie van kleding). Voor het berekenen van de illegale productie wordt onder meer gebruik gemaakt van secundaire bronnen van politie, justitie, verslavingszorg en universiteiten. De uitkomsten van deze bronnen worden, met het oog op de kwaliteit van de berekeningen, geconfronteerd met vooral het financiële deel van de nationale rekeningen. Immers alle reële transacties (bv. de export van narcotica) hebben hun spiegelbeeld in financiële transacties (de toename van het financieel vermogen van gezinnen). De illegale productie zal tezijnertijd een apart onderdeel vormen van het BBP, waardoor het mogelijk wordt om de bijdrage aan het BBP in de verschillende Europese landen te beoordelen. De invloed van het incorporeren van het illegale circuit in het BBP op de EMU-schuldquote en de EMU-tekortnorm is overigens zeer bescheiden. Gesteld dat de omvang van het illegale circuit in Nederland bij benadering 5 miljard zou bedragen (0,7% BBP), is de invloed daarvan op het Nederlandse EMU-tekort slechts –0,02% BBP en op de EMU-schuld –0,5% BBP. Omgerekend naar de EMU-toetredingscriteria betekent dat, dat een bovenstaande omvang van het illegale circuit een schuldquote van 60,0% verlaagt tot 59,4% en een EMU-tekort van 3,0% verlaagt tot 2,98%. Behoudens dramatische ontwikkelingen in de omvang, is de invloed van het illegale circuit op beide grootheden dus zeer gering. </antwoord>
      <noten afkomstig="antwoord"/>
   </antwoorden>
</kvr>
