<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Soutendijk-Van Appeldoorn en Van der Burg (beiden CDA) over de bevruchtingsmethode ICSI. (Ingezonden 9 oktober 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2188
</item>
         <item attribuut="Inhoud">Vragen naar aanleiding van een bericht in het Rotterdams Dagblad (20 september 1995) over de constatering van een chromosomaal gebrek bij foetussen van vrouwen die bevrucht zijn met de nieuwe methode ICSI. De vragen hebben zowel betrekking op de methode als op de vraag of abortus in dit geval valt onder de Wet afbreking zwangerschap.</item>
         <item attribuut="Rubriek">Gezondheidszorg (Medische ethiek)</item>
         <item attribuut="Trefwoorden">Aangeboren afwijkingen Abortus Kunstmatige inseminatie Medische ethiek</item>
         <item attribuut="Vindplaats">Kamervragen met antwoord 1995-1996, nr. 263, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Soutendijk-Van Appeldoorn</persoon>
            <persoon partij="CDA">Van der Burg</persoon>
         </item>
         <item attribuut="Datum_reaktie">1995-11-22</item>
         <item attribuut="Datum_indiening">1995-10-09</item>
         <item attribuut="Document-id">KVR2188</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="537" allpagenumbers="537 538" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="263" onderwerp="" indiendatum="1995-10-9">
         <vrager partij="CDA" oorsprong="parlement">Soutendijk-Van Appeldoorn</vrager>
         <vrager partij="CDA" oorsprong="parlement">Van der Burg</vrager>
         <vraagt-aan/>
      </vraagdata>
      <antwoorddata antwoorddatum="22 november 1995), zie ook Aanhangsel Handelingen nr. 190, vergaderjaar 1995–1996">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht, <voetnoot nummer="1"/>dat «bij vijf van de vijftien vrouwen die in het Academisch Ziekenhuis Rotterdam met de nieuwe methode (ICSI) zwanger zijn gemaakt er een soort chromosomaal gebrek is geconstateerd»? </vraag>
      <vraag nummer="2">Komen de geconstateerde afwijkingen (zwakbegaafdheid en onvruchtbaarheid) bij foetussen direct voort uit de genoemde nieuwe bevruchtingsmethode? Bent u bereid hiernaar zonodig onderzoek te laten uitvoeren en de Kamer over de uitkomsten daarvan te informeren? </vraag>
      <vraag nummer="3">Hoe beoordeelt u in dat licht de bevruchtingsmethode ICSI? Tot welke (beleids)conclusies brengt u dat oordeel? </vraag>
      <vraag nummer="4">Is besloten tot het aborteren van drie vrouwelijke foetussen die via de methode ICSI tot stand waren gekomen nadat tijdens prenataal onderzoek was vastgesteld dat sprake was van afwijking 45X, de ziekte van Turner? </vraag>
      <vraag nummer="5">Valt een dergelijke abortus in uw visie onder de Wet Afbreking Zwangerschap? Zo neen, waarom niet? </vraag>
      <vraag nummer="6">Hoe beoordeelt u de «noodsituatie» van de vrouw ex artikel 5 van de Wet Afbreking Zwangerschap nu kennelijk de in de voorgaande vraag bedoelde abortusgevallen een direct uitvloeisel zijn van de toepassing van de ICSI-methode? </vraag>
      <vraag nummer="7">Deelt u de mening, dat de betrokken vrouwen door de meergenoemde bevruchtingsmethode als het ware in een «noodsituatie» zijn gebracht? Zo neen, waarom niet? </vraag>
      <vraag nummer="8">Acht u dit een wenselijke gang van zaken? </vraag>
      <vraag nummer="9">Bent u bereid een studie of een evaluatie te entameren naar de gevolgen van medisch-technologische ontwikkelingen in relatie tot de bedoeling van de Wet Afbreking Zwangerschap en de Kamer over de uitkomsten daarvan te informeren? </vraag>
      <noten afkomstig="vraag">
         <noot nummer="1" datum="1995-09-20" bron="Rotterdams Dagblad">Rotterdams Dagblad, 20 september 1995</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Er is onvoldoende onderzoek beschikbaar op grond waarvan zou kunnen worden vastgesteld dat de geconstateerde afwijkingen direct samenhangen met deze methode (ICSI). Eind 1994 heb ik aan de Commissie ontwikkelingsgeneeskunde verzocht om te willen bevorderen dat ontwikkelingsgeneeskundig onderzoek plaatsvindt naar ICSI. De Ziekenfondsraad heeft mij onlangs bericht dat de Commissie het onderwerp in haar top-down procedure heeft opgenomen. De Commissie besloot hiertoe na afwijzing van een multicenter-onderzoek dat in de bottom-up procedure was ingediend. Daarnaast loopt een longitudinaal onderzoek door de Stichting Perinatale Epidemiologie Nederland naar de gevolgen op lange termijn van IVF, zowel voor moeder als kind. Daarnaast is op mijn verzoek in het kader van het Beleidsevaluatieprogramma artikel 18 WZV bij de Ziekenfondsraad een aanvullende onderzoeksopzet ingediend om in dit onderzoek vanaf 1995 ook een apart cohort «ICSI»-kinderen mee te nemen. Ik ben uiteraard bereid om over de uitkomsten de Kamer te informeren. </antwoord>
      <antwoord nummer="3">Ik heb op dit moment geen afgerond standpunt over ICSI. Aan de Gezondheidsraad heb ik gevraagd om mij te informeren over de stand van de wetenschap op het terrein van IVF en daarmee samenhangende nieuwe methoden, waaronder ICSI. Dit rapport verwacht ik voorjaar 1996. Omdat niet bekend is of de behandeling ongewenste gevolgen kan hebben vind ik dat een terughoudende opstelling en een goede voorlichting gewenst is. Mijn standpunt is dat de behandeling nog experimenteel is. Eind 1994 heb ik daarom aan de IVF-centra geschreven, dat ik vind dat ICSI slechts in een beperkt aantal centra zou moeten plaatsvinden, en wel begeleid door onderzoek en longitudinale follow-up. </antwoord>
      <antwoord nummer="4">Bij navraag door de Inspectie voor de Gezondheidszorg is gebleken dat na prenataal onderzoek waarbij werd geconstateerd dat er sprake was van de chromosomale afwijking 45X, het syndroom van Turner, in drie gevallen is besloten tot het afbreken van de zwangerschap die met behulp van ICSI tot stand was gekomen. </antwoord>
      <antwoord nummer="5">Ja, de Wet afbreking zwangerschap is van toepassing. </antwoord>
      <antwoord nummer="6">Zoals uit de bovenvermelde antwoorden blijkt is niet bekend of er een oorzakelijk verband bestaat tussen de geconstateerde afwijking, die van de geconstateerde chromosomale afwijkingen de meest voorkomende is, en de bevruchtingsmethode ICSI. Evenmin is bekend of de vastgestelde afwijking bepalend is geweest voor het ontstaan van de noodsituatie van de betreffende vrouwen, alhoewel, met een aan zekerheid grenzende waarschijnlijkheid mag worden aangenomen dat deze hierbij tenminste een rol heeft gespeeld. In aanmerking genomen de Wet afbreking zwangerschap, welke immers bepaalt dat de inschatting van de noodsituatie en de besluitvorming tot abortus provocatus een zaak is tussen arts en vrouw, en gegeven het bovenstaande, is het al dan niet bestaan van de individuele noodsituatie niet ter beoordeling aan de overheid. </antwoord>
      <antwoord nummer="7 en 8">Ten tijden van de tot standbrenging van de betreffende zwangerschappen door middel van ICSI bestond nog geen vermoeden van een eventueel verhoogd risico op een geslachtsgebonden chromosomale afwijking. Maar gezien het feit dat thans geen duidelijkheid bestaat over de vraag of de methode ICSI een verhoogd risico op afwijkingen met zich meebrengt, lijkt mij terughoudendheid van de beroepsgroep bij het toepassen van deze methode op zijn plaats. </antwoord>
      <noten afkomstig="antwoord"/>
   </antwoorden>
</kvr>
