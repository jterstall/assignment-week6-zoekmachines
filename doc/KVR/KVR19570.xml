<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Verkeer en Waterstaat over de mogelijke dijkproblemen bij Stein. (Ingezonden 30 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19570
</item>
         <item attribuut="Inhoud">Vragen over het wegzakken van een deel van de dijk langs het Julianakanaal bij Stein.</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Dijken</item>
         <item attribuut="Vindplaats">Kamervragen met antwoord 2003-2004, nr. 910, Tweede Kamer</item>
         <item attribuut="Vraagnr_bij_indiening">2030407320</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2004-02-11</item>
         <item attribuut="Datum_indiening">2004-01-30</item>
         <item attribuut="Document-id">KVR19570</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1927" allpagenumbers="1927 1928 1929" vetnummer="2030407320" code="0304tkkvr910" lopendefooter="Tweede Kamer, vergaderjaar 2003–2004, Aanhangsel" filenaam="KVR19570" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="910" onderwerp="" indiendatum="2004-01-30">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-02-11">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wilt u de Kamer zo spoedig mogelijk grondig informeren over de dijkproblemen bij Stein? </vraag>
      <vraag nummer="2">Zijn er eerder problemen geweest met waterdoorlaat van dijken van het Julianakanaal? </vraag>
      <vraag nummer="3">Kunt u aangeven wanneer de dijk voor het laatst grondig is geïnspecteerd? </vraag>
      <vraag nummer="4">Is er de laatste jaren bezuinigd op onderhoud of inspectie van de kanaaldijken in Nederland in beheer bij Rijkswaterstaat? </vraag>
      <vraag nummer="5">Zijn er problemen voor het scheepvaartverkeer op het Julianakanaal? Zo ja, hoe lang zullen deze dan aanhouden? </vraag>
      <vraag nummer="6">Voldoen de dijken van het Julianakanaal aan de normering van secundaire waterkeringen? </vraag>
      <vraag nummer="7">Behoeft de normering van de kanaaldijken en van het Julianakanaal in het bijzonder een herziening? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Achtereenvolgens informeer ik u over de verschuiving, de eerste maatregelen, de (ontdekking van de) lekkage in de waterleiding die onder het talud van de dijk en het Julianakanaal doorloopt en het vervolg. Verschuiving Dinsdag 27 januari 2004 is omstreeks 12.30 uur door Rijkswaterstaat, naar aanleiding van een melding van een omwonende, geconstateerd dat er een dijkverschuiving plaats had gevonden in de dijk van het Julianakanaal ter hoogte van Stein. Eerste maatregelen Gegeven de ernst van de situatie is direct door Rijkswaterstaat en gemeente Stein een lokaal crisisteam ingesteld en heeft de burgemeester besloten om de inwoners van een deel van Stein te evacueren. Rijkswaterstaat is direct gestart het waterpeil in het kanaal fors te verlagen (met 1.20 meter) om de druk op de dijk te verminderen en heeft scheepvaart stilgelegd. Tevens heeft Rijkswaterstaat prioriteit gegeven aan het stabiliseren van de dijk en zijn vanaf 23.00 uur met zand gevulde big-bags ter plekke aangebracht. Er bleef ter plekke van de afschuiving water uit de dijk lekken. Diverse mogelijke oorzaken van de dijkverzakking zijn onderzocht, te weten beschadiging van de dijkbekleding, beschadiging van de steenbestorting aan de kanaalzijde (door bijvoorbeeld een aanvaring van een schip) en beschadigingen ten gevolge van door de dijk lopende kabels en leidingen. Er is daarbij in het veld gezocht naar markeringen van de waterleiding waarvan bekend was dat deze de dijk doorkruiste. Deze waterleiding is een stalen leiding die de dijk doorkruist en onder het kanaal doorloopt. Onder het kanaal heeft de leiding een betonnen ommanteling. De eerste inschatting was dat deze waterleiding ongeveer 15 à 30 meter (volgens mogelijke, oude markeringen bij de dijk van Waterleidingmaatschappij Limburg (WML)) naast de afschuiving lag. Omdat de lekkage hoog in de dijk optrad is geconcludeerd dat deze waterleiding niet de oorzaak was van de lekkage. Er zijn duikers ingezet om de steenbestorting te controleren. Rijkswaterstaat heeft, nadat de duikers een mogelijk gat in de steenbestorting van de dijk geconstateerd hadden, de kleilaag aan de kanaalzijde aangevuld. Dit leverde evenwel geen aantoonbare resultaten op. Daarom is Rijkswaterstaat in de loop van woensdagmiddag 28 januari begonnen met de voorbereidingen om in de dijk een damwand van ca. 50 meter lengte en 12meter diepte aan te brengen, in de lengterichting van de dijk. Vanaf woensdagochtend 28 januari 2004 is het team van lokale deskundigen aangevuld met experts van Rijkswaterstaat en GeoDelft om het onderzoek naar de oorzaak van de verschuiving verder op te pakken en zijn er waterspanningsmeters opgesteld langs de dijk in de omgeving van de verzakte plek, om de stabiliteit van de dijk nauwkeurig te kunnen monitoren. Lekkage waterleiding Op donderdagmiddag 29 januari is rond 14.00 uur vastgesteld dat het lekwater uit de dijk mogelijk veroorzaakt werd door een lekkage aan de waterleiding. Dit mogelijk verband is ontdekt toen bij de voorbereidingen voor het aanbrengen van de damwand, vanuit voorzorgsmaatregelen, de druk van de waterleiding gehaald is; toen stopte de lekkage. Of de lekkage ook de oorzaak is van de verschuiving wordt momenteel onderzocht. Vervolg Door het stoppen van de lekkage en het aanbrengen van big bags is de kanaaldijk ter plekke voldoende stabiel; dit blijkt uit metingen met de geïnstalleerde waterspanningsmeters. Daarom acht Rijkswaterstaat de situatie beheersbaar en heeft de burgemeester de bewoners op donderdagmiddag toestemming gegeven om terug te keren naar huis. Nu de dijk stabiel is, zal gestart worden met de reparatie van de dijk. Tevens vindt er overleg plaats tussen Rijkswaterstaat en het WML over het onderzoek naar de mogelijke relatie tussen de lekkage van de waterleiding en het wegzakken van een deel van de kanaaldijk alsook de oorzaak van de lekkage zelf. Sinds vrijdagochtend 30 januari 2004 is het waterpeil in het kanaal voorzichtig een meter omhoog gebracht. Omdat dit succesvol is verlopen, is de scheepvaart weer toegelaten. Daarbij gelden wel diepgangbeperkingen en moet er in konvooi (onder begeleiding van Rijkswaterstaat en met snelheidsbeperkingen) worden gevaren langs de bewuste locatie. Achtergrondinformatie Julianakanaal Het Julianakanaal is zo’n 70 jaar geleden aangelegd ten behoeve van de scheepvaart. Het is 36,8 km lang en relatief smal, zo’n 50 meter breed, en is aangelegd door een heuvelachtig gebied. Een deel van het Julianakanaal is bedijkt: aan de Westoever is van het pand van Limmel tot Born zo’n 16,6 km bedijkt, en van het pand tussen Born en Maasbracht is ongeveer 13,1 km bedijkt. De Oostoever is tussen Limmel en Born zo’n 10 km bedijkt en tussen Born en Maasbracht is eveneens 10 km bedijkt. Door het heuvelachtige terrein kan het verschil tussen het waterpeil en het maaiveld van het achterliggende gebied ter plaatse oplopen tot ruim acht meter. Bij het aanleggen van het Julianakanaal is er, zoals gebruikelijk is bij de aanleg van kanalen, gebruik gemaakt van de afgegraven grond voor de aanleg van de kanaaldijken. Deze grond bestaat uit klei, zand en löss. De kanaalbodem is afgedicht met een laag verdichte klei en de oevers zijn bedekt met een laag stenen (steenbestorting) om te voorkomen dat de klei weg zou spoelen als gevolg van scheepsgolven. Deze afdichting is veelal een halve tot één meter dik. </antwoord>
      <antwoord nummer="2">Nee. </antwoord>
      <antwoord nummer="3">Alle kanaaldijken van het Julianakanaal worden regelmatig (gemiddeld een maal per week) van zowel aan land- als kanaalzijde visueel geïnspecteerd. Bij de inspectie van de dijk wordt aan de kanaalzijde gekeken of de afdichting in goede staat is. Er zijn vanuit de wekelijkse inspecties geen verdachte/zwakke plekken geconstateerd in de steenbestorting. In 1997 heeft Rijkswaterstaat een grote inspectie uitgevoerd op de kanaalzijden van de dijk. Men heeft toen het kanaalpeil 2,5 meter laten zakken en heeft vanaf een ondiepstekend schip video-opnames gemaakt van de beide kanaalzijden. Deze opnames zijn bestudeerd en er zijn enkele kleinere verzakkingen geconstateerd. Deze waren echter van dien aard dat reparatie niet nodig werd geacht. Men let bij inspecties aan de landzijde met name op vervorming, zwakke plekken en beschadigingen in het oppervlak van de dijkbekleding (door bijvoorbeeld graafgangen van dieren) en doorsijpelend water (m.n. op plekken waarvan men weet dat er kabels of leidingen de dijk doorkruisen). Er zijn geen grote onregelmatigheden geconstateerd bij de uitgevoerde inspecties; kleinere zijn direct gerepareerd. </antwoord>
      <antwoord nummer="4">Veiligheid heeft de hoogste prioriteit en er is niet op veiligheid ingeleverd, ook niet in tijden van budgetkrapte. De kanaaldijken werden en worden in Nederland prima onderhouden. Het feit dat er op andere gebieden in verband met budgetkrapte is gekozen voor curatief in plaats van preventief onderhoud heeft niets te maken met het voorval in Stein. </antwoord>
      <antwoord nummer="5">Op dit moment is er weer scheepvaartverkeer mogelijk onder bepaalde condities (zie beantwoording vraag 1). Alles is erop gericht om deze beperkingen zo snel mogelijk op te kunnen heffen. Via vervolgonderzoek zal duidelijk worden of het waterpeil naar het normale peil gebracht kan worden; daarna zullen in ieder geval de diepgangbeperkingen opgeheven worden. Na herstelwerkzaamheden zullen ook de overige scheepvaartbeperkingen ter plaatse zo snel mogelijk opgeheven kunnen worden. </antwoord>
      <antwoord nummer="6">Deze vraag wordt gecombineerd beantwoord met vraag 7. </antwoord>
      <antwoord nummer="7">Voor de kanaaldijken langs het Julianakanaal, die overigens geen primaire waterkeringen zijn, bestaan geen landelijke normen. De toenmalige minister van Verkeer en Waterstaat heeft in 1993, naar aanleiding van het afronden van het systematisch onderzoek van de Technische Adviescommissie voor de Waterkeringen naar boezemkaden, in een brief aangegeven dat het vaststellen van veiligheidsniveaus (normering) voor niet-primaire waterkeringen een provinciale verantwoordelijkheid is. Dit is ook vastgelegd in de vierde nota waterhuishouding. Deze actie is weliswaar opgepakt, maar nog niet afgerond. De rapportage door IPO en Unie van Waterschappen over een verkenning van de noodzaak tot normering wordt in maart 2004 verwacht. Voortvarende afronding van dit proces acht ik belangrijk. </antwoord>
      <noten afkomstig="antwoord"/>
   </antwoorden>
</kvr>
