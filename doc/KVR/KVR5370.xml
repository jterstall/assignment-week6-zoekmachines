<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over inzage in civiele arresten die zijn gewezen door de Hoge Raad. (Ingezonden 16 juni 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5370
</item>
         <item attribuut="Rubriek">Burgerlijk recht en burgerlijk procesrecht (Overig) Rechterlijke organisatie (Hoge Raad)</item>
         <item attribuut="Trefwoorden">Hoge Raad Rechtspraak</item>
         <item attribuut="Vindplaats">Kamervragen met antwoord 1996-1997, nr. 1603, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-06-16</item>
         <item attribuut="Document-id">KVR5370</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3277" allpagenumbers="3277 3278 3279" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1603" onderwerp="" indiendatum="1997-06-16">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="14 juli 1997), zie ook Aanhangsel Handelingen nr. 1546, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennis genomen van het feit, dat de Griffier van de Hoge Raad aan de groep «Verontruste Burgers» inzage geweigerd heeft in civiele arresten die zijn gewezen door de Hoge Raad? <voetnoot nummer="1"/>
      </vraag>
      <vraag nummer="2">Acht u, gelet op artikel 6 EVRM en artikel 838 Wetboek van Rechtsvordering en mede gelet op artikel 1.3.10 van het voorontwerp Rechtsvordering een dergelijke weigering rechtmatig? Zo ja, wat is hiervoor de juridische grondslag? </vraag>
      <vraag nummer="3">Acht u, gelet op bovengenoemde artikelen het weigeren van inzage aan rechtzoekenden in «griffiedossiers», behorende bij vonnissen en arresten waarbij zij partij zijn, eveneens rechtmatig? Zo ja, wat is hiervoor de juridische grondslag? </vraag>
      <vraag nummer="4">Behoort de griffier in civiele procedures aantekening van het verhandelde ter zitting te houden? </vraag>
      <vraag nummer="5">Hebben partijen het recht van inzage in deze aantekeningen? Zo neen, waarom niet? </vraag>
      <vraag nummer="6">Maakt de griffier op grond van deze aantekeningen het proces-verbaal van de terechtzitting zijnde de officiële vastlegging van het verhandelde ter zitting? Zo neen, waarom niet? </vraag>
      <vraag nummer="7">Deelt u de mening, dat elke partij recht heeft op een afschrift van het proces-verbaal van de terechtzitting? Zo neen, waarom niet? </vraag>
      <vraag nummer="8">Moet in ieder geval een proces-verbaal beschikbaar zijn in geval van hoger beroep? Zo neen, waarom niet? </vraag>
      <vraag nummer="9">Als in een vonnis of arrest bepaald is dat een stelling ter zitting is gebleken maar schriftelijke vastlegging hiervan ontbreekt, is het gestelde dan nietig en is er dan strijd met artikel 6 EVRM? Zo neen, waarom niet? </vraag>
      <vraag nummer="10">Als schriftelijke vastlegging van een terechtzitting in de vorm van aantekeningen van de griffier en een proces-verbaal, geheel blijken te ontbreken, is er dan naar uw mening sprake van schending van artikel 6 EVRM? Zo neen, waarom niet? </vraag>
      <vraag nummer="11">Bent u van mening, dat het zinvol zou zijn om zittingen te registreren op audio-cassettes om misverstanden alsmede misstanden uit te sluiten? Zo neen, waarom niet? </vraag>
      <vraag nummer="12">Bent u bereid om in de wet de verplichting vast te leggen, dat rechters, raadsheren en leden van de Afdeling Bestuursrechtspraak van de Raad van State alsmede griffiers en leden van andere colleges en commissies belast met rechtspraak, ter zitting op hun tafel voor zich een bordje plaatsen met daarop hun naam, zodat ter zitting bekend is wie wie is en aldus bekend is welke personen deel uitmaken van het rechtsprekend college zodat rechtzoekenden optimaal van het recht tot wraking gebruik kunnen maken indien noodzakelijk? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-05-24" bron="«2 Vandaag» 23 mei 1997, Volkskrant">«2 Vandaag» 23 mei 1997, Volkskrant, 24 mei 1997</noot>
         <noot nummer="2">Niet altijd is vooraf aan partijen kenbaar wie deel uitmaken van een rechtsprekend college. Ook wordt de samenstelling van een rechtsprekend college soms kort voor aanvang gewijzigd. Dit belemmert voor partijen de mogelijkheid hun recht van wraking te benutten</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Artikel 838 Rv geeft derden een recht op afschrift of uittreksel van ondermeer arresten van de civiele kamer van de Hoge Raad. Het artikel kent geen recht op inzage. Bovendien worden afschriften en uittreksels alleen aan derden verstrekt indien en voorzover de rechtmatige belangen van partijen en eventuele in de uitspraak genoemde derden zich daartegen niet verzetten. In de meeste gevallen zal dan ook in het bijzonder om redenen van privacy van betrokkenen worden volstaan met het verstrekken van geanonimiseerde afschriften of uittreksels van uitspraken. Ten aanzien van de uitspraken van de Hoge Raad geldt bovendien dat deze tezamen met de audiëntiebladen en een aantal bij de uitspraak behorende stukken in banden worden bewaard en niet los verkrijgbaar zijn. De banden bevatten mede vanwege deze bij de uitspraken gevoegde stukken diverse gegevens van privacygevoelige aard en zouden nog afgezien van het feit dat de wet, zoals hiervoor is opgemerkt, een dergelijk recht niet kent ook reeds om die reden niet (zonder meer) voor inzage in aanmerking komen. Volledigheidshalve wijs ik er in dit verband nog op dat ook de Registratiekamer bij brief van 12 maart 1997 aan de Raad van State als oordeel heeft uitgesproken dat de namen van personen en andere privacygevoelige gegevens uit te publiceren rechterlijke uitspraken moeten worden geschrapt. De griffier heeft zich overigens wel steeds bereid verklaard op privacygevoelige aspecten geschoonde afschriften van uitspraken aan verzoekster te verstrekken. De weigering om inzage te verlenen acht ik, gelet op het vorenstaande, rechtmatig. Daarbij ben ik van oordeel dat de openbaarheid van rechtspraak met het geven van afschriften of uittreksels van uitspraken voldoende is gewaarborgd en dat ook artikel 6 EVRM zich niet tegen een dergelijke handelwijze verzet. Weliswaar kent de regeling zoals opgenomen in artikel 1.3.10 van het voorontwerp Rechtsvordering behalve een recht op afschrift ook een recht op inzage doch, gelet op de praktische bezwaren die aan het nemen van inzage op de griffies verbonden blijken te zijn, ben ik wijzigen in die zin dat ook op grond daarvan zal kunnen worden volstaan met het geven van een al dan niet geanonimiseerd afschrift of uittreksel. </antwoord>
      <antwoord nummer="3">Partijen ontvangen op grond van het bepaalde in artikel 5 van de Wet tarieven in burgerlijke zaken kosteloos een grosse of afschrift van alle uitspraken of beschikkingen en dat vanzelfsprekend in niet geanonimiseerde vorm. Ze kunnen bovendien steeds een of meerdere expedities, d.w.z. een authentiek afschrift zonder executoriale kracht, van de uitspraak aanvragen. Een mogelijkheid tot het nemen van inzage van «het griffiedossier» bestaat niet. Dat dossier dat in feite uit niet meer dan de door partijen overgelegde procesdossiers bestaat, bevat afschriften van de in cassatie gewisselde stukken, de conclusie van het OM, een afschrift van de uitspraak waartegen het cassatieberoep zich richt alsmede het conceptarrest en daarop betrekking hebbende interne nota’s (zogenaamde amendementen). Afgezien van beide laatstbedoelde stukken die als zodanig onder het raadkamergeheim vallen en derhalve ook reeds om die reden niet voor inzage in aanmerking komen, bestaat het griffiedossier derhalve slechts uit stukken die partijen reeds kennen. </antwoord>
      <antwoord nummer="4 en 6">Artikel 408a van het Wetboek van Burgerlijke Rechtsvordering (Rv) bepaalt dat alle zaken worden ingeschreven ter rolle van de enkelvoudige kamer. Volgens artikel 35 van Reglement I dient ondermeer ter griffie van de Hoge Raad een register of algemene rol te worden gehouden waarop in het kort wordt aangetekend al hetgeen in iedere zaak voorvalt. Artikel 38 van voornoemd Reglement draagt de griffier op er voor te zorgen dat voor iedere zitting een uittreksel uit de rol gereed is waarin de zaken worden vermeld die op de zitting aan bod komen. Dit uittreksel wordt in de praktijk aangeduid als de rol. Deze rol bevat de te behandelen zaken, de namen van de procespartijen en die van hun advocaten. Iedere verdere stap in een procedure wordt ter zitting op de rol vastgelegd. De inhoudelijke behandeling van civiele zaken door de Hoge Raad vindt volledig schriftelijk plaats tenzij de advocaten de wens te kennen hebben gegeven een mondeling pleidooi te houden. Dergelijke mondelinge pleidooien zijn een uitzondering en doen zich nauwelijks eenmaal per jaar voor. Het mondeling pleiten geschiedt aan de hand van pleitnota’s die bij het begin van of na het pleidooi aan de Hoge Raad en aan de confrère worden overgelegd. In het uitzonderlijke geval van een mondeling pleidooi moeten de advocaten ook hun repliek en dupliek terstond mondeling nemen. Daarin kan de griffier bij de Hoge Raad aanleiding zien om niet slechts, zoals gebruikelijk, een procedurele maar ook een inhoudelijke aantekening te maken. Meer in het algemeen bepaalt artikel 72 van Reglement I nog dat de griffier ter terechtzitting zodanige aantekeningen als door de wet of de rechter worden gevorderd. Van het eerste is bijvoorbeeld sprake in geval van een minnelijke schikking of inlichtingencomparitie. Het is niet zo dat de griffier in alle gevallen van het verhandelde ter zitting aantekening dient te houden. Zijn aanwezigheid ter zitting is bovendien, blijkens jurisprudentie van de Hoge Raad, niet op straffe van nietigheid voorgeschreven. </antwoord>
      <antwoord nummer="5 en 7">De rol eindigt met de woorden «Waarvan proces-verbaal». De aantekeningen op de rol en het proces-verbaal vallen derhalve samen. De rol bevat, zoals hiervoor is opgemerkt, de namen van partijen en hun advocaten en aantekeningen van hetgeen ter zitting (procedureel) is voorgevallen. Ervan uitgaande dat de rol een openbaar register in de zin van artikel 838 Rv. is, moet de griffier daarvan aan een ieder die daarom vraagt, zonodig in geanonimiseerde vorm, afschrift verstrekken tegen het wettelijk vastgestelde tarief. Een recht op inzage kan aan dat artikel, zoals hiervoor onder punt 2 reeds is uiteengezet, evenwel niet worden ontleend. Indien meer specifiek een proces-verbaal ter terechtzitting wordt opgemaakt zoals bijvoorbeeld in het geval van een inlichtingencomparitie, dan wordt dat na voorlezing door de rechter en de griffier, mede door partijen ondertekend. Bij de voorlezing daarvan zijn partijen in de gelegenheid hun verklaringen zonodig nog te corrigeren of aan te vullen. Recht op inzage van de daaraan eventueel ten grondslag liggende aantekeningen van de griffier, hebben partijen ook dan niet. Ik zie daartoe ook geen aanleiding. </antwoord>
      <antwoord nummer="8">Nee. De al dan niet aanwezigheid van een proces-verbaal van de terechtzitting heeft geen relevantie voor het hoger beroep. Het beroep leidt tot een geheel nieuwe behandeling van de zaak. Overigens is de vraagstelling wat betreft de arresten van de Hoge Raad om voor de hand liggende redenen evenmin relevant. </antwoord>
      <antwoord nummer="9">De enkele constatering door de rechter in het vonnis of arrest dat een stelling ter zitting is gebleken is voldoende ook indien (enig andere) schriftelijke vastlegging daarvan ontbreekt. Reeds omdat artikel 6 EVRM geen schriftelijke vastlegging in de door vragensteller bedoelde zin eist, is van strijd met dat artikel geen sprake. </antwoord>
      <antwoord nummer="10">Nee. Zie hiervoor mijn antwoorden op de vragen 4 en 9. Aan de eisen die artikel 6 EVRM stelt ten aanzien van de procedure (zoals «equality of arms», onpartijdigheid en openbaarheid) kan ook worden voldaan zonder schriftelijke vastlegging van de terechtzitting. </antwoord>
      <antwoord nummer="11">In het algemeen is er, althans naar mijn oordeel, geen behoefte aan het elektronisch registreren van hetgeen zich ter zitting voordoet. Voor gebruik van elektronische apparatuur is alleen aanleiding in uitzonderlijke gevallen, bij voorbeeld bij het registreren van deskundigeninformatie van zeer specialistische aard. </antwoord>
      <antwoord nummer="12">Informatie omtrent de namen van rechters die deel uitmaken van een rechtsprekend college is voorafgaand aan de zitting op te vragen bij de desbetreffende griffier. Voor het plaatsen van naambordjes is tot nu toe geen grote belangstelling gebleken. Ik ben echter bereid dit onderwerp binnenkort in het periodiek overleg met de NVvR aan de orde te stellen. Om eventueel gebruik te maken van het recht tot wraken is het mogelijk de op 1 januari van dit jaar ingestelde openbare registers te raadplegen, in welke registers de nevenfuncties van rechters(-plaatsvervangers) zijn opgenomen. Aan de vervolmaking van dit, recent ingevoerde, registratiesysteem wordt op dit moment gewerkt. </antwoord>
      <noten afkomstig="antwoord"/>
   </antwoorden>
</kvr>
