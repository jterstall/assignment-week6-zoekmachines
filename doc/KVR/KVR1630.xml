<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eversdijk (CDA) inzake: aannamebeleid van de stadsreinigingsdienst van de gemeente Middelburg. (Ingezonden 25 april 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1630
</item>
         <item attribuut="Inhoud">Voorkeursbeleid ten behoeve van etnische minderheden.</item>
         <item attribuut="Rubriek">Inkomen en rechtspositie (Werving en selectie) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Discriminatie Minderheden Werving en selectie</item>
         <item attribuut="Vindplaats">Kamervragen met antwoord 1994-1995, nr. 28, Eerste Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="CDA">Eversdijk</persoon>
         </item>
         <item attribuut="Datum_reaktie">1995-06-30</item>
         <item attribuut="Datum_indiening">1995-04-25</item>
         <item attribuut="Document-id">KVR1630</item>
         <item attribuut="Omvang">3 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="55" allpagenumbers="55 56 57" vetnummer="" code="" lopendefooter="Eerste Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="28" onderwerp="" indiendatum="1995-04-25">
         <vrager partij="CDA" oorsprong="parlement">Eversdijk</vrager>
         <vraagt-aan/>
      </vraagdata>
      <antwoorddata antwoorddatum="1995-06-30">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent U op de hoogte van het feit dat in de gemeente Middelburg geboren en getogen Nederlanders niet geacht worden in aanmerking te komen voor een betrekking bij de stadsreiniging, omdat de functies bij deze dienst uitsluitend zijn gereserveerd voor etnische minderheidsgroeperingen? <voetnoot nummer="1"/>
      </vraag>
      <vraag nummer="2">Zijn U meer gemeenten bekend waar Nederlanders op een dergelijke wijze worden achtergesteld bij etnische minderheidsgroeperingen? </vraag>
      <vraag nummer="3">Is het U bekend of bij de gemeente Middelburg dit uitsluitingsbeleid voor Nederlanders ook voor hogere functies geldt? </vraag>
      <vraag nummer="4">Is een beleid als gesignaleerd in vraag 1 niet in strijd met artikel 1 van de Grondwet, waarbij immers is bepaald dat allen die zich in Nederland bevinden in gelijke gevallen gelijk worden behandeld? </vraag>
      <vraag nummer="5">Is het uitsluitend (niet te verwarren met bij gelijke geschiktheid de voorkeur geven aan) van geboren en getogen Nederlanders door overheden niet in strijd met de Wet gelijke behandeling? </vraag>
      <vraag nummer="6">Indien de vragen 4 en/of 5 bevestigend worden beantwoord, welke maatregelen kunt U dan nemen om aan deze discriminerende toestand een eind te maken? </vraag>
      <vraag nummer="7">Indien vraag 4 en/of 5 ontkennend worden beantwoord, wilt U dan nadrukkelijk uitleggen hoe de Nederlandse sollicitanten naar de functies bij de stadsreiniging te Middelburg duidelijk moet worden gemaakt dat zij door de overheid toch worden gediscrimineerd zonder dat de overheid in strijd handelt met Grondwet en/of Wet gelijke behandeling? </vraag>
      <vraag nummer="8">Deelt U de opvatting van de gemeente Middelburg dat ook burgers van sommige landen van de Europese Unie, zoals Griekenland, Italie¨, Portugal en Spanje, tot de etnische minderheidsgroeperingen behoren? Is dit niet in strijd met het Europees Verdrag voor de Rechten van de Mens? </vraag>
      <vraag nummer="9">Zijn er landen in de E.U. die Nederlanders tot de etnische minderheden rekenen? </vraag>
      <noten afkomstig="vraag">
         <noot nummer="1">Deze brief is ter inzage gelegd op het CIP en ter kennis gebracht van de bewindslieden</noot>
      </noten>
   </vragen>
   <antwoorden aantal="7">
      <antwoord nummer="1">Ja, de gemeente Middelburg voert een voorkeursbeleid ten behoeve van etnische minderheden. In het beleidsplan dat aan dit voorkeursbeleid ten grondslag ligt, is de maatregel opgenomen dat vacatures onder bepaalde voorwaarden en in bepaalde omstandigheden in eerste instantie ten behoeve van etnische minderheden gereserveerd kunnen worden. </antwoord>
      <antwoord nummer="2">In hoeverre andere gemeenten bij de uitvoering van voorkeursbeleid bij vacatures in de eerste instantie uitsluitend werven onder etnische minderheden is mij niet bekend. Elke overheids(instantie) is zelf verantwoordelijk voor het eventueel te voeren voorkeursbeleid. </antwoord>
      <antwoord nummer="3">Uit informatie verkregen van de gemeente Middelburg blijkt dat met betrekking tot vacatures voor hogere functies geen reservering voor bepaalde etnische of culturele minderheidsgroepen plaatsvindt omdat er, blijkens de arbeidsmarktstatistieken die het Regionaal Bureau voor de Arbeidsvoorziening (RBA) Middelburg hanteert, vrijwel geen aanbod voor is. </antwoord>
      <antwoord nummer="4">Artikel 1 van de Grondwet staat er in beginsel niet aan in de weg dat aan groepen die zich in een achterstandspositie bevinden een voorkeursbehandeling wordt gegeven. Dat valt onder meer op te maken uit opmerkingen die van regeringszijde tijdens de algehele grondwetsherziening van 1983 zijn gemaakt (vgl. Handelingen I 1981/1982, 16 905, blz. 392). Een tijdelijke voorkeursbehandeling verdraagt zich overigens alleen dan met artikel 1 Grondwet, voor zover het gaat om een objectief en redelijk te rechtvaardigen onderscheid, tussen doel en de middelen evenredigheid bestaat en bij de uitvoering onder meer aan eisen van redelijkheid en behoorlijkheid voldaan wordt. </antwoord>
      <antwoord nummer="5">In artikel 2, derde lid, van de Algemene wet gelijke behandeling (AWGB) is bepaald dat voorkeursbeleid onder andere is toegestaan ten aanzien van etnische of culturele minderheidsgroepen teneinde feitelijke ongelijkheden op te heffen of te verminderen, mits de genomen maatregel in redelijke verhouding staat tot het doel. In de memorie van antwoord die in het kader van de behandeling van het voorstel voor een AWGB aan de tweede Kamer is gezonden (Kamerstukken II 1991/1992, 22 014, nr. 5, blz. 74–75) zijn de voorwaarden aangegeven waaraan voorkeursbeleid dient te voldoen. Deze voorwaarden kunnen als volgt worden samengevat: – voorkeursbehandeling moet als doel hebben feitelijke ongelijkheden op te heffen of te verminderen; – de achterstand dient duidelijk aantoonbaar te zijn aan de hand van bijvoorbeeld statistische gegevens; – de inhoud en kracht van het voorkeursbeleid moet worden gerechtvaardigd door de mate van achterstand; – maatregelen van voorkeursbeleid moeten geschikt zijn om het daarmee beoogde doel te kunnen verwezenlijken. In de Notitie «Voorkeursbeleid: Randvoorwaarden en Beleid (Kamerstukken II, 1992/1993, 23 022, blz. 4) is ten aanzien van voorkeursbeleid bij aanstelling in overheidsfuncties in aanvulling op deze voorwaarden erop gewezen dat voorkeursbeleid uiteraard slechts plaats dient te vinden tot het moment waarop de achterstand is opgeheven en werkgevers in de desbetreffende personeelsadvertenties moeten aangeven welke regels van voorkeursbeleid in de werving en selectiefase zullen worden toegepast. In evengenoemde notitie wordt verder onder meer beschreven welke varianten van voorkeursbehandeling (oplopend van licht naar zwaar) gehanteerd kunnen worden, zoals: a. de oproep in de desbetreffende advertentie aan de leden van achterstandsgroepen te solliciteren; b. de voorkeur voor leden van de achterstandsgroepen bij gelijke geschiktheid; c. voorkeur voor een lid van de doelgroep bij voldoende geschiktheid; d. in eerste instantie uitsluitend werven onder leden van de doelgroep; e. gedurende een bepaalde tijd en tot een bepaald aandeel van leden uit een doelgroep is bereikt, uitsluitend selectie onder deze leden; het reserveren van vacatures (Idem, blz. 25) Welke variant van voorkeursbeleid gerechtvaardigd is, is afhankelijk van de mate van achterstand in het concrete geval. De in onderhavige zaak toegepaste vorm van voorkeursbeleid is blijkens de personeelsadvertentie, gelet op de hierboven genoemde mogelijkheden een zware variant. Een dergelijke variant zal slechts dan gerechtvaardigd zijn indien de mate van achterstand ernstig is en de achterstand zich redelijkerwijs niet anders laat bestrijden. </antwoord>
      <antwoord nummer="6, 7 en 8">Op basis van de Gemeentewet heeft de Kroon de bevoegdheid om besluiten van gemeenten te schorsen c.q. te vernietigen wanneer deze in strijd met het recht of het algemeen belang zijn. De Minister van Binnenlandse Zaken heeft hierbij een coo¨rdinerende taak. De bevoegdheid tot schorsen en vernietigen vormt het sluitstuk van het toezichtstelsel. Het zijn toezichtsvormen die zelden worden toegepast omdat het vanuit de huidige visie op de verhouding van bestuurslagen, past dat de centrale overheid slechts met terughoudendheid van zijn schorsings- en vernietigingsbevoegdheid gebruik maakt. In de hierbovengenoemde Notitie is hieromtrent opgemerkt dat waar in voorkomende gevallen terzake van het voorkeursbeleid sprake is van besluiten ten aanzien van individuele personen die aan de rechter (en sinds 1 september 1994 aan de Commissie gelijke behandeling) kunnen worden voorgelegd, gelet op het ultimum remedium karakter van de bevoegdheid om te schorsen en te vernietigen, dit instrument met de uiterste terughoudendheid zal worden gehanteerd. Slechts in geval een besluit met betrekking tot voorkeursbeleid apert in strijd is met het recht en decentrale overheden niet voornemens zijn tot aanpassing van dat beleid, zal toepassing van dit instrument worden overwogen. Blijkens de personeelsadvertentie terzake is door de gemeente Middelburg in het kader van het positieve-actiebeleid de functie medewerker stadsreiniging alleen opengesteld voor leden van etnische minderheden. Blijkens van de gemeente Middelburg verkregen informatie, komen autochtone kandidaten voor de vacature eerst in aanmerking, indien is gebleken dat op de desbetreffende functie geen geschikte kandidaat uit de allochtone doelgroepen benoemd kan worden. De in eerste instantie afgewezen kandidaten zijn hiervan schriftelijk op de hoogte gesteld. Met ingang van 1 juli 1994 is blijkens mededeling van de gemeente Middelburg het gemeentelijke voorkeursbeleid afgestemd op de Wet bevordering evenredige arbeidsdeelname allochtonen (WBEAA). De gemeente Middelburg richt zich sedert genoemde datum bij de toepassing van het voorkeursbeleid op de doelgroepen die op grond van de WBEAA zijn aangewezen. Blijkens verkregen informatie van de gemeente is in de desbetreffende afwijzingsbrieven met betrekking tot de onderhavige vacature een formulering gebruikt met betrekking tot de doelgroepomschrijving die niet in overeenstemming is met het door de gemeente zelf gekozen uitgangspunt van aansluiting bij de op grond van de WBEAA aangewezen doelgroepen (waartoe Zuid-Europeanen niet behoren). Ingevolge artikel 2, eerste lid, van de WBEAA is de werkgever verplicht te streven naar evenredige vertegenwoordiging binnen zijn onderneming van personen die tot de doelgroepen van de WBEAA behoren. Van evenredige vertegenwoordiging is sprake, indien – zo geeft het tweede lid van artikel 2 aan – het aandeel van personen uit de doelgroepen binnen de onderneming verhoudingsgewijs overeenkomt met hun aandeel in de regionale beroepsbevolking. Blijkens de wetsgeschiedenis kan voor beantwoording van de vraag of er in deze sprake is van evenredige vertegenwoordiging, gebruik worden gemaakt van gegevens van het RBA. Het aandeel doelgroep allochtonen in de regionale beroepsbevolking van Zeeland was volgens cijfers van het RBA voor de periode tot 1 juli 1995 in totaal 2%. Het aandeel etnische minderheden in het personeelsbestand van de gemeente Middelburg bedraagt blijkens de verkregen informatie iets minder dan 1,4%. </antwoord>
      <antwoord nummer="9">Voorzover mij bekend worden in de Europese Unie Nederlanders niet tot de etnische minderheden gerekend. </antwoord>
      <noten afkomstig="antwoord"/>
   </antwoorden>
</kvr>
