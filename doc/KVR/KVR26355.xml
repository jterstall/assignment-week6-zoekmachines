<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Waalkens en Samsom (beiden PvdA) aan de ministers van Economische Zaken en van Landbouw, Natuur en Voedselkwaliteit over de energieleverende kas. (Ingezonden 23 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26355
</item>
         <item attribuut="Inhoud">De energieleverende kas heeft een enorme potentie voor het verminderen van het fossiele energiegebruik in kassen en de uitstoot van CO2. Toch is de subsidieaanvraag voor het experiment afgewezen.</item>
         <item attribuut="Rubriek">Energie, water en grondstoffen (Energiebesparing) Energie, water en grondstoffen (Subsidies) Landbouw (Tuinbouw)</item>
         <item attribuut="Trefwoorden">Energiebesparingssubsidies Tuinbouw</item>
         <item attribuut="Vindplaats">Kamervragen met antwoord 2005-2006, nr. 2124, Tweede Kamer</item>
         <item attribuut="Vraagnr_bij_indiening">2050617860</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Waalkens</persoon>
            <persoon partij="PvdA">Samsom</persoon>
         </item>
         <item attribuut="Datum_reaktie">2006-09-11</item>
         <item attribuut="Datum_indiening">2006-08-23</item>
         <item attribuut="Document-id">KVR26355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4515" allpagenumbers="4515 4516" vetnummer="2050617860" code="0506tkkvr2124" lopendefooter="Tweede Kamer, vergaderjaar 2005–2006, Aanhangsel" filenaam="KVR26355" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2124" onderwerp="" indiendatum="2006-08-23">
         <vrager partij="PvdA" oorsprong="parlement">Waalkens</vrager>
         <vrager partij="PvdA" oorsprong="parlement">Samsom</vrager>
         <vraagt-aan>de ministers van Economische Zaken en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-09-11">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Revolutie achter Glas»? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening dat de energieleverende kas een enorme potentie heeft voor het verminderen van het fossiele energiegebruik in kassen en daarmee de uitstoot van CO <voetnoot nummer="2"/>? </vraag>
      <vraag nummer="3" voetnoot="1">Klopt het bericht <voetnoot nummer="1"/>dat de subsidieaanvraag voor dit experiment is afgewezen door Senternovem, een agentschap van het ministerie van Economische Zaken? </vraag>
      <vraag nummer="4">Op welke gronden is de subsidieaanvraag afgewezen? </vraag>
      <vraag nummer="5">Deelt u de mening dat baanbrekende initiatieven, die zouden kunnen leiden tot een transitie in het energiegebruik van een belangrijke economische sector, alle overheidssteun verdienen die ze kunnen krijgen? </vraag>
      <vraag nummer="6">Bent u bereid dit initiatief – al dan niet via Senternovem – financieel te steunen? Zo neen, waarom niet? </vraag>
      <vraag nummer="7">Hoe hoog zal het bedrag zijn na 15 oktober 2006 als de beperking van het maximaal te ontvangen bedrag voor de glastuinbouwsector van 1,25 miljoen, tegen 4 miljoen voor andere bedrijven, onder de Unieke kansen Regeling niet langer geldt? Is het mogelijk dit bedrag te verhogen? Wie beslist hierover? Bent u bereid u in te zetten voor een verhoging van dit plafond? </vraag>
      <noten afkomstig="vraag">
         <noot nummer="1" datum="2006-08-11" bron=", NRC" titel="Revolutie achter Glas">«Revolutie achter Glas», NRC, 11 augustus 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Het krantenartikel verwijst naar twee afgewezen projecten van Fiwihex International BV. Deze projecten zijn ingediend in de tender van de Unieke kansen regeling (UKR) die gesloten is op 9 maart 2006. De UKR is een tenderregeling, gebaseerd op het besluit EOS: demo en transitie-experimenten (het Besluit). Nadat beoordeeld is of de aanvragen voldeden aan artikel 10 van het Besluit, zijn de aanvragen voorgelegd aan de Adviescommissie energiedemonstratieprojecten en energietransitie-experimenten (de adviescommissie). De adviescommissie heeft over deze twee aanvragen een negatief advies uitgebracht, omdat er ten tijde van de beoordeling van de in deze tender ingediende aanvragen onvoldoende vertrouwen bestond in de haalbaarheid van deze twee projecten (artikel 11 van het Besluit, lid 2 sub a). Voor de beoordeling van die haalbaarheid moesten eerst de resultaten van een eerder onder de EOS:demo regeling gesubsidieerd demonstratieproject beschikbaar zijn. De eerste resultaten van dat demonstratieproject kwamen pas enige tijd na sluiting van de tender beschikbaar, zodat ze niet konden worden betrokken bij de beoordeling van deze aanvragen. Op grond van artikel 12 van het Besluit beslist de Minister van Economische Zaken afwijzend op een aanvraag indien de adviescommissie een negatief advies heeft uitgebracht. De Minister kan alleen afwijken van het advies als het advies in strijd is met het Besluit of de daarop gebaseerde regelingen dan wel niet op zorgvuldige wijze tot stand is gekomen. Daarvan is in dit geval geen sprake. Deze projecten kunnen wel opnieuw ingediend worden in een volgende UKR tender, aangevuld met informatie om aan de huidige bezwaren tegemoet te komen, zoals de eerste resultaten van het lopende demonstratieproject. Naar verwachting zal eind 2006 de volgende UKR tender geopend worden. </antwoord>
      <antwoord nummer="5">Ja, met in acht neming van de Europese regels voor staatssteun. Dit initiatief van de energieproducerende kas heeft in eerdere fasen overheidssteun gehad. Een eerste pilot is gestart in 2005 in Huissen/Bergerden met financiële steun van de ministeries van EZ, LNV en VROM, het Productschap Tuinbouw en de Provincie Gelderland. Daarnaast is er in 2005 vanuit de EOS:demo regeling subsidie gegeven aan een demonstratieproject in Berlikum. </antwoord>
      <antwoord nummer="6">Dit soort initiatieven komen alleen voor subsidie in aanmerking indien zij passen binnen de kaders van het Besluit en de daarop gebaseerde regelingen. Dit om willekeur te voorkomen en de Europese regels voor staatssteun in acht te nemen. Zoals hiervoor al vermeld, kunnen beide afgewezen projecten, aangevuld met informatie om aan de huidige bezwaren tegemoet te komen, opnieuw ingediend worden onder een nieuwe tender van de UKR. Indien de adviescommissie dan een positief advies uitbrengt en het budget van de tender toereikend is, gelet op de rangschikking van het project, ben ik bereid dit project financieel te steunen. </antwoord>
      <antwoord nummer="7">De beperking voor de glastuinbouw blijft van kracht tot en met 31 december 2006. Daarvoor wordt binnenkort een wijzigingsregeling gepubliceerd. Vanaf 1 januari 2007 geldt er door aanpassingen van het Ministerie van Landbouw, Natuur en Voedselkwaliteit geen plafond meer voor de glastuinbouwsector. De glastuinbouwsector is dan net als andere aanvragers onder de Unieke kansen regeling gebonden aan het maximum van € 4 miljoen per project. Over het maximale subsidiebedrag per project in de Unieke kansen regeling beslist de Minister van Economische Zaken, omdat deze regeling onder zijn verantwoordelijkheid valt. Vanwege de gelijke behandeling van alle aanvragers zal het maximum bedrag van € 4 miljoen per project binnen de Unieke kansen regeling niet voor een specifieke sector verhoogd worden. Voor verhoging van het maximumbedrag per project voor alle sectoren is nu geen aanleiding. </antwoord>
      <noten afkomstig="antwoord"/>
   </antwoorden>
</kvr>
