<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits (PvdA), Meijer (VVD) en Van Vliet (D66) aan de staatssecretaris van Volksgezondheid, Welzijn en Sport over de uitvoeringsregels PGB. (Ingezonden 5 juli 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9820
</item>
         <item attribuut="Inhoud">Vragen over de uitvoeringsregels PGB (persoonsgebonden budget). Een aantal onderdelen van de zorg werden eerder uit de trekkingsrechten vergoed, maar worden door verandering van de uitvoeringsregels niet meer vergoed.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsverzekering</item>
         <item attribuut="Vindplaats">Kamervragen met antwoord 1998-1999, nr. 1776, Tweede Kamer</item>
         <item attribuut="Vraagnr_bij_indiening">2989915560</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Smits</persoon>
            <persoon partij="VVD">Meijer</persoon>
            <persoon partij="D66">Van Vliet</persoon>
         </item>
         <item attribuut="Datum_reaktie">1999-07-19</item>
         <item attribuut="Datum_indiening">1999-07-05</item>
         <item attribuut="Document-id">KVR9820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3565" allpagenumbers="3565 3566" vetnummer="2989915560" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9820" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1776" onderwerp="" indiendatum="1999-07-5">
         <vrager partij="PvdA" oorsprong="parlement">Smits</vrager>
         <vrager partij="VVD" oorsprong="parlement">Meijer</vrager>
         <vrager partij="D66" oorsprong="parlement">Van Vliet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-07-19">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de brief van de Federatie van Ouderverenigingen aan de Ziekenfondsraad waarin zij kanttekeningen plaatst bij de aanpassingen van de uitvoeringsregels PGB? <voetnoot nummer="1"/>
      </vraag>
      <vraag nummer="2">Zij de wijzigingen in de uitvoeringsregels na overleg met Per Saldo en Naar Keuze tot stand gekomen? Hebben zij ingestemd met deze wijzigingen? </vraag>
      <vraag nummer="3">Kunt u uitleggen waarom er een wijziging moest worden aangebracht in de trekkingsrechten van een PGB? Wie is verantwoordelijk voor deze wijziging in de trekkingsrechten? </vraag>
      <vraag nummer="4">Betekent deze wijziging een inperking van de rechten van budgethouders op AWBZ-verzekerde zorg? Zo ja, kunt u deze inperking motiveren? Zo neen, wie acht u verantwoordelijk voor het ten onrechte vergoeden van niet toegestane zaken uit de trekkingsrechten? </vraag>
      <vraag nummer="5">Kunt u een precieze omschrijving geven van de onderdelen van zorg die eerder uit de trekkingsrechten vergoed werden en a.g.v. de verandering van de uitvoeringsregels niet meer worden vergoed? </vraag>
      <vraag nummer="6">Welke van de onderdelen van zorg die niet meer uit de trekkingsrechten vergoed mogen worden, worden wél vergoed bij zorg in natura krachtens het Besluit Zorgaanspraken Bijzondere Ziektekosten? </vraag>
      <vraag nummer="7">Bent u het eens met de stelling dat budgethouders en mensen die zorg in natura ontvangen dezelfde rechten hebben op AWBZ-verzekerde zorg? </vraag>
      <vraag nummer="8">Hoeveel budgethouders zullen concrete financiële gevolgen in de vorm van afname van trekkingsrechten ondervinden van de wijziging van de trekkingsrechten? Welke bedragen zijn hiermee gemoeid? </vraag>
      <vraag nummer="9">Kunt u uitleggen waarom de regeling Intensieve Thuiszorg geen onderdeel uitmaakt van de regeling PGB? </vraag>
      <noten afkomstig="vraag">
         <noot nummer="1">Brief van de Federatie van Ouderverenigingen van 23 juni 1999 inzake aanpassing uitvoeringsregels PGB (VWS-99-977) gemakshalve bijgevoegd</noot>
      </noten>
   </vragen>
   <antwoorden aantal="8">
      <antwoord nummer="1">Ik heb kennis genomen van de brief van de Federatie van Ouderverenigingen zoals die als bijlage bij de gestelde vragen is gevoegd. </antwoord>
      <antwoord nummer="2">Bijgevoegd is een signalement van de Sociale Verzekeringsbank aan de Ziekenfondsraad (brief d.d. 26 maart </antwoord>
      <antwoord nummer="1999" voetnoot="1">
         <voetnoot nummer="1"/>). Naar aanleiding van dit signalement is in de vergadering van de Regiegroep PGB bij de Ziekenfondsraad op 1 april 1999 in aanwezigheid van vertegenwoordigers van Per Saldo en de Federatie van Ouderverenigingen gesproken over de besteding van trekkingsrechten die onder (5) in de brief van de SVB aan de orde is gesteld. In de vergadering is door de voorzitter vanwege de Ziekenfondsraad besloten dat de grens van f 250,- die aanvankelijk om redenen van werkbaarheid voor «twijfelachtige» declaraties werd gehanteerd te laten vervallen. Daartegen is door geen der aanwezigen bezwaar gemaakt. De juiste uitvoering van de PGB-regeling in het kader van de sociale ziektekostenverzekering is de verantwoordelijkheid van de Ziekenfondsraad (vanaf 1 juli 1999: College voor zorgverzekeringen). Daarbij wordt uiteraard getracht, alle belangen van betrokken partijen tegen elkaar af te wegen. Dit houdt echter niet in dat er voorafgaand consensus tussen de Ziekenfondsraad en de betrokken partijen moet bestaan. Op grond van zijn verantwoordelijkheid heeft de Ziekenfondsraad in een circulaire van 1 juni 1999 op een aantal punten een verduidelijking gegeven. Die circulaire is door tussenkomst van de SVB aan de budgethouders toegezonden. De brief en de circulaire van de Ziekenfondsraad aan de budgethouders zijn bijgevoegd. In paragraaf (7) van de circulaire heeft de Ziekenfondsraad er nog eens met nadruk op gewezen dat de reikwijdte van het PGB is beperkt tot verzekerde zorg. </antwoord>
      <antwoord nummer="3, 4 en 5">De PGB-regeling kent voor wat betreft de verstandelijk gehandicaptenzorg sinds haar invoering in 1996 ongewijzigd de navolgende bepaling (PGB-regeling 1999, artikel 14, lid 1): De persoonsgebonden budgetten zijn uitsluitend bestemd voor de betaling van kosten van door de in aanmerking komende verzekerden ingekochte zorgonderdelen te weten: – begeleiding; – verzorging; – verpleging; – behandeling; – (geneeskundig) onderzoek; – advisering en ondersteuning; – verblijf. Vakantie, vervoerskosten en oppas of opvang van een kind waar de Federatie van Ouderverenigingen in haar brief op doelt hebben nimmer deel uitgemaakt van verzekerde zorg die met het PGB kan worden ingekocht. Dat laat onverlet dat met het PGB wel begeleiding van een gehandicapte tijdens vakantie of tijdens vervoer kan worden betaald. Wat niet in aanmerking komt voor vergoeding is het vakantiearrangement als zodanig. In de toelichting bij de PGB-regeling is telkenjare vermeld dat vervoerskosten kunnen worden betaald uit het forfaitaire bedrag (PGB-regeling 1999, ad artikel 17, lid 2). In de toelichting is eveneens telkenjare de bepaling opgenomen: Ouders hebben ten opzichte van hun minderjarige kinderen een zorgplicht op grond van het Burgerlijk Wetboek. De zorg die op grond van de zorgplicht verleend moet worden komt niet in aanmerking voor financiering vanuit de AWBZ. Dergelijke zorg moet immers door alle ouders verleend worden. Slechts voorzover de handicap tot gevolg heeft dat er veel meer zorg nodig is dan hierboven bedoeld is financiering van deze zorg vanuit de AWBZ in beginsel mogelijk. Deze bepaling is in het bijzonder ten aanzien van oppas en kinderopvang van belang. Reguliere opvang in een kinderdagverblijf kan niet met het PGB worden betaald. Ten aanzien van oppas is overigens de verplichting van de budgethouder van belang om voor een schriftelijke overeenkomst met de hulpverlener zorg te dragen op grond waarvan de hulpverlener kan worden betaald (PGB-regeling 1999, artikel 18, lid 1, onder e 2). </antwoord>
      <antwoord nummer="6">De omschrijving van verzekerde zorg in het kader van het PGB Verstandelijk gehandicaptenzorg stemt materieel overeen met de omschrijving in het Besluit Zorgaanspraken Bijzondere Ziektekosten die voorzover van belang immers luidt (artikel 23, lid 1, onder a): zorg voor verstandelijk gehandicapten te verlenen door een instelling voor verstandelijk gehandicapten omvat: onderzoek behandeling, begeleiding verpleging of verzorging gericht op het ontwikkelen en behouden van vaardigheden het bevorderen van de sociale redzaamheid en de zelfstandigheid of de bevordering van de integratie van de verstandelijk gehandicapte in de samenleving al dan niet gepaard gaande met verblijf gedurende het etmaal of een deel daarvan. In artikel 24, lid 2 van het Besluit Zorgaanspraken is daarnaast bepaald dat de zorg te verlenen door een dagverblijf voor verstandelijk gehandicapten gepaard gaat met verblijf gedurende de dag de zorg tevens het door het dagverblijf georganiseerde vervoer of geadviseerd openbaar vervoer naar en van het dagverblijf omvat. Indien met het PGB zorg bij een dagverblijf wordt ingekocht, kunnen de vervoerskosten worden verdisconteerd in de overeengekomen prijs. Overigens dienen vervoerskosten te worden betaald uit het forfaitaire bedrag. </antwoord>
      <antwoord nummer="7">Essentieel is het uitgangspunt dat het PGB is bedoeld als een alternatieve keuzemogelijkheid naast zorg in natura. Door het departement en de Ziekenfondsraad is, zoals in de toelichting bij de PGB-regeling is verwoord, overigens steeds als uitgangspunt gehanteerd dat de keuze voorzorg in natura of een persoonsgebonden budget geen (financieel) voor- of nadeel mag inhouden voor de zorgvrager. </antwoord>
      <antwoord nummer="8">Zoals uit het vorenstaande moge blijken, is een afname van de trekkingsrechten op grond van de circulaire van de Ziekenfondsraad niet aan de orde. </antwoord>
      <antwoord nummer="9">Analoog aan de reguliere thuiszorg komen ten laste van het PGB Verpleging en verzorging maximaal drie uren verpleging en verzorging per dag voor toekenning in aanmerking (PGB-regeling 1999, artikel 5, lid 9). Voor intensievere zorgvragen moet een beroep worden gedaan op de regeling Intensieve Thuiszorg, óók als men al een PGB heeft. De regeling Intensieve Thuiszorg voorziet slechts in verstrekking in natura. Aan de regeling is een evaluatie door de Ziekenfondsraad verbonden. Vooralsnog is afgezien van een omzettingsmogelijkheid van aanspraken uit de regeling in extra PGB. Uit informatie van Zorgverzekeraars Nederland is gebleken dat slechts een beperkt aantal budgethouders aanspraak op de regeling maakt en dat het gaat om budgethouders die voornamelijk toch al bij reguliere thuiszorginstellingen inkopen. Een tussentijdse aanpassing van de PGB-regeling lijkt dan ook niet opportuun. In het kader van de evaluatie van de regeling Intensieve Thuiszorg kan de mogelijkheid daartoe nader worden bezien. </antwoord>
      <noten afkomstig="antwoord"/>
   </antwoorden>
</kvr>
