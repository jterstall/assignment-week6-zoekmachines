<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Roon en Brinkman (beiden PVV) aan de ministers van Justitie en van Binnenlandse Zaken en Koninkrijkrelaties over het gebrek aan bescherming tegen stalkers. (Ingezonden 9 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30404
</item>
         <item attribuut="Inhoud">Vragen naar aanleiding van een artikel over de inschakeling van ex-commando's door de politie bij het gebrek aan bescherming tegen stalkers.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Criminaliteit en openbare orde (Slachtofferhulp)</item>
         <item attribuut="Trefwoorden">Criminaliteit Mishandeling Politie Slachtoffers van delicten</item>
         <item attribuut="Vindplaats">Kamervragen met antwoord 2007-2008, nr. 898, Tweede Kamer</item>
         <item attribuut="Vraagnr_bij_indiening">2070804570</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon Brinkman</persoon>
         </item>
         <item attribuut="Datum_reaktie">2007-12-17</item>
         <item attribuut="Datum_indiening">2007-11-09</item>
         <item attribuut="Document-id">KVR30404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1917" allpagenumbers="1917 1918" vetnummer="2070804570" code="0708tkkvr898" lopendefooter="Tweede Kamer, vergaderjaar 2007–2008, Aanhangsel" filenaam="KVR30404" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="898" onderwerp="" indiendatum="2007-11-9">
         <vrager partij="PVV" oorsprong="parlement">De Roon Brinkman</vrager>
         <vraagt-aan>de ministers van Justitie en van Binnenlandse Zaken en Koninkrijkrelaties</vraagt-aan>
      </vraagdata>
      <antwoorddata antwoorddatum="2007-12-17">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties, zie ook Aanhangsel Handelingen nr</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht «Ex-commando’s tegen stalkers»? <voetnoot nummer="1"/>
      </vraag>
      <vraag nummer="2">Klopt het dat de politie nauwelijks bescherming kan bieden aan mensen die last hebben van stalkers en zij om die reden voor hun bescherming veelal een beroep doen op ex-commando’s die via Stichting Criminaliteitsbestrijding Nederland (SCBN) worden ingeschakeld? </vraag>
      <vraag nummer="3">Deelt u de mening dat de bescherming van slachtoffers een kerntaak is van de overheid, in het bijzonder van de politie? </vraag>
      <vraag nummer="4">Als deze berichten juist zijn, deelt u dan de mening dat de politie te kort schiet in haar taak om slachtoffers van stalking te beschermen en bewijs tegen de stalkers te verzamelen? Zo ja, wat gaat u doen om de politie tot meer daadkracht te brengen? Zo neen, waarom niet? </vraag>
      <vraag nummer="5">Wat is de oorzaak van het te kort schietende optreden van de politie in dezen? </vraag>
      <noten afkomstig="vraag">
         <noot nummer="1" datum="2007-11-8" bron="De Telegraaf">De Telegraaf, 8 november 2007</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 4 en 5">De in het desbetreffende bericht aangekaarte problematiek, te weten dat het voor de politie vaak lastig is om bewijs te verzamelen in stalkingzaken en slachtoffers van stalking hiertegen te beschermen, is voor een te wijten aan de aard van dit delict. Stalking of belaging is een complex fenomeen waarbij iemand opzettelijk door een ander herhaaldelijk wordt lastig gevallen. Dit kan door herhaling van een en dezelfde activiteit, maar ook door middel van een variëteit aan handelingen, die elk op zich wettelijk toegestaan kunnen zijn. Hierdoor is de opsporing gecompliceerd en (arbeids)intensief, terwijl preventief optreden ook gelet op de aard en variëteit van het strafwaardig gedrag niet goed mogelijk is. De politiekorpsen en het Openbaar Ministerie zijn zich steeds meer bewust van het fenomeen stalking en treden daar actief tegen op. In dit verband wijs ik op het recentelijk door de politie ontwikkelde Protocol «Hoe te handelen bij aangifte van belaging middels e-mail», waarin wordt beschreven hoe te handelen als de belaging plaatsvindt door gebruikmaking van e-mail. Als de handelingen worden gepleegd door iemand uit de directe omgeving van het slachtoffer kunnen deze als een vorm van huiselijk geweld worden aangemerkt. In dit geval is de Aanwijzing huiselijk geweld, welke per 1 april 2003 in werking is getreden, van toepassing. Deze heeft tot doel het bewerkstelligen van een effectiever optreden van de politie en het OM teneinde bij te dragen aan onder meer het acuut stoppen van het geweld respectievelijk de belaging, het voorkomen van recidive en vergroten van de aangiftebereidheid van slachtoffers. Voorts heeft de invoering per 12 juli 2000 van een strafbepaling betreffende belaging tot een aanzienlijke verbetering van de situatie van slachtoffers van stalking geleid. Zoals blijkt uit een in 2004 door het Nederlands Studiecentrum Criminaliteit en Rechtshandhaving uitgevoerde studie naar de werking van de Wet belaging zijn er sinds de invoering van de wet, een kleine 2000 stalkers door de rechter veroordeeld. Werden er in het jaar 2001 nog maar 121 zaken voor de rechter gebracht, in 2005 waren dat er (naar schatting) 650. Ten slotte zal het wetsvoorstel «Maatregelen bestrijding voetbalvandalisme en ernstige overlast», dat in september 2007 voor advies aan de Raad van State is toegezonden, tot verdere verbetering van de situatie van slachtofffers van belaging kunnen leiden. Het wetsvoorstel biedt de officier van justitie namelijk extra bevoegdheden om in dergelijke situaties op te treden. Volgens het wetsvoorstel kan de officier van justitie, in geval van verdenking van een strafbaar feit waarbij vrees bestaat voor ernstig belastend gedrag van de verdachte jegens personen, de verdachte, vooruitlopend op de strafrechtelijke afdoening door de rechter, een gedragsaanwijzing opleggen. Het kan hierbij gaan om een gebiedsverbod, een meldingsplicht, een contactverbod en het volgen van therapie of behandeling. Het belastend gedrag kan op zichzelf een nieuw strafbaar feit opleveren, zoals een misdrijf als bedoeld in artikel 285 (bedreiging), 285a (intimidatie) of 285b (stalking) van het Sr. Dit is echter geen voorwaarde. De vrees voor ernstig belastend gedrag kan voldoende zijn voor het geven van een gedragsaanwijzing. </antwoord>
      <antwoord nummer="3">Ja. Volgens artikel 2 Politiewet heeft de politie tot taak te zorgen voor de daadwerkelijke handhaving van de rechtsorde, waaronder wordt verstaan de handhaving van de openbare orde en de strafrechtelijke handhaving van de rechtsorde. Tot de taak van de politie behoort verder het verlenen van hulp aan hen die deze behoeven. Bij de uitvoering van deze taken beoordeelt de politie de ernst van de dreiging van belaging. Naar aanleiding hiervan worden passende beschermende maatregelen genomen </antwoord>
      <noten afkomstig="antwoord"/>
   </antwoorden>
</kvr>
