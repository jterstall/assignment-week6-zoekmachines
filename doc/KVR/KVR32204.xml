<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid De Wit (SP) aan de staatssecretaris van Justitie
over het overdragen van asielzoekers aan Griekenland. (Ingezonden 22 april
2008); Antwoord</item>
         <item attribuut="Bestand">16Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32204</item>
         <item attribuut="Inhoud">Vragen naar aanleiding van een artikel in de Volkskrant van 18 april
2008 over het overdragen van asielzoekers aan Griekenland. De indiener vraagt
aan de staatssecretaris of zij reden ziet haar eerder ingenomen standpunt, te
weten vasthouden aan het interstatelijk vertrouwensbeginsel jegens
Griekenland, te heroverwegen, mede vanwege het feit dat er meer landen zijn
die de door de Europese Commissie gestarte inbreukprocedure niet af kunnen of
willen wachten.</item>
         <item attribuut="Rubriek">Staats- en bestuursrecht (Grondrechten)
Staats- en bestuursrecht (Vreemdelingenrecht)
Welzijn (Vreemdelingen en asielzoekers)</item>
         <item attribuut="Trefwoorden">Griekenland
Mensenrechten
Vluchtelingen</item>
         <item attribuut="Vindplaats">Kamervragen met antwoord 2007-2008, nr. 2566, Tweede Kamer</item>
         <item attribuut="Vraagnr_bij_indiening">2070818530</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-05-28</item>
         <item attribuut="Datum_indiening">2008-04-22</item>
         <item attribuut="Document-id">KVR32204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5263" allpagenumbers="5263 5264" vetnummer="2070818530" code="0708tkkvr2566" lopendefooter="Tweede Kamer, vergaderjaar 2007–2008, Aanhangsel" filenaam="KVR32204" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2566" onderwerp="" indiendatum="2008-04-22">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="28 mei 2008, zie ook Aanhangsel Handelingen nr. 2266, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw antwoorden op mijn vragen over de wantoestanden in de Griekse gevangenissen, waarin u stelt dat onder meer vanuit Duitsland, België en Zweden personen in het kader van de Dublinverordening aan Griekenland worden overgedragen? <voetnoot nummer="1"/>Is dit nog steeds de huidige stand van zaken? </vraag>
      <vraag nummer="2" voetnoot="2">Is het waar dat de VN-commissaris voor de Vluchtelingen (United Nations High Commissioner for Refugees, de UNHCR) de EU-landen heeft opgeroepen voorlopig geen asielzoekers terug te sturen naar Griekenland omdat men daar nauwelijks kans heeft op een eerlijke behandeling? Is het waar dat vorig jaar in Griekenland slechts in 146 gevallen de vluchtelingenstatus toegekend is op een totaal van meer dan 25.000 asielaanvragen? <voetnoot nummer="2"/>
      </vraag>
      <vraag nummer="3" voetnoot="2">Is het waar dat Zweden, België en Duitsland inmiddels asielzoekers niet meer automatisch terugsturen naar Griekenland als dat het land van de eerste asielaanvraag was? <voetnoot nummer="2"/>Zo ja, sinds wanneer? Wat heeft deze landen ertoe gebracht (voorlopig) geen asielzoekers aan Griekenland over te dragen? </vraag>
      <vraag nummer="4">Ziet u reden uw eerder ingenomen standpunt, te weten vasthouden aan het interstatelijk vertrouwensbeginsel jegens Griekenland, te heroverwegen, mede vanwege het feit dat er meer landen zijn die de door de Europese Commissie gestarte inbreukprocedure niet af kunnen of willen wachten? </vraag>
      <vraag nummer="5">Kunt u deze vragen zo spoedig mogelijk beantwoorden, en daarbij ook het gesprek dat u met uw Griekse ambtsgenoot heeft gehad tijdens de JBZ-Raad betrekken? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2007-2008" documentnummer="1790">Aanhangsel Handelingen, vergaderjaar 2007–2008, nr. 1790.</noot>
         <noot nummer="2" datum="2008-04-18" bron="de Volkskrant">de Volkskrant, 18 april 2008</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik herinner mij uw vragen. In mijn antwoord op uw vraag 4 heb ik destijds aangeven dat vanuit Duitsland, Zweden en België personen in het kader van de Dublin-verordening worden overgedragen aan Griekenland. Uit recent ingewonnen ambtelijke informatie blijkt dat vanuit deze landen nog steeds asielzoekers worden overgedragen aan Griekenland. </antwoord>
      <antwoord nummer="2">Het klopt dat de UNHCR de lidstaten heeft gevraagd om tot nader order geen asielzoekers over te dragen aan Griekenland. Dit verzoek is neergelegd in een position document van de VN-organisatie van 15 april jongstleden. De Griekse regering heeft volgens de UNHCR een aantal verbeteringen doorgevoerd in haar asielsysteem en asielpraktijk. Niettemin heeft de organisatie onder andere haar bedenkingen bij de omstandigheden waaronder asielzoekers in Griekenland een asielverzoek kunnen indienen. Ook de kwaliteit van de Griekse asielprocedure laat, naar de mening van de UNHCR, te wensen over. De door u genoemde aantallen asielaanvragen en vluchtelingenstatussen zijn inderdaad in het position document opgenomen. Hoewel het lage percentage verleende vergunningen opmerkelijk is, betekent dit niet dat Griekenland het non-refoulementbeginsel niet respecteert en in strijd met de internationale verplichtingen handelt. Tijdens de JBZ-Raad van 18 april jongstleden heeft de Griekse minister van Binnenlandse Zaken gereageerd op de kritiek dat Griekenland geen tred kan houden met de aantallen asielverzoeken die worden ingediend en dat Griekenland minder statussen verleent dan andere lidstaten. De minister heeft begrip gevraagd voor de bijzondere geografische positie van Griekenland en de talrijke migratiebewegingen waarmee zijn land wordt geconfronteerd. Door de minister is bevestigd dat Griekenland zich aan zijn internationale en communautaire verplichtingen houdt. Omdat ik, mede op grond van deze bevestiging van de Griekse minister van Binnenlandse Zaken, geen aanleiding zie om Griekenland van refoulement te verdenken, blijf ik asielzoekers in het kader van de Dublin-verordening overdragen aan Griekenland. Daarenboven heeft de Griekse bewindspersoon in een aan mij persoonlijk gerichte brief aangegeven dat Griekenland de non-refoulementverboden respecteert. Dit betekent overigens niet dat er voor mij geen aanleiding is de ontwikkelingen in Griekenland nauwlettend te blijven volgen. Mede door de druk die in het verleden door de Europese Commissie, de lidstaten en NGO’s op Griekenland is uitgeoefend, heeft Griekenland in haar asielpraktijk al veel veranderd. Voor mij is dit een belangrijke stimulans om Griekenland, indien daartoe aanleiding bestaat, te blijven wijzen op de verantwoordelijkheid om op een juiste wijze uitvoering te geven aan de Europese richtlijnen. Aangezien Griekenland te kampen heeft met een hoge instroom van (illegale) vreemdelingen, ga ik momenteel wel na wat de mogelijkheden zijn om de Griekse autoriteiten te ondersteunen bij het behandelen en beoordelen van asielaanvragen. Hierbij denk ik bijvoorbeeld aan het ter beschikking stellen van tolken. Ik zal uw Kamer hierover te zijner tijd nader berichten. </antwoord>
      <antwoord nummer="3">In het antwoord op vraag 1 heb ik al aangegeven dat, indien Griekenland op grond van de in de Dublin-verordening neergelegde criteria verantwoordelijk is voor de behandeling van de asielaanvraag, door de door u genoemde landen asielzoekers worden overgedragen aan Griekenland. Uit nadere ambtelijke informatie is mij bekend dat op 6 mei de Directeur Generaal van Migrationsverket heeft besloten om alleenstaande minderjarige asielzoekers niet langer vanuit Zweden over te dragen aan Griekenland. Ik heb er niet voor gekozen om dit beleid van de Zweedse autoriteiten per direct te volgen. Een gezamenlijk optrekken van alle lidstaten heeft in deze mijn voorkeur. Om zoveel mogelijk te voorkomen dat iedere lidstaat een eigen beleid gaat voeren met betrekking tot het al dan niet overdragen van (speciale groepen) asielzoekers aan Griekenland, zal ik hiervoor aandacht vragen in (de voorbereidende instanties) van de JBZ-Raad. </antwoord>
      <antwoord nummer="4">Reeds in bovenstaande antwoorden heb ik aangegeven dat ik thans geen aanleiding heb het ingenomen standpunt te herzien, maar dat de situatie wel mijn voortdurende aandacht heeft. </antwoord>
      <antwoord nummer="5">Zoals aangegeven in mijn brief van 7 mei jongstleden (kenmerk: 5544316/08) heb ik uw vragen niet binnen de gebruikelijke termijn kunnen beantwoorden omdat nog niet alle benodigde informatie ontvangen was. </antwoord>
      <noten afkomstig="antwoord"/>
   </antwoorden>
</kvr>
