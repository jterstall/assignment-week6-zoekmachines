<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over bijstandsfraude. (Ingezonden 27 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4749
</item>
         <item attribuut="Inhoud">Vragen over het natrekken van gemeenten van anonieme tips over mogelijke bijstandfraude.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Misbruik sociale zekerheid)</item>
         <item attribuut="Trefwoorden">Bijstand Misbruik sociale verzekeringen</item>
         <item attribuut="Vindplaats">Kamervragen met antwoord 1996-1997, nr. 1052, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-04-15</item>
         <item attribuut="Datum_indiening">1997-03-27</item>
         <item attribuut="Document-id">KVR4749</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2149" allpagenumbers="2149 2150" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1052" onderwerp="" indiendatum="1997-03-27">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-04-15">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Dwingt u de gemeenten om anonieme tips over mogelijke bijstandsfraude serieus te nemen en na te trekken? <voetnoot nummer="1"/>
      </vraag>
      <vraag nummer="2">Kunt u verduidelijken waarom u vindt dat gemeenten dit moeten doen? </vraag>
      <vraag nummer="3">Waarom geldt hier niet de beleidsvrijheid die de nieuwe Algemene Bijstandswet juist aan de gemeenten bedoelt te geven en op grond waarvan u gemeenten juist toestaat een eigen beleid te ontwikkelen voor wat betreft de toeslagen, de premies, en de bijzondere bijstand? </vraag>
      <vraag nummer="4" voetnoot="2">Dreigen de rijksconsulenten de gemeenten met het opleggen van boetes indien gemeenten niet ingaan op anonieme tips? <voetnoot nummer="2"/>Zo ja, kunt u verduidelijken hoe in een dergelijk geval een boete wordt berekend? </vraag>
      <vraag nummer="5">Bent u niet van mening, dat we op die manier naar een verklikkersmaatschappij toe gaan? Zo neen, om welke reden niet? </vraag>
      <vraag nummer="6">Dreigt niet het gevaar, dat mensen het middel van anonieme tips zullen gaan gebruiken om andere mensen in diskrediet te brengen? Hoe denkt u dit te voorkomen? </vraag>
      <vraag nummer="7">Wordt door het (moeten) ingaan op anonieme tips niet de indruk gewekt dat elke bijstandsgerechtigde een potentiële fraudeur is, en moet anderzijds de bijstandsgerechtigde er voortaan op bedacht zijn dat achter elke medeburger een potentiële verklikker schuilt? Zo neen, waarom niet? </vraag>
      <vraag nummer="8">Komt naar uw mening op deze manier de vertrouwensrelatie tussen de gemeente en de uitkeringsgerechtigde niet onnodig onder druk te staan? </vraag>
      <noten afkomstig="vraag">
         <noot nummer="1" datum="1997-03-25" bron="NRC Handelsblad, 2 maart 1997, Netwerk">NRC Handelsblad, 2 maart 1997, Netwerk, 25 maart 1997</noot>
         <noot nummer="2" datum="1997-03-25" bron="Netwerk">Netwerk, 25 maart 1997</noot>
      </noten>
   </vragen>
   <antwoorden aantal="7">
      <antwoord nummer="1">Staand beleid is dat gemeenten tips onderzoeken die op controleerbare feiten zijn gebaseerd. Niet feitelijk onderbouwde tips zullen buiten beschouwing moeten blijven. Het onderscheid tussen het gebruik van al dan niet anonieme tips is in feite niet relevant. Een tip mag ook nooit rechtstreeks leiden tot bijvoorbeeld een korting op de uitkering; tips kunnen alleen een reden zijn om een nader onderzoek in te stellen. Het ingrijpen in de uitkering mag pas gebeuren als het beweerde ook is bewezen. Dit standpunt is verwoord in mijn circulaire aan de gemeenten, 4 juli 1995 (BZ/ UB/ 1947) met uitgangspunten ten behoeve van een te voeren gemeentelijk M&amp;O-beleid. </antwoord>
      <antwoord nummer="2">De regering vindt dat misbruik van sociale zekerheidsgelden zo effectief mogelijk bestreden moet worden. Om die reden kan het onderzoeken van zorgvuldig onderbouwde tips niet worden gemist. </antwoord>
      <antwoord nummer="3">De gemeente heeft, binnen de kaders van de wettelijke opdracht voor een adequater onderzoek naar de juistheid van de verstrekte gegevens, de mogelijkheden de uitvoering op dit punt zo doelmatig mogelijk in te richten. Het bewust achterwege laten van een mogelijkheid om fraude te ontdekken, die anders moeilijk is op te sporen, is daar echter niet mee in overeenstemming. </antwoord>
      <antwoord nummer="4">Bij het rijkstoezicht wordt beoordeeld of burgemeester en wethouders op juiste wijze uitvoering hebben gegeven aan de verificatieverplichting. Laten burgemeester en wethouders feitelijk onderbouwde (anonieme) tips zonder enige vorm van onderzoek ongebruikt, dan zou er sprake van kunnen zijn dat het heronderzoek in kwalitatieve zin tekort schiet. Op het punt van het onderzoeken van tips is er slechts een enkele gemeente die om principiële redenen weigert anonieme tips in behandeling te nemen, ongeacht of deze tips al dan niet feitelijk onderbouwd zijn. Via overleg en overreding tracht het rijkstoezicht een wetconforme uitvoering te realiseren. Pas wanneer dit geen effect sorteert kan een gedeeltelijke weigering van de rijksvergoeding aan de orde zijn. Het te weigeren bedrag aan rijksvergoeding wordt forfaitair vastgesteld. Afhankelijk van de omstandigheden en de omvang van de tekortkoming varieert de forfaitaire weigering van 0 tot 0,6 procent. </antwoord>
      <antwoord nummer="5">Neen. Relevant in dit verband is dat gemeenten zijn gehouden op zorgvuldige wijze met tips om te gaan. </antwoord>
      <antwoord nummer="6">Er kunnen altijd mensen zijn die ten onrechte, om welke reden dan ook, sociale diensten met verkeerde bedoelingen informeren over medeburgers. Negatieve effecten hiervan zijn te voorkomen door een zorgvuldige behandeling van de tips. </antwoord>
      <antwoord nummer="7 en 8">Nee. De inspanningen die gericht zijn op het voorkomen en bestrijden van fraude, worden juist gedaan om het vertrouwen te versterken dat degene die een uitkering geniet, deze ook terecht geniet. Naar mijn mening zal een zorgvuldig, controleerbaar en bij de cliënten bekend gemaakt beleid, het contact tussen cliënt en sociale dienst in positieve zin bevorderen. </antwoord>
      <noten afkomstig="antwoord"/>
   </antwoorden>
</kvr>
