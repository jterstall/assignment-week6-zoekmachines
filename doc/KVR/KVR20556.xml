<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid B.M. de Vries (VVD) aan de staatssecretaris van Sociale Zaken en Werkgelegenheid over een uitspraak van de Commissie gelijke behandeling. (Ingezonden 8 juni 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20556
</item>
         <item attribuut="Inhoud">Vragen over de gevolgen van de uitspraak van de Commissie gelijke behandeling van 17 mei 2004 (nummer 2004-51). Het oordeel kan volgens indiener leiden tot ongewenste effecten voor de pensioenen van alle werknemers.</item>
         <item attribuut="Rubriek">Arbeid (Werknemers) Inkomen en rechtspositie (VUT en pensionering) Staats- en bestuursrecht (Grondrechten)</item>
         <item attribuut="Trefwoorden">Discriminatie Pensioenen Werknemers</item>
         <item attribuut="Vindplaats">Kamervragen met antwoord 2003-2004, nr. 1789, Tweede Kamer</item>
         <item attribuut="Vraagnr_bij_indiening">2030415480</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">B.M. de Vries</persoon>
         </item>
         <item attribuut="Datum_reaktie">2004-06-24</item>
         <item attribuut="Datum_indiening">2004-06-08</item>
         <item attribuut="Document-id">KVR20556</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3789" allpagenumbers="3789 3790" vetnummer="2030415480" code="0304tkkvr1789" lopendefooter="Tweede Kamer, vergaderjaar 2003–2004, Aanhangsel" filenaam="KVR20556" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1789" onderwerp="" indiendatum="8juni 2004">
         <vrager partij="VVD" oorsprong="parlement">B.M. de Vries</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-06-24">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Hebt u kennisgenomen van de uitspraak van de Commissie gelijke behandeling van 17 mei 2004, nummer 2004-51? </vraag>
      <vraag nummer="2">Klopt het dat het oordeel van de commissie ertoe leidt dat een eigen bijdrage van een werknemer in de kosten van een pensioenverzekering niet kan worden uitgedrukt in een percentage van de premie, indien sprake is van een, op grond van artikel 8, derde lid van de Wet gelijke behandeling op grond van leeftijd toegestane, met het oplopen van de leeftijd stijgende premie? </vraag>
      <vraag nummer="3">Zo ja, waarom is de in artikel 8, derde lid, van deze wet opgenomen uitzondering wel van toepassing indien en voor zover de werkgever de premie geheel voor zijn rekening neemt en niet indien de werknemer een bepaald – voor iedere werknemer gelijk – percentage van de premie bijdraagt in de kosten? Het hierdoor optredende verschil in behandeling op grond van leeftijd wordt toch ook veroorzaakt door actuariële grondslagen? </vraag>
      <vraag nummer="4">Acht u het in overeenstemming met doel en strekking van de Wet gelijke behandeling op grond van leeftijd, dat het oordeel van de commissie ertoe leidt dat de eigen bijdrage van de werknemers alleen mag worden uitgedrukt in een percentage van de pensioengrondslag, waardoor een jongere werknemer relatief meer betaalt voor zijn pensioenregeling dan een oudere werknemer met dezelfde pensioengrondslag? </vraag>
      <vraag nummer="5">Klopt het dat het oordeel van de commissie ertoe leidt dat het niet langer mogelijk is voor werknemers om volledig voor eigen rekening vrijwillig aanvullende stortingen te doen en op die wijze de door de werkgever ter beschikking gestelde premie te verhogen tot maximaal het fiscaal toegestane niveau? </vraag>
      <vraag nummer="6">Zo ja, waarom is er in dergelijke gevallen dan geen sprake van een objectieve rechtvaardigingsgrond? </vraag>
      <vraag nummer="7">Klopt het dat het vragen van een eigen bijdrage in de kosten op zich een legitiem middel voor de werkgever teneinde een legitiem doel – beheersing van de kosten van een pensioenregeling – te bereiken? </vraag>
      <vraag nummer="8">Is het niet zo dat indien de werkgever besluit om uit hoofde van de beheersing van kosten andere maatregelen te nemen, zoals bijvoorbeeld het versoberen van de pensioenregeling en/of het stellen van een maximum pensioengevend salaris, dit per saldo leidt tot een verslechtering van de pensioenregeling? </vraag>
      <vraag nummer="9">Acht u dit, alsmede de onder 4 genoemde situatie, die leidt tot per saldo slechtere pensioenen voor alle werknemers een gewenst resultaat van de Wet gelijke behandeling op grond van leeftijd? Zo ja, waarom? Zo neen, welke mogelijkheden hebt u om aan dit ongewenste resultaat een einde te maken en op welke wijze bent u bereid deze mogelijkheden te gebruiken om deze situatie niet te laten voorkomen? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Aan de Commissie zijn een aantal modelcasussen ter preventieve toetsing voorgelegd. De uitspraken van de Commissie betreffen deze modellen. De Commissie is van oordeel dat actuariële premies zijn toegestaan. Een werkgever mag een van de leeftijd van de werknemer afhankelijke premie beschikbaar stellen mits het verschil in beschikbare premie is terug te voeren op actuariële berekeningen. Met een door de werkgever bepaalde naar leeftijd gedifferentieerde werknemersbijdrage wordt naar het oordeel van de Commissie onderscheid gemaakt op grond van leeftijd aangezien dit ongelijke beloning op grond van leeftijd tot gevolg heeft. Dit betekent dat naar het oordeel van de Commissie onderscheid in leeftijd is toegestaan voor zover deze neerslaan in de werkgeverspremies, maar niet voor zover dit leidt tot verschillende premiebijdragen door werknemers van verschillende leeftijden. </antwoord>
      <antwoord nummer="3">De uitzondering in artikel 8, derde lid is in de wet opgenomen met als doel de totale actuariële premie uit te zonderen. De Commissie is evenwel van oordeel dat in de WGB L alsmede in de parlementaire geschiedenis geen aanknopingspunten zijn te vinden waaruit blijkt dat de wetgever de naar leeftijd gedifferentieerde werknemersbijdrage heeft willen brengen onder de uitzondering van artikel 8, derde lid, WGB L en heeft dit artikel overeenkomstig het bepaalde bij onderscheid op grond van geslacht geïnterpreteerd. </antwoord>
      <antwoord nummer="4">Het is niet aan mij om een oordeel te geven over de uitspraak van de Commissie. Zo de rechter de uitspraak van de Commissie mocht volgen zal ik bezien of eventuele wetswijziging aangewezen is. </antwoord>
      <antwoord nummer="5">Indien het oordeel van de Commissie door de rechter zou worden gedeeld zal dat inderdaad de consequentie kunnen zijn. </antwoord>
      <antwoord nummer="6">Het is aan de rechter om dit te bepalen. </antwoord>
      <antwoord nummer="7">Het is in de meeste pensioenregelingen gebruikelijk dat werknemers (een deel van de) pensioenpremie betalen. </antwoord>
      <antwoord nummer="8">Het is aan sociale partners om hierover beslissingen te nemen in het totale kader van de arbeidsvoorwaarden. </antwoord>
      <antwoord nummer="9">De suggestie dat er een verslechtering voor álle werknemers zou zijn is niet juist. De uitspraak van de Commissie heeft alleen betrekking op beschikbare premieregelingen, die maar een klein segment van de pensioenregelingen vertegenwoordigen. Wel zal ik bezien of deze uitspraak aanleiding vormt om de wet op dit punt te verduidelijken. </antwoord>
      <noten afkomstig="antwoord"/>
   </antwoorden>
</kvr>
