<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Linden (CDA) over tijdelijke tewerkstellingsvergunningen voor arbeidskrachten van buiten de EU voor de fruitpluk. (Ingezonden 24 mei 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3357
</item>
         <item attribuut="Inhoud">Betreft vragen over de afgifte van tewerkstellingsvergunningen door Duitslan en Denemarken aan arbeidskrachten buiten de EU.</item>
         <item attribuut="Rubriek">Arbeid (Werknemers) Landbouw (Tuinbouw)</item>
         <item attribuut="Trefwoorden">Seizoenarbeid Tuinbouw</item>
         <item attribuut="Vindplaats">Kamervragen met antwoord 1995-1996, nr. 1395, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
         </item>
         <item attribuut="Datum_reaktie">1996-07-01</item>
         <item attribuut="Datum_indiening">1996-05-24</item>
         <item attribuut="Document-id">KVR3357</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2835" allpagenumbers="2835 2836" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1395" onderwerp="" indiendatum="1996-05-24">
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1996-07-1">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Wordt ook in Denemarken de mogelijkheid geopend om personeel uit landen buiten de Europese Unie in de fruitpluk te werk te stellen, omdat het onmogelijk is voldoende arbeidskrachten te bewegen tot seizoenarbeid in de tuinbouw en de fruitteelt (Agrarisch Dagblad, 18 mei 1996) </vraag>
      <vraag nummer="2">Krijgen ook in de bondsrepubliek Duitsland indien werving op de Duitse arbeidsmarkt onvoldoende resultaten oplevert, ruim voordat de oogst aanvangt de Duitse boeren en tuinders tijdelijk tewerkstellingsvergunningen voor arbeidskrachten buiten de EU? </vraag>
      <vraag nummer="3">Kunt u aangeven waarom in Duitsland en Denemarken niet uitsluitend gewerkt wordt met prioriteitgenietend arbeidsaanbod uit eigen land en vanuit de EU? </vraag>
      <vraag nummer="4">Acht u het niet noodzakelijk mede met het oog op de concurrentiepositie en gelet op vergelijkbare arbeidsomstandigheden, dat agrarische ondernemers ruim voor de oogst de zekerheid hebben over de arbeidsvoorziening, waaronder ook tewerkstellingsvergunningen? </vraag>
      <vraag nummer="5">Deelt u de vrees dat, mede als gevolg van de arbeidsproblematiek de produktie verplaatst is respectievelijk dreigt te worden naar andere landen? Kunt u inzicht geven in de ontwikkeling van het produktieareaal van bijvoorbeeld asperges in Nederland en Duitsland sinds 1990? </vraag>
      <vraag nummer="6">Wilt u overwegen om voor de Nederlandse agrarische bedrijven dezelfde mogelijkheden te openen als bestaan voor o.a. Duitse en Deense bedrijven? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Denemarken heeft een toelatingsregime voor vreemdelingen op de arbeidsmarkt vergelijkbaar met de Nederlandse. Arbeid is vrij voor Denen en andere onderdanen van de Europese Unie. Indien werkgevers mensen van buiten de EU te werk willen stellen dient een vergunning te worden afgegeven. Zoals ook het artikel in het Agrarisch Dagblad van 18 mei 1996 meldt, moeten de werkgevers eerst bij de autoriteiten aantonen dat er ge´e´n prioriteitsgenietend arbeidsaanbod is. De rijksoverheid beschikt over de bevoegdheid om tewerkstellingsvergunningen af te geven. In Denemarken wordt aan de arbeidsvoorzieningsorganisatie gevraagd of er wel of geen prioriteitsgenietend arbeidsaanbod aanwezig is. De Deense sociale partners hebben voor de fruitoogst een eenjarig akkoord gesloten om Poolse werknemers toe te laten. De werknemers op wie het akkoord betrekking heeft, moeten in het bezit zijn van een tewerkstellingsvergunning. De overheid was echter niet bij het akkoord betrokken. Qua rechtskracht is het akkoord ondergeschikt aan de Deense wetgeving. Uit contacten met de Deense overheid is mij gebleken dat vanwege de aanwezigheid van voldoende prioriteitsgenietend arbeidsaanbod ook dit jaar naar alle waarschijnlijkheid ge´e´n tewerkstellingsvergunningen voor seizoenswerk in de tuinbouw, en de fruitteelt in het bijzonder, zullen worden afgegeven. </antwoord>
      <antwoord nummer="2">Duitsland kent een toelatingsregime voor vreemdelingen op de arbeidsmarkt vergelijkbaar met Nederland en Denemarken, met dien verstande dat Duitsland met Polen een bilaterale overeenkomst heeft op het gebied van de seizoensarbeid. Ook in Duitsland geldt dat wanneer werkgevers mensen van buiten de EU te werk willen stellen, een vergunning vroegtijdig moet worden aangevraagd. Voor seizoenswerk kunnen tijdelijke tewerkstellingsvergunningen worden afgegeven, met een maximale duur van 3 maanden. De toets op aanwezigheid van prioriteitgenietend aanbod dient altijd te worden uitgevoerd en dit aanbod heeft absolute voorrang bij de vervulling van de arbeidsvraag. Ook in Duitsland krijgen tuinders tijdig uitsluitsel hierover mits zij de termijn correct hebben betracht. </antwoord>
      <antwoord nummer="3">Denemarken, Duitsland en Nederland hebben in het licht van vrij verkeer van personen binnen de EU een restrictief beleid t.a.v. toelating van niet-EU-ingezetenen tot de arbeidsmarkt. De beslissing over het al dan niet toekennen van tewerkstellingsvergunningen in relatie tot de aanwezigheid van prioriteitsgenietend arbeidsaanbod wordt in de betrokken landen vanuit de gegevenheden van de nationale uitgangssituatie gemaakt. In de drie genoemde landen kan dit verschillende uitkomsten opleveren. </antwoord>
      <antwoord nummer="4">Indien de werkgevers bij het openstellen van vacatures voor regionaal, nationaal en EU-arbeidsaanbod de daarvoor geldende termijnen in acht hebben genomen zal, zoals wettelijk is vastgelegd, tijdig uitsluitsel worden gegeven over de afgifte van tewerkstellingsvergunningen. </antwoord>
      <antwoord nummer="5">Bijgevoegd treft u een overzicht van de ontwikkeling van het asperge-areaal in Nederland en Duitsland. Neder- land Duitsland (Oude Bundes- la¨nder) Nieuwe Budes- la¨nder 1975 2387 3746 1980 2336 3231 1985 2819 3929 1990 2663 4914 1991 2640 4958 1295 1992 2750 6254 1270 1993 2583 6562 1501 1994 2389 6789 1461 1995 2324 7532 1606 Ik geef wat meer cijfers dan gevraagd omdat areaalveranderingen processen van de langere termijn zijn. Volgens de cijfers hebben zich in de afgelopen decennia schommelingen voorgedaan in het asperge-areaal. Schommelingen zijn niet noodzakelijkerwijs reden voor bezorgdheid. Tussen tien en vijf jaar geleden heeft zich in Nederland een piek in het areaal voorgedaan. Mijn indruk is dat het areaal zich momenteel weer aan het stabiliseren is op het niveau van voor deze piek. Wat betreft de ontwikkeling van het Duitse areaal: dat groeit momenteel inderdaad. Ook het Duitse areaal laat overigens fluctuaties zien. De groei in Duitsland heeft vooral plaats in Zuid-Duitsland (Beieren) en de nieuwe Duitse deelstaten. Ook binnen de Nederlandse aspergeteelt staan de ontwikkeling en de innovatie niet stil. Er is momenteel in Nederland een groei van het asperge-areaal buiten de traditionele aspergegebieden van Limburg en Noord-Brabant. Het areaal groene asperges breidt zich uit. Door recente technische innovaties van de teelt blijkt er nog veel verbetering mogelijk te zijn (b.v. wit/zwart folie), waardoor de arbeidsvraag veel gelijkmatiger wordt, de arbeidsproduktiviteit stijgt en dus de arbeidskosten zullen dalen. Deze initiatieven ondersteun ik, ook financieel. Ik verwacht dat de personeelsproblemen in de aspergeteelt in de komende tijd sterk zullen afnemen. Daarnaast, de kwaliteit die de Nederlandse producent weet te leveren en de verdere innovering bepalen in belangrijke mate de Nederlandse concurrentiepositie </antwoord>
      <antwoord nummer="6">Voor alle sectoren van de Nederlandse economie, en dus ook voor de agrarische sector, blijft de Wet arbeid vreemdelingen (Wav) het uitgangspunt. Deze Wet staat de tewerkstelling van niet EU-onderdanen toe wanneer daarvoor geen prioriteitsgenietend arbeidsaanbod aanwezig is. De wenselijkheid in zijn algemeenheid van restrictiviteit op toelating van niet EU-arbeidskrachten op de arbeidsmarkt staat niet ter discussie. </antwoord>
      <noten afkomstig="antwoord"/>
   </antwoorden>
</kvr>
