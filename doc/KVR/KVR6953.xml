<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over de IJzeren Rijn. (Ingezonden 26 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6953
</item>
         <item attribuut="Inhoud">Vragen over onder andere de vergunningverlening door België ten behoeve van de HSL en de hernieuwde ingebruikneming van de IJzeren Rijn.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">België Spoorwegen</item>
         <item attribuut="Vindplaats">Kamervragen met antwoord 1997-1998, nr. 1105, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1998-04-16</item>
         <item attribuut="Datum_indiening">1998-03-26</item>
         <item attribuut="Document-id">KVR6953</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2263" allpagenumbers="2263 2264" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6953" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1105" onderwerp="" indiendatum="1998-03-26">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1998-04-16">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel over de IJzeren Rijn? <voetnoot nummer="1"/>
      </vraag>
      <vraag nummer="2">Kunt u met honderd procent zekerheid zeggen dat België geen koppeling heeft gelegd tussen de vergunningverlening ten behoeve van de HSL en hernieuwde ingebruikstelling van de IJzeren Rijn? </vraag>
      <vraag nummer="3">Heeft België voordeel bij de vertraging in de aanleg van de HSL? Blijft u bij uw mening dat vooruitbetaling aan België van de overeengekomen investeringsbedragen in dat geval verstandig is geweest? </vraag>
      <vraag nummer="4">Is het uw inzet de aanleg van de IJzeren Rijn te vertragen om de opbouw van een positie van de Betuwelijn niet in gevaar te brengen? </vraag>
      <vraag nummer="5">Is de komst van de IJzeren Rijn onvermijdelijk en biedt tijdige meewerking van Nederlandse zijde de mogelijkheid om nog eisen te stellen aan het tracé, dat dan via Venlo zou moeten lopen? </vraag>
      <noten afkomstig="vraag">
         <noot nummer="1" datum="1998-03-14" bron="NRC Handelsblad">NRC Handelsblad, 14 maart 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In de overeenkomst met België over de HSL-Zuid is expliciet opgenomen dat beide projecten op hun eigen merites zullen worden beoordeeld. Voor de HSL-Zuid is een groot aantal concrete afspraken vastgelegd, waaronder een boeteclausule in geval de HSL-Zuid niet op tijd gereed komt. Met betrekking tot de IJzeren Rijn is afgesproken dat op basis van een Vlaamse haalbaarheidsstudie en na ambtelijke voorbereiding een overleg tussen de verantwoordelijke ministers van België, Duitsland en Nederland zal plaatsvinden. Het wachten is momenteel op het standpunt van de Belgische regering over de haalbaarheidsstudie. Dit wordt eind deze maand verwacht, waarna het ambtelijk overleg kan beginnen. Ik heb per brief aan mijn Vlaamse ambtgenoot toegezegd dat Nederland zal meewerken aan de haalbaarheidsstudie over de IJzeren Rijn. In het kader van goed nabuurschap is dit ook gebeurd. Voorts zullen de resultaten van dit onderzoek richtinggevend zijn voor de verdere beleidsontwikkeling richting België en Duitsland. Ook met Vlaanderen is afgesproken dat de dossiers elk op hun eigen merites zullen worden beoordeeld. In een recent gesprek met de minister-president en mijzelf met de Vlaamse minister-president en mijn Vlaamse ambtgenoot heeft de Vlaamse minister-president gezegd de dossiers niet te willen koppelen. Dit neemt niet weg, dat – zie ook de artikelen in de pers – geregeld zowel in België als ook in ons land een verband tussen beide dossiers wordt gelegd. </antwoord>
      <antwoord nummer="3">Neen. Uit vervoers- en exploitatief oogpunt hebben België en de NMBS belang bij een spoedige indienststelling van de HSL-Zuid. De boete-clausule in het met België afgesloten verdrag over de HSL-Zuid voorziet – naast wederzijds overeengekomen vaste boete – er bovendien ook in dat België bij het niet tijdig beschikbaar komen van het Belgisch gedeelte het rentevoordeel dat hierdoor zou kunnen ontstaan, aan Nederland moet restitueren. Ik blijf van mening dat vooruitbetaling verstandig is geweest. </antwoord>
      <antwoord nummer="4">Neen. De IJzeren Rijn is reeds in de vorige eeuw aangelegd en ligt er nog steeds. Reactivering van de IJzeren Rijn is geen alternatief voor de Betuweroute. In de eerste plaats omdat vanwege de capaciteit van de Brabantroute het nodig zou zijn vele kilometers nieuw spoor in Brabant aan te leggen om op de IJzeren Rijn te komen. Bovendien heeft Duitsland – zie de overeenkomst van Warnemünden – altijd het standpunt ingenomen dat het merendeel van het Nederlandse goederenvervoer ten noorden van de Rijn Duitsland moet binnen komen. </antwoord>
      <antwoord nummer="5">Zoals gesteld in het antwoord op vraag 2, werkt Nederland mee aan het bestuderen van de reactivering van de IJzeren Rijn. Op grond van de studies zal overleg tussen Duitsland, België en Nederland moeten plaatsvinden. </antwoord>
      <noten afkomstig="antwoord"/>
   </antwoorden>
</kvr>
