<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem, Van Heemst en De Vries (allen PvdA) aan de minister voor Vreemdelingenzaken en Integratie over mogelijke verantwoordelijkheid voor gemeenten inzake het uitzettingsbeleid. (Ingezonden 19 november 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19116
</item>
         <item attribuut="Inhoud">Vragen naar aanleiding van een uitzending van het NOS-journaal van 11 november 2003, waarin het wordt voorgesteld als zouden gemeenten, i.c. de gemeente Rotterdam, zelf verantwoordelijk zouden zijn voor het uitzettingsbeleid. Tevens worden vragen gesteld over het woningtekort voor asielzoekers met een verblijfsstatus.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2003-2004, nr. 507, Tweede Kamer</item>
         <item attribuut="Vraagnr_bij_indiening">2030403340</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Van Heemst</persoon>
            <persoon partij="PvdA">De Vries</persoon>
         </item>
         <item attribuut="Datum_reaktie">2003-12-17</item>
         <item attribuut="Datum_indiening">2003-11-19</item>
         <item attribuut="Document-id">KVR19116</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1081" allpagenumbers="1081 1082" vetnummer="2030403340" code="0304tkkvr507" lopendefooter="Tweede Kamer, vergaderjaar 2003–2004, Aanhangsel" filenaam="KVR19116" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="507" onderwerp="" indiendatum="2003-11-19">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">De Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunt u uw uitspraak in het NOS-Journaal, dat Rotterdam moet beginnen met het uitzettingsbeleid, nader toelichten? <voetnoot nummer="1"/>
      </vraag>
      <vraag nummer="2">Sinds wanneer zijn gemeenten verantwoordelijk voor het uitzettingsbeleid? </vraag>
      <vraag nummer="3">Welke mogelijkheden heeft Rotterdam om zelf het uitzettingsbeleid ter hand te nemen? </vraag>
      <vraag nummer="4">Hebt u contact gehad met het gemeentebestuur van Rotterdam over uw opvatting dat Rotterdam verantwoordelijk is voor het uitzettingsbeleid? </vraag>
      <vraag nummer="5">Zo ja, wanneer vond dat contact plaats en wat was de reactie van het Rotterdamse gemeentebestuur? </vraag>
      <vraag nummer="6">Wat is op dit moment het landelijke tekort aan woningen voor asielzoekers met een verblijfsstatus? </vraag>
      <vraag nummer="7">Wat hebt u sinds uw aantreden als minister voor Vreemdelingenzaken concreet gedaan om dit nijpende tekort weg te werken? </vraag>
      <vraag nummer="8">Hoeveel asielzoekers met een verblijfsstatus wachten niet op een dergelijke woning en verlaten het opvangcentrum om zelf een woning te zoeken? Zijn er gegevens bekend over de plaatsen van vestiging van deze groep? </vraag>
      <vraag nummer="9">Welke initiatieven gaat u op korte termijn nemen om de geldende afspraak, dat de eerste opvang van statushouders door alle gemeenten gezamenlijk zal plaatsvinden, weer betekenis te geven? </vraag>
      <noten afkomstig="vraag">
         <noot nummer="1" datum="2003-11-11" bron="NOS-Journaal">NOS-Journaal, 11 november 2003</noot>
      </noten>
   </vragen>
   <antwoorden aantal="6">
      <antwoord nummer="1, 4 en 5">Ik heb naar aanleiding van berichten in de media over de beperking van de opvang van asielzoekers annex statushouders in de gemeente Rotterdam een keerzijde van dezelfde medaille willen belichten. Het Rijk en de gemeenten zijn beide betrokken bij de opvang van asielzoekers en bij de plaatsing van zogenoemde statushouders in gemeentelijke woningen. Tegelijk zijn zowel het rijk als de gemeenten betrokken bij het realiseren van terugkeer van asielzoekers die niet in aanmerking zijn gekomen voor een status. In het ene geval stellen gemeenten locaties en woonruimte ter beschikking voor rechtmatig in Nederland verblijvende asielzoekers of statushouders. In het andere geval gaat het erom dat gemeenten de voorzieningen van personen die in de gemeente zijn gehuisvest, maar die niet langer rechtmatig in Nederland verblijven, beëindigen. In de praktijk kan het betekenen dat de ontruiming van een uitgeprocedeerde asielzoeker uit een woning, een plaats oplevert voor een statushouder. Daarmee is een gemeenschappelijk belang benoemd van rijk en gemeenten waar ik met mijn uitspraak de aandacht op heb willen vestigen. Plaatsingen van statushouders in gemeenten kunnen alleen plaatsvinden als gemeenten woningen beschikbaar blijven stellen, en een gezamenlijke inzet van gemeenten en rijk ten behoeve van de terugkeer van uitgeprocedeerde asielzoekers kan daaraan bijdragen. Ik benadruk hier nogmaals dat ik verwacht dat alle gemeenten handelen naar het rijksbeleid inzake onthouding van (opvang)voorzieningen aan uitgeprocedeerde asielzoekers en illegalen. Gemeenten die vervangende (opvang-)voorzieningen bieden aan uitgeprocedeerde asielzoekers en illegalen handelen in strijd met het Nederlandse terugkeerbeleid en de geest van de Vreemdelingenwet 2000. Bij verschillende gelegenheden hebben mijn ambtsvoorgangers hierover overleg gevoerd met de Vereniging van Nederlandse Gemeenten (VNG), alsmede met enkele gemeenten en provincies. Tijdens deze overleggen is steeds gewezen op het uitgangspunt van het rijksbeleid inzake onthouding van opvangvoorzieningen en hebben zowel provincies als gemeenten het regeringsbeleid op dit punt nadrukkelijk onderschreven. Ik heb naar aanleiding van de publiciteit in de bovenomschreven zin gesproken met de burgemeester van Rotterdam. </antwoord>
      <antwoord nummer="2 en 3">De Rijksoverheid is verantwoordelijk voor het terugkeerbeleid. Gemeenten vervullen bij het uitvoeren hiervan een belangrijke rol. Waar uitgeprocedeerde asielzoekers nog in gemeentelijke opvangvoorzieningen verblijven, heeft de gemeente een expliciete rol in het beëindigen van deze voorzieningen. Deze beëindiging is een ultiem, maar ook onmisbaar signaal aan de uitgeprocedeerde asielzoeker die zijn verantwoordelijkheid om Nederland te verlaten niet neemt. In alle gevallen geldt dat voor de realisatie van de daadwerkelijke terugkeer op de inzet van de politiekorpsen gerekend moet kunnen worden, bijvoorbeeld bij de ontruiming van woningen of de toepassing van vreemdelingenbewaring, voorafgaand aan de terugkeer. Hierbij is het optreden van burgemeesters die tevens korpsbeheerder zijn cruciaal. </antwoord>
      <antwoord nummer="6">Per 1 november 2003 verblijven er 4.271 vergunninghouders in de centrale opvang in afwachting van woonruimte in een gemeente. Sprake is van een steeds wisselende populatie: iedere maand worden door het COA vergunninghouders uitgeplaatst, terwijl er ook personen, die in het bezit worden gesteld van een vergunning tot verblijf in Nederland, bijkomen en zo snel mogelijk op grond van de huisvestingstaakstelling in een gemeente moeten worden gehuisvest. Hoewel het aantal vergunninghouders in de opvang uiteraard zo gering mogelijk dient te zijn, heeft het COA een beperkte zgn. «werkvoorraad» nodig om een succesvolle matching van de vergunninghouders met de beschikbaar komende woonruimte te kunnen uitvoeren. Het aantal vergunninghouders bestaat uit verschillende soorten sociale eenheden, variërend van éénpersoons- tot meerpersoonshuishoudens. Woonruimte kan variëren van een kamer tot twee- of meerkamerwoningen. Om hoeveel woningen het concreet gaat is niet direct te zeggen. </antwoord>
      <antwoord nummer="7">Samen met mijn collega van VROM heb ik in het periodieke bestuurlijk overleg tussen Rijk, VNG en IPO steeds nadrukkelijk aandacht gevraagd voor het wegwerken van de achterstand die bij gemeenten is ontstaan met betrekking tot het huisvesten van vergunninghouders. Tijdens het bestuurlijk overleg van 1 september 2003 is de afspraak gemaakt dat de nodige inspanningen zullen worden verricht om de gehele taakstelling per 1 juli 2004 gerealiseerd te hebben en derhalve alle achterstanden zullen zijn ingelopen. Mijn collega van VROM heeft via haar Inspecteurs Volkshuisvesting het toezicht geïntensiveerd op de eerstelijns toezichthouders (gedeputeerde staten en de besturen van de regionale openbare lichamen). Zo zijn ook op dat niveau vergelijkbare afspraken gemaakt over het wegwerken van die achterstand. In het bestuurlijk overleg tussen Rijk, VNG en IPO van 26 januari 2004 zal nader worden gesproken over de tenuitvoerlegging van de gemaakte afspraken. </antwoord>
      <antwoord nummer="8">Circa 30% van de asielzoekers met een verblijfsstatus in de centrale opvang slaagt erin om zelf woonruimte te vinden. Indien deze personen zich bij de gemeente van vestiging melden, geeft deze gemeente deze door aan het COA en worden ze meegeteld voor de realisatie van de taakstelling huisvesting statushouders. Door het COA wordt geen apart bestand bijgehouden van de gemeenten waar die personen zelf woonruimte hebben gevonden. </antwoord>
      <antwoord nummer="9">Zie het antwoord op vraag 7. </antwoord>
      <noten afkomstig="antwoord"/>
   </antwoorden>
</kvr>
