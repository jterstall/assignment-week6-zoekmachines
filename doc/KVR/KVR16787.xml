<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de staatssecretarissen van Financiën en van Volkshuisvesting, Ruimtelijke Ordening en Milieubeheer over de opschorting van VAMIL, EIA en MIA. (ingezonden 30 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16787
</item>
         <item attribuut="Inhoud">Vragen naar aanleiding van de plotselinge opschorting van de willekeurige afschrijving milieu-investeringen (VAMIL), de energie-investeringsaftrek (EIA) en de milieu-investeringsaftrek (MIA). Deze vragen dienen ter aanvulling op eedere vragen ter zake van Tweede-Kamerlid Van Dijke, ingezonden 30 september 2002.</item>
         <item attribuut="Rubriek">Bedrijfsleven en industrie (Investeringen) Belastingen (Aftrekposten) Milieu (Subsidies)</item>
         <item attribuut="Trefwoorden">Aftrekposten Investeringsfaciliteiten Milieusubsidies</item>
         <item attribuut="Vindplaats">Kamervragen met antwoord 2002-2003, nr. 444, Tweede Kamer</item>
         <item attribuut="Vraagnr_bij_indiening">2020300840</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2002-11-28</item>
         <item attribuut="Datum_indiening">2002-09-30</item>
         <item attribuut="Document-id">KVR16787</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="931" allpagenumbers="931 932" vetnummer="2020300840" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16787" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="444" onderwerp="" indiendatum="">
         <vrager partij="PvdA" oorsprong="parlement">Crone</vrager>
         <vraagt-aan>de staatssecretarissen van Financiën en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="28 november 2002), zie ook Aanhangsel Handelingen nr. 254, vergaderjaar 2002–2003">
         <antwoorder functie="staatssecretaris" ministerie="Financiën">Van Eijck</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer en de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hoeveel ondernemers zullen naar schatting de dupe worden van de plotselinge opschorting van de willekeurige afschrijving milieu-investeringen (VAMIL), de energie-investeringsaftrek (EIA) en de milieu-investeringsaftrek (MIA)? </vraag>
      <vraag nummer="2">Heeft u met de organisaties van ondernemers overlegd over deze maatregel en over de mogelijkheden van een overgangsregime? Zo neen, waarom niet? Maakt de overheid zich hierdoor niet tot een onbetrouwbare partner? </vraag>
      <vraag nummer="3">Hoe groot zou de mogelijke overschrijding zijn indien de maatregelen niet zouden zijn opgeschort? </vraag>
      <vraag nummer="4">Welke effect zal de opschorting hebben op de investeringen van de bedrijven? Acht u dat gewenst in deze fase van de conjunctuur? </vraag>
      <vraag nummer="5">Mag uit het feit dat voor de gezondheidszorg budgettaire beperkingen in de laatste maanden van het jaar zijn opgeheven en ze voor het milieu nu worden ingevoerd, worden afgeleid dat milieumaatregelen niet de hoogste prioriteit hebben in het kabinetsbeleid? </vraag>
      <vraag nummer="6">Zo neen, welke alternatieve maatregelen neemt u ter wille van het milieu? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van het lid Van Dijke, ingezonden 30 september 2002. </toelichting>
   <antwoorden aantal="5">
      <antwoord nummer="1">De vraag impliceert dat er ondernemers de dupe worden van de buitentoepassingstelling. Hiervan is echter geen sprake aangezien de ondernemer op het moment van het doen van investeringen weet waar hij aan toe is. Op dat tijdstip is bekend of wel of niet gebruik gemaakt kan worden van de fiscale faciliteiten. Zie verder de beantwoording van vraag 1 van het lid Van Dijke (Aanhangsel Handelingen nr. 421, vergaderjaar 2002–2003). </antwoord>
      <antwoord nummer="2">Neen. De mogelijkheid tot buitentoepassingstelling van deze fiscale faciliteiten in verband met het overschrijden van de beschikbare budgetten bestaat al sinds de invoering van de regelingen. De situatie was van dien aard dat in een zeer korte tijdsperiode en na overleg met de minister van Economische Zaken en de staatssecretaris van Volkshuisvesting, Ruimtelijke Ordening en Milieubeheer het besluit tot sluiting van de regelingen moest worden genomen. Indien de betrokkenen hierover van te voren zouden zijn ingelicht, zou dit tot gevolg kunnen hebben dat ondernemers extra versneld investeringen doen om de ophanden zijnde buitentoepassingstelling voor te zijn. Hierdoor zou de budgettaire overschrijding juist verder zijn toegenomen. De overheid maakt zich hiermee niet tot een onbetrouwbare partner. Ondernemers die investeringen hebben gedaan voor de datum van buitentoepassingstelling komen in principe in aanmerking voor de fiscale faciliteiten indien zij hun investeringen binnen drie maanden melden. </antwoord>
      <antwoord nummer="3">Zie de beantwoording van vraag 2 van het lid Van Dijk (Aanhangsel Handelingen nr. 421, vergaderjaar 2002–2003). </antwoord>
      <antwoord nummer="4">De mogelijkheid bestaat dat bedrijven met nog niet vaststaande investeringsplannen deze plannen uitstellen tot begin 2003, wanneer in principe de buitentoepassingstelling afloopt. Het effect hiervan op de economie moet niet worden overschat. Daar staat bovendien tegenover dat in 2002 reeds meer is geïnvesteerd (en gemeld) in bedrijfsmiddelen die voor de EIA, MIA en/of VAMIL in aanmerking komen dan in 2001. </antwoord>
      <antwoord nummer="5 en 6">Neen. Beide onderwerpen dienen los van elkaar te worden gezien. De mogelijkheid van budgettaire beperkingen door het buiten toepassing stellen van deze fiscale faciliteiten bestaat al sinds invoering van de regelingen en dient om te voorkomen dat meer geld wordt uitgegeven dan beschikbaar is gesteld door de wetgever. Omdat het gewenste resultaat van de regelingen voor 2002 is bereikt, ligt het niet in de rede om voor de periode tot 1 januari 2003 alternatieve maatregelen te nemen. </antwoord>
      <noten afkomstig="antwoord"/>
   </antwoorden>
</kvr>
