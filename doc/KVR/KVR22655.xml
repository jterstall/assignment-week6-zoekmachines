<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kalsbeek (PvdA) en Griffith (VVD) aan de minister van Justitie over extra plaatsen in justitiële jeugdinrichtingen voor jeugdige veelplegers. (Ingezonden 7 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22655
</item>
         <item attribuut="Inhoud">Vragen naar aanleiding van het bericht 'Veel plaatsen veelplegers ongebruikt' in Trouw van 1 maart 2005.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Jeugdstrafrecht)</item>
         <item attribuut="Trefwoorden">Justitiële jeugdinrichtingen</item>
         <item attribuut="Vindplaats">Kamervragen met antwoord 2004-2005, nr. 1313, Tweede Kamer</item>
         <item attribuut="Vraagnr_bij_indiening">2040510060</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Kalsbeek</persoon>
            <persoon partij="VVD">Griffith</persoon>
         </item>
         <item attribuut="Datum_reaktie">2005-03-31</item>
         <item attribuut="Datum_indiening">2005-03-07</item>
         <item attribuut="Document-id">KVR22655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2785" allpagenumbers="2785 2786" vetnummer="2040510060" code="0405tkkvr1313" lopendefooter="Tweede Kamer, vergaderjaar 2004–2005, Aanhangsel" filenaam="KVR22655" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1313" onderwerp="" indiendatum="2005-03-7">
         <vrager partij="PvdA" oorsprong="parlement">Kalsbeek</vrager>
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-03-31">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het krantenbericht «Veel plaatsen veelplegers ongebruikt»? <voetnoot nummer="1"/>
      </vraag>
      <vraag nummer="2" voetnoot="2">Kunt u bevestigen dat de extra plaatsen in justitiële jeugdinrichtingen voor jeugdige veelplegers, waarvan in het artikel sprake is, plaatsen zijn die op grond van het amendement-Kalsbeek/Griffith <voetnoot nummer="2"/>beschikbaar zijn gesteld? </vraag>
      <vraag nummer="3">Vindt u het acceptabel dat van de 33 beschikbare plaatsen er op dit moment slechts negen zijn bezet? </vraag>
      <vraag nummer="4">Deelt u de mening dat de leegstand grotendeels te verklaren is uit het feit dat alle 33 plaatsen buiten de Randstad zijn gesitueerd – in Eefde, Nijmegen en Cadier en Keer –, terwijl het gros van de veelplegers in de Randstad woont? </vraag>
      <vraag nummer="5">Is het u bekend dat de extra plaatsen, blijkens de toelichting van het amendement, expliciet bedoeld waren om «in de behoefte van de grootste gemeenten te voorzien»? </vraag>
      <vraag nummer="6">Waarom is het amendement op dit punt op een onjuiste manier uitgevoerd en waarom is de Kamer hierover niet geïnformeerd? </vraag>
      <vraag nummer="7">Is het waar dat de betrokken instanties in de regio van de justitiële jeugdinrichting in Nijmegen niet zijn geïnformeerd over de extra plaatsen? Is dat in Eefde en Cadier en Keer wel gebeurd? Ligt het, gezien het programma dat de jongeren onder begeleiding buiten de justitiële jeugdinrichtingen volgen, niet juist voor de hand dat de betrokken instanties worden geïnformeerd en dat zij worden voorbereid op hun mogelijke taken? Kunt u toezeggen dat dit alsnog zo snel mogelijk gebeurt? </vraag>
      <vraag nummer="8">Waarom is de vraag of de nog te realiseren overige 17 plaatsen wel in de Randstad worden gesitueerd, blijkens het krantenartikel «nog in beraad»? Waaruit bestaat dat beraad? Kunt u toezeggen dat deze plaatsen wel, zoals het amendement beoogt, in de buurt van de grootste steden worden gerealiseerd? Zo neen, waarom niet? Wanneer worden deze plaatsen gerealiseerd? </vraag>
      <vraag nummer="9">Kunt u toezeggen dat de 33 buiten de Randstad gerealiseerde plekken, of ten minste de 24 onbenutte plaatsen, alsnog in de buurt van de grootste steden worden gerealiseerd? Wanneer worden deze plaatsen gerealiseerd? </vraag>
      <vraag nummer="10">Kunt u toezeggen dat, in afwachting van de alsnog in de buurt van de grootste steden te realiseren plaatsen, de 24 onbenutte plaatsen zo snel mogelijk worden ingevuld, desnoods via een aangepast programma voor jeugdigen uit de Randstad? Zo neen, waarom niet? </vraag>
      <vraag nummer="11">Hoe verhoudt het feit dat de extra plaatsen niet in de buurt van de grootste steden zijn gerealiseerd, zich tot de afspraken die blijkens de begroting 2005 met de vier grote steden zijn gemaakt over het voorkeursrecht op plaatsing in de jeugdinrichtingen voor jeugdige veelplegers? Waaruit bestaan deze afspraken? Kan de Kamer hierover de beschikking krijgen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-03-1" bron="Trouw">Trouw, 1 maart 2005</noot>
         <noot nummer="2" documenttype="Kamerstuk" kamerstuk-id="29 200 VI" documentnummer="41">Kamerstuk 29 200 VI, nr. 41</noot>
         <noot nummer="3" documenttype="Kamerstuk" kamerstuk-id="29 800 VI" documentnummer="2" documentpagina="85">Kamerstuk 29 800 VI, nr. 2, p. 85</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Het is ongewenst dat er op dit moment slechts 9 plaatsen voor veelplegers zijn bezet. Voor de instroom van jeugdige veelplegers is de Dienst Justitiële Inrichtingen (DJI) echter afhankelijk van partners die de jeugdigen moeten aanmelden voor een plaatsing op een veelplegersplaats. </antwoord>
      <antwoord nummer="4">Nee. </antwoord>
      <antwoord nummer="5">Ja. </antwoord>
      <antwoord nummer="6">Het amendement is naar mijn oordeel op een juiste manier uitgevoerd. In het kader van de onderhavige problematiek is het amendement geïnterpreteerd als bedoeld voor de 30 grootste gemeenten. Ik heb er voor gekozen om snel invulling te geven aan het amendement. Capaciteitsuitbreiding binnen de justitiële jeugdinrichtingen (JJI’s) in de Randstad zou nimmer tot een zelfde tijdige oplevering van de beoogde plaatsen hebben kunnen leiden. Reden waarom ik gekozen heb voor realisatie van de plaatsen in JJI’s in Eefde, Nijmegen en Cadier en Keer. Een koppeling aan de vier grootste gemeenten zou overigens niet hebben betekend dat de beoogde capaciteit ook op het grondgebied van die vier grootste gemeenten zou kunnen worden gerealiseerd (zie het antwoord op vraag 9). Gezien het voorgaande heb ik geen aanleiding gezien om de Kamer tussentijds te informeren over de wijze waarop het amendement is uitgevoerd. </antwoord>
      <antwoord nummer="7">Nee, dit is onjuist. Bij brief van 6 oktober 2004 (5309546/04/DJI) zijn alle jeugdofficieren, kinderrechters, Raden voor de Kinderbescherming en Bureau’s Jeugdzorg in kennis gesteld van een nieuw aanbod bij de JJI’s ten behoeve van de categorie jeugdige veelplegers. In deze brief is een omschrijving gegeven van de programma’s in drie justitiële jeugdinrichtingen in Eefde, Nijmegen en Cadier en Keer. Tevens is hierin de plaatsingsprocedure beschreven. In aansluiting hierop wordt naar verwachting eind maart 2005 een brief naar de betrokken partijen verzonden waarin de plaatsingsprocedure nader wordt verduidelijkt. </antwoord>
      <antwoord nummer="8">De mogelijkheid om de nog te realiseren plaatsen in de Randstad te situeren kon in een later stadium bij de uitvoering van het amendement worden betrokken. In de uitvoering doet zich inmiddels een aantal problemen voor zoals de achtergrond van de jeugdige en afwegingen van plaatsvragende instanties. Er is voor gekozen deze problemen op te lossen in overleg met de betrokken partners alvorens het aantal plaatsen daadwerkelijk uit te breiden. Naar verwachting zal eind maart 2005 (in eerder genoemde aanvullende brief, zie het antwoord op vraag 7) nader op deze problemen worden ingegaan. Daarbij zal ook de realisatie van de resterende 17 plaatsen worden betrokken (zie ook het antwoord op vraag 9). </antwoord>
      <antwoord nummer="9">Een aspect dat een belangrijke rol speelde was de mogelijkheid om extra capaciteit, conform de wens van de Kamer, snel te realiseren. Het realiseren van nieuwe capaciteit moet aansluiten bij bestaande capaciteit. Voor 33 plaatsen is aangesloten bij de drie eerder genoemde JJI’s. Wanneer deze capaciteit onverhoopt leeg blijft, betekent niet dat hiervoor vervangende capaciteit beschikbaar is op een andere plaats. De op dit moment beschikbare capaciteit is, ook geografisch, een gegeven. Voor realisatie van de resterende 17 plaatsen wordt gedacht aan een inrichting in de regio Rotterdam. </antwoord>
      <antwoord nummer="10">De aanvullende brief die op korte termijn naar de betrokken partners wordt verzonden bevat op basis van de opgedane ervaring nadere informatie die is gericht op het verbeteren van de instroom. Vooralsnog komt er geen aangepast programma voor jeugdigen uit de Randstad. Alvorens een programma aan te passen moeten eerst resultaten bekend zijn over de effectiviteit van de bestaande programma’s. De JJI’s bieden sinds oktober 2004 drie verschillende veelplegersprogramma’s aan. Deze korte gedragsbeïnvloedende programma’s worden een jaar na de start door het WODC onderzocht op effectiviteit. De informatie uit het onderzoek is van belang voor de beslissing of de veelplegersaanpak door middel van korte gedragsbeïnvloedende programma’s binnen justitiële jeugdinrichtingen kan worden voortgezet of verbeterd. </antwoord>
      <antwoord nummer="11">In aansluiting op het overleg van 24 april 2004 met de burgemeesters van de vier grote steden over de veelplegersproblematiek, zijn genoemde burgemeesters door mij op de hoogte gesteld van de afspraken die ik heb gemaakt met het openbaar ministerie (OM) en de DJI over zogenaamde trekkingsrechten op detentieplaatsen voor veelplegers. De trekkingsrechtensystematiek – waarmee op 10 januari 2005 is gestart – houdt in dat DJI met inachtneming van de geldende procedures en criteria op verzoek van het OM capaciteit beschikbaar stelt voor de doelgroep. Wordt het geoormerkte aantal plaatsen voor de doelgroep overschreden dan betekent dat dat plaatsing in de regio niet langer kan worden gegarandeerd (maar wel uitgangspunt blijft). Bij de jeugdige veelplegers gaat het om 250 plaatsen in JJI’s waarop aan de hoofdofficieren van justitie uit de arrondissementen waarbinnen de vier grote steden liggen, een trekkingsrecht is verleend ten behoeve van de jeugdige veelplegers uit het hele arrondissement. Voor de desbetreffende burgemeesters houdt dit in dat zij een inspanningsverplichting hebben om afspraken met hun collega’s in de regio te maken inzake preventie en nazorg. Afgesproken is tevens dat de werking van het trekkingsrecht en het feitelijk aantal plaatsen gedurende het jaar gevolgd zal worden en daarna geëvalueerd. De verdeling van de 250 plaatsen in JJI’s over de G4 steden is als volgt: Amsterdam (78), Rotterdam (73), Den Haag (58) en Utrecht (41). De G4-arrondissementen kunnen zowel gebruik maken van de zogenaamde amendementsplaatsen als van de trekkingsrechtenplaatsen. </antwoord>
      <noten afkomstig="antwoord"/>
   </antwoorden>
</kvr>
