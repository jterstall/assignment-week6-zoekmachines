<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bochove (CDA) en Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over gezondheidsklachten na geluidsisolatie rondom Schiphol. (Ingezonden 13 december 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27677
</item>
         <item attribuut="Inhoud">Nadere vragen over de gevolgen van de geluidsisolatie van scholen rond Schiphol voor de gezondheid van de leerlingen en werknemers. Door de isolatie ontstaat een slechte binnenluchtkwaliteit en lijken de gezondheidsklachten toegenomen. Zie ook eerdere vragen Aanhangsel van de Handelingen II, 2005-2006, 1738.</item>
         <item attribuut="Rubriek">Basisonderwijs (Huisvesting) Milieu (Geluidhinder) Verkeer, vervoer en waterstaat (Luchtvaart)</item>
         <item attribuut="Trefwoorden">Geluidhinder Huisvesting onderwijs Schiphol</item>
         <item attribuut="Vindplaats">Kamervragen met antwoord 2006-2007, nr. 1124, Tweede Kamer</item>
         <item attribuut="Vraagnr_bij_indiening">2060704330</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Verkeer en Waterstaat (VW)</item>
         <item attribuut="Indiener">
            <persoon partij="CDA">Van Bochove</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-03-30</item>
         <item attribuut="Datum_indiening">2006-12-13</item>
         <item attribuut="Document-id">KVR27677</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2385" allpagenumbers="2385 2386" vetnummer="2060704330" code="0607tkkvr1124" lopendefooter="Tweede Kamer, vergaderjaar 2006–2007, Aanhangsel" filenaam="KVR27677" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1124" onderwerp="" indiendatum="2006-12-13">
         <vrager partij="CDA" oorsprong="parlement">Van Bochove</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="30 maart 2007), zie ook Aanhangsel Handelingen nr. 605, vergaderjaar 2006–2007">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de antwoorden van staatssecretaris van Verkeer en Waterstaat op schriftelijke vragen <voetnoot nummer="1"/>over de mogelijke gezondheidsklachten na geluidsisolering rond Schiphol? </vraag>
      <vraag nummer="2" voetnoot="2">Bent u bekend met de brief van de burgemeester van de gemeente Haarlemmermeer <voetnoot nummer="2"/>, met als onderwerp de verstrekking van informatie inzake de ventilatie van scholen in Zwanenburg? </vraag>
      <vraag nummer="3">Hoe verhouden zich de antwoorden van de staatssecretaris van Verkeer en Waterstaat tot de door de burgemeester beschreven procedure met betrekking tot de vergunningverlening en tot de veronderstelling van het Expertisecentrum Regelgeving Bouw dat de vergunningverlening onjuist en onrechtmatig was? </vraag>
      <vraag nummer="4">Welke consequenties moeten worden getrokken uit de gang van zaken met betrekking tot gemaakte fouten door de vergunningaanvragen van het ministerie van Verkeer en Waterstaat c.q. Rijkswaterstaat? </vraag>
      <vraag nummer="5">Heeft u enig inzicht, in hoeverre de huidige situatie van isolatie en ventilatie, als wel de gang van zaken in de afgelopen periode een negatieve impact heeft gehad op de gezondheid van de leerlingen, de leerkrachten en andere gebruikers van scholen? Zo neen, kunt en wilt u daar inzicht in verkrijgen? </vraag>
      <vraag nummer="6">Heeft u enig inzicht in hoe de situatie momenteel op de scholen is? Bent u bereid maatregelen te nemen om de problemen op zo’n kort mogelijke termijn definitief tot een juiste oplossing te brengen? Zo ja, welke en op welk termijn? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1738" documentjaargang="2005-2006">Aanhangsel Handelingen, nr. 1738, vergaderjaar 2005–2006.</noot>
         <noot nummer="2" datum="2006-11-20" bron="Brief aan de leden van raad van de gemeente Haarlemmermeer">Brief aan de leden van raad van de gemeente Haarlemmermeer, 20 november 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De antwoorden van de staatssecretaris van Verkeer en Waterstaat en de burgemeester van de gemeente Haarlemmermeer komen voor wat betreft het verloop van de procedure overeen. Zowel de gemeente als Progis zijn er aanvankelijk van uitgegaan dat de afvoer van lucht zou plaatsvinden via die delen van het gebouw die niet werden aangepast bij de geluidisolatie. De weten bouwregelgeving schrijft in deze situatie echter voor dat de ventilatievoorzieningen die als gevolg van het aanbrengen van de geluidwerende voorzieningen zijn gewijzigd, in beginsel moeten voldoen aan de eisen voor nog te bouwen gebouwen (i.c. nieuwbouwniveau); zo ook de gewijzigde voorzieningen voor de afvoer van lucht. De aanvrager kan aan de gemeente ontheffing van de nieuwbouweisen vragen. In de aanvraag om bouwvergunning was echter geen verzoek om ontheffing opgenomen, zodat hier onverkort de nieuwbouweisen van toepassing blijven. Nader onderzoek van de VROM Inspectie heeft uitgewezen dat in dit geval het niveau van de nieuwbouweisen niet werd gehaald. De VROM Inspectie heeft dit op 9 oktober 2006 per brief kenbaar gemaakt aan zowel de gemeente Haarlemmermeer als aan Progis. Rijkswaterstaat heeft hierop op 10 oktober een persbericht doen uitgaan, waarin zij onder andere aangaf dat aanvullende maatregelen getroffen zouden worden om de ventilatie op nieuwbouwniveau te brengen. Op 10 januari 2007 is een gezamenlijk persbericht van de gemeente Haarlemmermeer en de openbare school Aldoende uitgegaan, waarin gesteld werd dat het schoolbestuur in november in overleg met Progis toegevoegde maatregelen heeft getroffen om het luchtverversingsysteem in de school te verbeteren en dat Progis op 6 december 2006 de bouwtekeningen heeft overhandigd en toegelicht. </antwoord>
      <antwoord nummer="4">Bij de scholen in Zwanenburg was er initieel van uitgegaan dat alleen de ventilatie-openingen in de geïsoleerde gevels voldoende capaciteit (volgens nieuwbouwnormen) zouden moeten hebben. Hierbij was de aanname dat de benodigde afvoer van binnenlucht enkel via de, niet bij de geluidisolatie aangepaste, gang zou plaatsvinden. Bij het aanbrengen van de geluidisolatie van deze scholen zal vanaf heden rekening gehouden worden met de uitspraak van de VROM Inspectie dat de ventilatie in klaslokalen die geïsoleerd worden, zowel in de toevoer als de afvoer zal moeten voldoen aan de nieuwbouweisen en dat niet kan worden volstaan met het aanbrengen van voldoende ventilatieopeningen voor de toevoer van verse lucht, in de tegen vliegtuiggeluid geïsoleerde gevels. </antwoord>
      <antwoord nummer="5" voetnoot="2">Wat betreft de huidige situatie heeft de staatssecretaris van Verkeer en Waterstaat op 12 december 2006 de uitkomsten ontvangen van twee onderzoeken naar het binnenklimaat in de scholen. Deze onderzoeken zijn uitgevoerd in opdracht van het schoolbestuur. Uit deze rapporten blijkt dat het kooldioxidegehalte (CO <voetnoot nummer="2"/>) in de klaslokalen hoger is dan de grenswaarden die de ARBO Unie en de GGD stellen. Volgens de opstellers van het rapport kan dit leiden tot klachten bij de gebruikers als vermoeidheid, concentratie vermindering, irritatie van slijmvliezen van ogen en neus, hoofdpijn, keelpijn, overdracht van infectieziekten leidend tot verkoudheid en griep, verergering van allergieën. Vanuit de schoolbesturen is verder gemeld dat het ziekteverzuim hoger ligt dan voor de geluidisolatie. Er is echter geen rapportage waaruit blijkt dat het kooldioxidegehalte in de klaslokalen vóór het aanbrengen van de geluidisolatie wel binnen de grenswaarden die de ARBO Unie en de GGD stellen viel. Op 13 december 2006 zijn de rapporten aan Progis en de GGD Amstelland de Meerlanden voorgelegd. Hoewel in de huidige situatie geen acute of blijvende gezondheidsschade wordt verwacht, dringt de GGD erop aan de ventilatievoorzieningen zo spoedig als redelijkerwijs mogelijk is aan te passen. </antwoord>
      <antwoord nummer="6">Op basis van het advies van de GGD is de minister van Verkeer en Waterstaat voornemens om het aanbrengen van de aanvullende ventilatievoorzieningen met spoed te laten uitvoeren. De gemeente Haarlemmermeer is gevraagd de procedure voor de bouwaanvraag zo snel als mogelijk uit te voeren. De zorgvuldigheid mag daarbij echter niet in het geding komen. De bouwer heeft aangegeven dat de werkzaamheden voor de bouwvak afgerond kunnen zijn. De gemeente heeft aangegeven dat het dan mogelijk is dat de kinderen na de zomervakantie terug kunnen keren in een school met ventilatie die voldoet aan de nieuwbouweisen. </antwoord>
      <noten afkomstig="antwoord"/>
   </antwoorden>
</kvr>
