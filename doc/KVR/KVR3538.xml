<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over bouwplannen op het kazerneterrein West te Ede. (Ingezonden 16 juli 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3538
</item>
         <item attribuut="Inhoud">Vragen over het eventueel slopen van diverse historische gebouwen op het kazerneterrein Ede West, waaronder de Mauritskazerne, en over het project 'Woningen voor burger en militair'. Over ditzelfde onderwerp heeft Tweede-Kamerlid Van Ardenne-van der Hoeven (CDA) ook vragen gesteld: zie kamervraag 1995-1996, nr. 1571.</item>
         <item attribuut="Rubriek">Bouw (Bouwvergunningen) Cultuur en taal (Monumenten) Veiligheidsbeleid en defensie (Overig)</item>
         <item attribuut="Trefwoorden">Bouwvergunningen Krijgsmacht Monumenten</item>
         <item attribuut="Vindplaats">Kamervragen met antwoord 1995-1996, nr. 1570, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1996-08-15</item>
         <item attribuut="Datum_indiening">1996-07-16</item>
         <item attribuut="Document-id">KVR3538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3193" allpagenumbers="3193 3194" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1570" onderwerp="" indiendatum="1996-07-16">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1996-08-15">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het bericht juist dat binnenkort bij de gemeente Ede een aanvraag voor een bouwvergunning zal worden ingediend die nieuwbouw van legeringsgebouwen op het kazerneterrein Ede West mogelijk moet maken en dat daarvoor diverse historische gebouwen, waaronder de Mauritskazerne, zullen moeten worden gesloopt? <voetnoot nummer="1"/>
      </vraag>
      <vraag nummer="2">Is het juist dat het College van B en W de betreffende panden op de gemeentelijke monumentenlijst heeft geplaatst? Zo ja, wat is de consequentie van dit besluit? </vraag>
      <vraag nummer="3" voetnoot="2">Kent u de conclusies en aanbevelingen uit het Onderzoeksrapport Kazernecomplex Ede-West <voetnoot nummer="2"/>? Zo ja, hoe beoordeelt u het belang van de betreffende gebouwen vanuit het oogpunt van de militaire geschiedenis op nationaal en regionaal nivo en vanuit het oogpunt van de architectuurgeschiedenis? </vraag>
      <vraag nummer="4">Bent u, op grond van het voorgaande, bereid u in te zetten voor het behoud van de betreffende historische militaire gebouwen? </vraag>
      <vraag nummer="5">Heeft de aanvraag voor een bouwvergunning, dan wel handhaving van de betreffende monumentale panden, relatie met de wens van de gemeente Ede om het project «Woningen voor burger en militair» op het betreffende kazerneterrein te realiseren? Zo ja welke? </vraag>
      <vraag nummer="6">Welk beleid wordt door u gehanteerd bij de beoordeling van de vraag of historische militaire panden/complexen al dan niet kunnen worden gesloopt? </vraag>
      <vraag nummer="7">Kan er op basis van het huidige toetsingskader adequaat worden gehandeld of is een aanscherping van het beleid gewenst? </vraag>
      <noten afkomstig="vraag">
         <noot nummer="1" datum="1996-07-11" bron="Geldersch Dagblad">Geldersch Dagblad, 11 juli 1996</noot>
         <noot nummer="2">Monumentencommissie Ede, februari 1994</noot>
      </noten>
   </vragen>
   <toelichting>Deze vragen dienen ter aanvulling op vragen terzake van het lid Van Ardenne-van der Hoeven, ingezonden 16 juli jl. </toelichting>
   <antwoorden aantal="7">
      <antwoord nummer="1">Het bericht in het Gelders Dagblad van 11 juli 1996 is gedeeltelijk juist. Inderdaad is het de bedoeling dat over enige maanden een bouwvergunning zal worden aangevraagd ten behoeve van de bouw van een aantal legeringsgebouwen op het kazernecomplex Ede-West (Prins Mauritskazerne). Dit complex is ontstaan uit de samenvoeging van vijf kleinere kazernes. Tijdens de presentatie van de plannen aan de gemeente Ede op 10 juli jl., waarop het bericht in het Gelders Dagblad betrekking heeft, is nadere informatie verstrekt over een ontwikkelingsplan voor het totale complex, waarbij de voorkeur van Defensie uitgaat naar een plan waarin de nieuw te bouwen legeringsgebouwen zijn voorzien op de plaats van twee verouderde kazernegebouwen en vier stallen (nu in gebruik als materieelmagazijnen). Voor dit plan bestaan echter ook alternatieven. Welke variant uiteindelijk zal worden gekozen, vormt nog onderwerp van overleg. </antwoord>
      <antwoord nummer="2">Ja. In een brief van 16 juli 1996 delen Burgemeester en Wethouders mede dat zij een aantal gebouwen op het kazerneterrein, op de gemeentelijke monumentenlijst hebben geplaatst. De consequenties van dit besluit is dat de als monument aangewezen panden niet zonder vergunning van Burgemeester en Wethouders, of in strijd met de bij een zodanige vergunning gestelde voorschriften, mogen worden afgebroken, verplaatst of in enig opzicht gewijzigd. Om diverse redenen is de gemeente Ede verzocht de aanwijzing te heroverwegen. </antwoord>
      <antwoord nummer="3">Het rapport en de conclusies zijn bekend. Een aantal van de bestaande gebouwen op het kazernecomplex Ede-West heeft als gebouw cultuurhistorische waarde. De te slopen gebouwen vormen een onderdeel van het (landelijk) Monumenten Inventarisatie Project (MIP). In het verlengde daarvan is een Monumenten Selectie Project (MSP) gestart om te bezien of gebouwen die deel uitmaken van het MIP in aanmerking komen voor rijksbescherming. Echter voor Gelderland is dit project nog niet afgerond, zodat een finaal oordeel over de waarde (nog) niet mogelijk is. Daarnaast hebben gemeenten en provincies eigen bevoegdheden ten aanzien van monumentenzorg. Het eerdergenoemde onderzoeksrapport Kazernecomplex Ede-West valt hieronder. Bij de planontwikkeling zal zo mogelijk rekening worden gehouden met de in dit rapport opgenomen conclusies en aanbevelingen. </antwoord>
      <antwoord nummer="4">Ja, voorzover een en ander past binnen de grenzen van een efficie¨nt gebruik en de beschikbare budgetten. </antwoord>
      <antwoord nummer="5">De voorgenomen aanvraag voor een bouwvergunning voor de te bouwen legeringsgebouwen staat los van de wens van de gemeente Ede om een nog te ontwikkelen project voor «woningen voor burger en militair» te realiseren. De bouwvergunning betreft de bouw van een aantal (standaard)legeringsgebouwen voor BBT-ers (Beroepsmilitairen voor Bepaalde Tijd) en bijbehorende voorzieningen. </antwoord>
      <antwoord nummer="6">Het beleid ten aanzien van historische militaire panden/complexen is primair gericht op handhaving. Indien echter blijkt dat het bestaande gebruik niet op zinvolle wijze kan worden voortgezet, wordt in goed overleg gezocht naar alternatieven. Pas in laatste instantie wordt de mogelijkheid van sloop overwogen. In de afweging van sloop met vervangende nieuwbouw of instandhouding met verbouwing wordt steeds de afweging gemaakt tussen de eisen vanuit de bedrijfsprocessen, de gebruiksmogelijkheden en de doelmatige aanwending van de beschikbare budgetten voor investering en onderhoud. Ook ingeval van het kazernecomplex Ede-West wordt op deze manier gehandeld. Er bestaan overigens verschillende voorbeelden van restauratie van historische gebouwen op defensiecomplexen. Deze restauraties worden uitgevoerd in goed overleg met de betrokken rijks-, provinciale of gemeentelijke diensten. Indien in bepaalde gevallen wordt besloten dat de sloop van een monument of een monumentaal gebouw onvermijdelijk is, dan gebeurt ook dat in goed overleg met de betrokken instanties. </antwoord>
      <antwoord nummer="7">Het huidige toetsingskader voldoet, een aanscherping van het beleid is niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
