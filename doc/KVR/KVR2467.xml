<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Biesheuvel (CDA) over het «Andorra-project». (Ingezonden 11 januari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2467
</item>
         <item attribuut="Inhoud">Vragen naar aanleiding van het beroep dat is aangetekend door de uitvoeringsorganisaties Detam/BVG (Cadans) tegen de beslissing van het CTSV om toestemming te onthouden aan het experimenteel inzetten van WW-gelden in een werkgelegenheidsproject.</item>
         <item attribuut="Rubriek">Arbeid (Werkloosheidsbestrijding) Sociale zekerheid (Bedrijfsverenigingen) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Bedrijfsverenigingen; detailhandel en ambachten Bedrijfsverenigingen; gezondheid College van toezicht sociale verzekeringen Werkloosheidsbestrijding WW</item>
         <item attribuut="Vindplaats">Kamervragen met antwoord 1995-1996, nr. 523, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Biesheuvel</persoon>
         </item>
         <item attribuut="Datum_reaktie">1996-01-30</item>
         <item attribuut="Datum_indiening">1996-01-11</item>
         <item attribuut="Document-id">KVR2467</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1061" allpagenumbers="1061 1062" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="523" onderwerp="" indiendatum="1996-01-11">
         <vrager partij="CDA" oorsprong="parlement">Biesheuvel</vrager>
         <vraagt-aan/>
      </vraagdata>
      <antwoorddata antwoorddatum="1996-01-30">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Weet u, dat het bestuur van de uitvoeringsorganisaties Detam/BVG (Cadans) beroep heeft aangetekend tegen de beslissing van het CTSV om toestemming te onthouden aan het experimenteel inzetten van WW-gelden in het «Andorra-project»? <voetnoot nummer="1"/>
      </vraag>
      <vraag nummer="2">Deelt u de mening, dat bedrijfsverenigingen een taak hebben op het gebied van volumebeheersing? </vraag>
      <vraag nummer="3" voetnoot="2">Acht u de formele opstelling van het CTSV <voetnoot nummer="2"/>, gezien de eigen beleidsruimte die het heeft, verenigbaar met de aan het CTSV opgedragen taak om te toetsen of voorgelegde projecten een bijdrage leveren aan de uitvoering van het kabinetsbeleid? </vraag>
      <vraag nummer="4">Bent u bereid door aanpassing van wetgeving de gerezen belemmeringen voor bedrijfsverenigingen ten aanzien van werkgelegenheidsprojecten weg te nemen? </vraag>
      <noten afkomstig="vraag">
         <noot nummer="1">Zie Financieel Dagblad, 6-8 januari 1996</noot>
         <noot nummer="2">Het CTSV schrijft in zijn afwijzende beslissing, dat een werkloze die een baan heeft, niet werkloos is en dus geen WW kan ontvangen. CTSV = College van Toezicht Sociale Verzekeringen</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Op grond van art. 12 van de Organisatiewet Sociale Verzekeringen (Osv) is het Ctsv belast met het behouden van toezicht op de rechtmatigheid en doelmatigheid van de uitvoering van de sociale verzekeringswetten. Het proces van toezichthouden door het Ctsv bestaat uit 3 stappen: informatie verzamelen over de uitvoering door de uitvoeringsorganisaties, toetsen van deze informatie aan (wettelijke) normen, en bijsturen van de uitvoeringsorganisaties als daartoe aanleiding is. Waar het gaat om het toetsen van de informatie aan de wettelijke normen heeft het Ctsv geen beleidsvrijheid. De Osv verschaft het Ctsv de bevoegdheden en instrumenten om op een adequate wijze toezicht te kunnen houden op de uitvoeringsorganisaties. Zo is het Ctsv bevoegd bedrijfsverenigingen te verplichten bepaalde besluiten vooraf ter goedkeuring aan het Ctsv voor te leggen (art. 15, lid 1 Osv). Deze vorm van preventief toezicht is in de wet opgenomen om het College in staat te stellen uitvoeringsorganisaties in hoofdzaken gericht te beı¨nvloeden. Het Ctsv heeft aan deze algemene bevoegdheid nadere invulling gegeven in zijn «Regeling voorlegging besluiten uivoeringsinstanties» dd. 6 januari 1995. In deze regeling staat aangegeven welke besluiten van uitvoeringsorganisaties ter goedkeuring voorgelegd dienen te worden. Het voorgenomen besluit van de BVG valt onder bovengenoemd Ctsv-besluit. Het Andorra-project betreft een voornemen van de BVG om een experiment uit te voeren met als doel om met loon-gerelateerde uitkeringen nieuwe banen te cree¨ren. In het kader van zijn rechtmatigheidstoetsing heeft het Ctsv het volgende overwogen: – betaalbaarstelling van uitkeringsgelden als bijdrage in de loonkosten van de werkgever is in strijd met de wettelijke bepalingen; – een werknemer kan geen aanspraak maken op een uitkering ingevolge de Werkloosheidswet, omdat hij/zij op de uren waarop arbeid wordt verricht, niet werkloos is. Het geschil tussen BVG en Ctsv is door de BVG aan de rechter voorgelegd. Het is een goed gebruik om zich lopende een rechterlijke procedure van nadere uitspraken te onthouden. Ik wijs er echter op dat het de wettelijke taak is van het Ctsv om de rechtmatigheid van de uitvoering te toetsen. Als er in de betreffende wettelijke regeling geen basis is voor door uitvoeringsorganisaties gewenste activiteiten, en deze organisaties desondanks aan de toezichthouder een besluit voorleggen om contra-legem te gaan handelen, dan is de toezichthouder gehouden om het besluit op formele gronden af te keuren. </antwoord>
      <antwoord nummer="4">Op 29 december 1995 is artikel XXXVI van de Veegwet in werking getreden, ten gevolge waarvan door het Tica aan bedrijfsverenigingen budgetten kunnen worden toegekend voor de inkoop van arbeidsmarkt-gerichte diensten ten behoeve van de reı¨ntegratie van moeilijk plaatsbare WW-gerechtigden. Binnen deze constructie is het mogelijk om naast de reguliere begeleiding ook scholingsactiviteiten en tewerkstelling op een door Arbeidsvoorziening gesubsidieerde arbeidsplaats in te kopen. De bedrijfsverenigingen zijn bezig een invulling aan deze inkoopregeling te geven. Verder is op het departement in voorbereiding de Wet Inschakeling Werkzoekenden (WIW). Deze wet heeft eveneens ten doel om moeilijk plaatsbare werkzoekenden via tewerkstelling in gesubsidieerde arbeid naar regulier werk terug te geleiden. Tot de voorgenomen doelgroep van de WIW behoren ook de moeilijk plaatsbare WW-gerechtigden. Met deze maatregelen zullen belemmeringen voor werkgelegenheidsprojecten in belangrijke mate worden weggenomen. Het ligt daarom niet in de rede om, voordat er duidelijkheid bestaat over de effecten van de genoemde maatregelen, tot een verdere aanpassing van de wetgeving over te gaan. </antwoord>
      <noten afkomstig="antwoord"/>
   </antwoorden>
</kvr>
