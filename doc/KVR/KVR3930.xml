<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over mogelijke uitlevering van het Amerikaanse echtpaar James en Cheryl Mooring. (Ingezonden 17 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3930
</item>
         <item attribuut="Inhoud">Betreft de uitlevering van James en Cheryl Mooring aan de Verenigde Staten, na uitspraak van Hoge Raad daartegen geen bezwaar te hebben. De Moorings worden ervan verdacht drugs te hebben verbouwd en hiermee de Amerikaanse wet te hebben overtreden.</item>
         <item attribuut="Rubriek">Strafrecht en strafprocesrecht (Uitlevering)</item>
         <item attribuut="Trefwoorden">Drugsbestrijding Uitleveringen Verenigde Staten</item>
         <item attribuut="Vindplaats">Kamervragen met antwoord 1996-1997, nr. 262, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1996-11-11</item>
         <item attribuut="Datum_indiening">1996-10-17</item>
         <item attribuut="Document-id">KVR3930</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="541" allpagenumbers="541 542" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="262" onderwerp="" indiendatum="1996-10-17">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u voornemens het Amerikaanse echtpaar James en Cheryl Mooring uit te leveren aan de Verenigde Staten, nu de Hoge Raad heeft beslist geen bezwaar tegen uitlevering van betrokkenen te hebben? </vraag>
      <vraag nummer="2">Welk (Nederlands) belang is met de uitlevering van betrokkenen gediend? </vraag>
      <vraag nummer="3">Bent u op grond van het Uitleveringsverdrag verplicht tot uitvoering van het arrest van de Hoge Raad over te gaan? </vraag>
      <vraag nummer="4">Betrekt u bij uw overwegingen in dezen de strafmaat die het kweken van hennepplanten naar Nederlands recht zou opleveren? </vraag>
      <vraag nummer="5">Bent u – zo mogelijk – bereid van uitlevering van het echtpaar af te zien, omdat betrokkenen in vergelijking met het Nederlands recht een disproportionele en onmenselijke behandeling te wachten staat? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2 en 3">Uitlevering is een instrument dat wordt toegepast indien mensen zich aan een strafvervolging onttrekken door te vluchten naar een ander land. Indien de landen vertrouwen hebben in elkaars rechtssysteem, kunnen zij een verdrag sluiten op basis waarvan uitlevering kan worden gerealiseerd. Tussen het Koninkrijk der Nederlanden en de Verenigde Staten van Amerika bestaat een dergelijk verdrag. Aangezien in geval van uitlevering de primaire verantwoordelijkheid voor de strafvervolging bij de verzoekende staat ligt, zijn de mogelijkheden voor de aangezochte staat om uitlevering te weigeren zeer beperkt. Het verdrag bevat een verplichting tot uitlevering, tenzij de aangezochte staat een beroep kan doen op een van de in het verdrag vermelde weigeringsgronden. Samengevat houden deze in dat uitlevering kan worden geweigerd indien sprake is van politieke delicten (delicten zoals genoemd in de artikelen 92 tot en met 130 van het Wetboek van Strafrecht of daarmee verband houdende delicten), militaire delicten, voorafgaande strafvervolging ter zake van het zelfde feit, verjaring, gevaar voor tenuitvoerlegging van de doodstraf, bijzondere persoonlijke omstandigheden zoals zeer slechte geestelijke of lichamelijke gezondheid (bijzondere hardheid) en uitlevering van onderdanen zonder terugkeergarantie. Ingevolge de Uitleveringswet wordt elk uitleveringsverzoek door de rechter getoetst aan het toepasselijke verdrag en de wet. Indien de rechter, zoals in casu het geval, van oordeel is dat de uitlevering toelaatbaar is, beslist de Minister van Justitie of zij de uitlevering ook daadwerkelijk toe zal staan. Bij deze beslissing ben ik evenals de rechter gebonden aan de verdragsbepalingen. Tussen Nederland en de Verenigde Staten van Amerika vinden jaarlijks enige uitleveringen plaats. Het is in het belang van een goede samenwerking dat beide landen bij beslissingen op elkaars verzoeken zich strikt aan de verdragsverplichtingen houden. Het Amerikaanse echtpaar Mooring wordt ervan verdacht de Amerikaanse wet te hebben overtreden. Zij waren niet gedetineerd in de Verenigde Staten van Amerika in afwachting van hun proces. Van die gelegenheid hebben zij gebruik gemaakt om te proberen zich aan de vervolging te onttrekken door naar Nederland te komen. Nadat hun verblijf in Nederland bekend werd bij de Amerikaanse autoriteiten, hebben deze op basis van voornoemd verdrag om uitlevering van het echtpaar verzocht. Dit verzoek tot uitlevering is door de rechtbank toelaatbaar verklaard. De beslissing van de rechtbank is door de Hoge Raad in stand gelaten. Na bestudering van het verzoek, de rechtelijke uitspraken en alle andere in deze zaak relevante omstandigheden, kom ik tot de conclusie dat zich in deze zaak geen omstandigheden voordoen welke op basis van de verdragscriteria aanleiding kunnen geven uitlevering te weigeren. Ik ben derhalve gehouden de uit het verdrag voortkomende verplichtingen na te komen hetgeen betekent dat ik binnenkort tot uitlevering van het echtpaar Mooring zal beslissen. </antwoord>
      <antwoord nummer="4">Zoals vermeld bepalen het verdrag en de Uitleveringswet de omstandigheden welke een rol kunnen spelen bij een beslissing op een verzoek tot uitlevering. Eventuele verschillen in de maximum strafmaat kunnen op zichzelf geen rol spelen bij een beslissing op een dergelijk verzoek. Een uitzondering bestaat voor de gevallen waarin de doodstraf kan worden opgelegd. Voor deze gevallen voorziet het verdrag dan ook expliciet in een regeling die uitsluit dat uitlevering door Nederland kan resulteren in de tenuitvoerlegging van een doodstraf in de Verenigde Staten van Amerika. </antwoord>
      <antwoord nummer="5">Zoals reeds eerder door de Hoge Raad bepaalt, ontslaat de uitleveringsverplichting Nederland niet van toepassing van de uit het Verdrag tot bescherming van de rechten van de mens voortvloeiende verplichtingen, zoals voorkoming van een onmenselijke behandeling. Op basis van de stukken en met inachtneming van de jurisprudentie van het Europees Hof, de Europese Commissie en de Hoge Raad, kom ik tot het oordeel dat met de uitlevering van het echtpaar Mooring aan de Verenigde Staten van Amerika geen inbreuk wordt gemaakt op voormelde verplichtingen. Overigens heeft mijn Amerikaanse collega mij desgevraagd bericht dat in het geval dat betrokkenen tot vrijheidsstraffen worden veroordeeld, deze straffen gezien strafopleggingsrichtlijnen in dezen naar verwachting aanzienlijk lager zullen uitvallen dan gesteld in de Nederlandse media. Dit geldt ook voor James Mooring, ondanks het feit dat hij zou recidiveren. Daarnaast bestaat de mogelijkheid dat door een zogenaamde «plea bargain»-overeenkomst een lagere straf overeengekomen wordt. Naar verwachting zullen de straffen effectief nog lager uitvallen door vervroegde invrijheidstelling. </antwoord>
      <noten afkomstig="antwoord"/>
   </antwoorden>
</kvr>
