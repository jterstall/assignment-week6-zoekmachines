<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over de termijn voor dagvaarding. (Ingezonden 10 december 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6262
</item>
         <item attribuut="Inhoud">Betreft rechtszaken waarbij het OM niet-ontvankelijk is verklaard wegens het verstrijken van de termijn.</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Vervolging)</item>
         <item attribuut="Trefwoorden">Dagvaarding Openbaar ministerie</item>
         <item attribuut="Vindplaats">Kamervragen met antwoord 1997-1998, nr. 507, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1998-01-07</item>
         <item attribuut="Datum_indiening">1997-12-10</item>
         <item attribuut="Document-id">KVR6262</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1035" allpagenumbers="1035 1036" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6262" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="507" onderwerp="" indiendatum="1997-12-10">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1998-01-7">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van enkele rechtszaken waarbij het Openbaar Ministerie niet-ontvankelijk is verklaard wegens het verstrijken van de redelijke termijn voor het dagvaarden van de verdachten? <voetnoot nummer="1"/>
      </vraag>
      <vraag nummer="2">Deelt u het standpunt dat het niet aanvaardbaar is dat het uitbrengen van dagvaardingen zo lang op zich laat wachten, dat het risico van niet-ontvankelijkheid bestaat? </vraag>
      <vraag nummer="3">Waaraan valt de onderbezetting van het Openbaar Ministerie in bedoelde ressorten te wijten? </vraag>
      <vraag nummer="4">Welke maatregelen zult u treffen om herhaling van bedoelde problemen te voorkomen en binnen welke termijn zijn daarvan resultaten te verwachten? </vraag>
      <noten afkomstig="vraag">
         <noot nummer="1" datum="1997-12-6" bron="Nieuwsblad van het Noorden, 4 december jl., inzake het O.M. Assen Trouw">Nieuwsblad van het Noorden, 4 december jl., inzake het O.M. Assen Trouw, 6 december 1997, inzake het O.M. Almelo</noot>
      </noten>
   </vragen>
   <antwoorden aantal="4">
      <antwoord nummer="1">Ja. In de twee zaken die in het arrondissement Assen hebben gediend, is de niet-ontvankelijkheid van het Openbaar Ministerie het gevolg van een combinatie van onderbezetting bij het rechtsgeleerd personeel bij het arrondissementsparket te Assen met de omstandigheid dat het hier in het Assense parket, overigens voor dit parket hoogst incidenteel, heeft ontbroken aan een afdoende voorraadbewaking. De officier van justitie was voornemens om de ouderdom van de zaken te laten meewegen in de strafeis door een lagere straf te eisen dan gebruikelijk in dit soort zaken. Doordat het hier ging om een preliminair verweer dat is gehonoreerd, is zij daar niet aan toe gekomen. Tegen beide vonnissen heeft de officier van justitie hoger beroep aangetekend. In de zaak die in het arrondissement Almelo heeft gediend, heeft de rechtbank overwogen dat elke (opsporings-)handeling op zichzelf niet uitzonderlijk lang heeft geduurd en dat er niet gedurende één aaneensluitende periode onaanvaardbaar is getalmd, doch dat die opsporingshandelingen in hun geheel (als reeks) wel onredelijk lang hebben geduurd. Het ging hier om een complexe (euthanasie-)zaak, waarin, juist door de aard der zaak, veel personen, waaronder vijf getuigendeskundigen, zijn gehoord en het College van procureurs-generaal zich een aantal malen over deze zaak heeft moeten buigen. De officier van justitie heeft, na overleg met het College, afgezien van het instellen van hoger beroep. </antwoord>
      <antwoord nummer="2">Ja. </antwoord>
      <antwoord nummer="3">Op dit moment bestaan er 18 vacatures voor de functie van officier van justitie, waarvan 3 in Assen. Deze vacatures zijn enerzijds het gevolg van natuurlijk verloop en anderzijds van extra formatie, die is toegekend in het kader van de bestrijding van de criminaliteit en (daarmee samenhangend) met de reorganisatie van het Openbaar Ministerie. Overigens is, zoals uit het antwoord op vraag 1 blijkt, de niet-ontvankelijkheid van het Openbaar Ministerie in de Almelose zaak niet te wijten aan onderbezetting. </antwoord>
      <antwoord nummer="4">De bekorting van de doorlooptijden vormt meermalen per jaar (onder andere in het kader van de planning &amp; control-gesprekken) onderwerp van bespreking tussen de procureurs-generaal en prakethoofden, waarbij ook terzake na te streven doelstellingen geformuleerd worden. Wat betreft de vacatureruimte kan opgemerkt worden dat er onlangs een nieuwe wervingscampagne is gestart voor buitenstaanders. Geschikt bevonden kandidaten zullen zo snel mogelijk benoemd worden. Daarnaast worden in het voorjaar nog eens 12 rechterlijke ambtenaren in opleiding (raio’s), die op dat moment hun opleiding hebben voltooid, geplaatst als (plv.) officier van justitie. </antwoord>
      <noten afkomstig="antwoord"/>
   </antwoorden>
</kvr>
