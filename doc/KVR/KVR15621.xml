<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Hoeven (CDA) aan de minister en de staatssecretaris van Onderwijs, Cultuur en Wetenschappen, mw. Adelmund over de grote uitstroom van leraren. (Ingezonden 9 april 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15621
</item>
         <item attribuut="Inhoud">Vragen naar aanleiding van een artikel in het Algemeen Dagblad van 4 april 2002 over de grote uitstroom van leraren in het onderwijs en eventuele maatregelen hiertegen.</item>
         <item attribuut="Rubriek">Arbeid (Arbeidsomstandigheden) Basisonderwijs (Onderwijspersoneel) Hoger onderwijs (Onderwijspersoneel en wetenschappelijke staf) Speciaal onderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Arbeidsomstandigheden Onderwijsgevenden</item>
         <item attribuut="Vindplaats">Kamervragen met antwoord 2001-2002, nr. 1109, Tweede Kamer</item>
         <item attribuut="Vraagnr_bij_indiening">2010208970</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Van der Hoeven</persoon>
         </item>
         <item attribuut="Datum_reaktie">2002-05-08</item>
         <item attribuut="Datum_indiening">2002-04-09</item>
         <item attribuut="Document-id">KVR15621</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2345" allpagenumbers="2345 2346" vetnummer="2010208970" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15621" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1109" onderwerp="" indiendatum="2002-04-9">
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister en de staatssecretaris van Onderwijs, Cultuur en Wetenschappen, mw. Adelmund</vraagt-aan>
      </vraagdata>
      <antwoorddata antwoorddatum="2002-05-8">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het bericht <voetnoot nummer="1"/>over de zorgwekkende uitstroom van leraren in het onderwijs? </vraag>
      <vraag nummer="2">Kunt u de genoemde cijfers in het betreffende artikel bevestigen? Zo ja, welke maatregelen zult u treffen om deze uitstroom te stoppen? Zo nee, kunt u inzicht verschaffen in de cijfers die u beschikbaar heeft over de betreffende uitstroom of bent u, indien er geen cijfers beschikbaar zijn, bereid daar onderzoek naar te verrichten? </vraag>
      <vraag nummer="3">Deelt u de mening dat kleinere klassen, betere arbeidsvoorwaarden, functiedifferentiatie, meer autonomie voor de scholen, minder bureaucratie en betere begeleiding van jonge leerkrachten de uitstroom kan doen verminderen? </vraag>
      <noten afkomstig="vraag">
         <noot nummer="1" datum="2002-04-4" bron="Algemeen Dagblad">Algemeen Dagblad, 4 april 2002</noot>
      </noten>
   </vragen>
   <antwoorden aantal="3">
      <antwoord nummer="1">Ik heb kennisgenomen van dit bericht. </antwoord>
      <antwoord nummer="2" voetnoot="1 2">Het Algemeen Dagblad en de AOb baseren zich op cijfers in het SBO-jaarboek 2001. Die cijfers geven inderdaad een stijging weer van het aantal mensen dat het onderwijs verlaat. Het artikel belicht echter slechts de uitstroom; in een gezonde open arbeidsmarkt is sprake van uitstroom én instroom. Met de nota’s Maatwerk 1, 2 en 3 heb ik maatregelen getroffen om een open onderwijsarbeidsmarkt te bevorderen. De instroom is al jaren groter dan de uitstroom. Ten opzichte van 1994 zijn er nu 50.000 mensen meer aan het werk in het primair en voortgezet onderwijs en in het beroepsonderwijs. In het jaar 2000 was de stroom van de marktsector naar het onderwijs groter dan de uitstroom naar de markt. Tegen de achtergrond van grote krapte op de arbeidsmarkt is dat een prestatie van formaat. Dit laat onverlet dat het onderwijs de laatste tijd te maken heeft met veel mobiliteit. Ook in de voortgangsbrief Maatwerk die ik uw Kamer vrijdag 19 april jl. heb toegezonden <voetnoot nummer="1"/>ga ik daar nader op in. Door de krappe arbeidsmarkt kunnen steeds meer leraren hun positie op de arbeidsmarkt in overeenstemming brengen met hun wensen (baan-baan mobiliteit). Hoewel deze mobiliteit voor scholen leidt tot (tijdelijke) vacatureproblemen, vind ik een grotere mobiliteit, zeker die binnen het onderwijs, ook een positieve ontwikkeling voor het onderwijs. Mobiliteit kan een belangrijke bijdrage leveren aan de persoonlijke ontwikkeling of aan loopbaanmogelijkheden van mensen. En ook de arbeidsorganisatie kan aan kracht winnen, wanneer er sprake is van een evenwichtige doorstroom van personeel. Daarnaast is sprake van mobiliteit vanuit het onderwijs naar andere economische sectoren. Van de vijf à zesduizend nieuwe instromers in het primair onderwijs heeft ongeveer 10% na één jaar het onderwijs weer verlaten. Dit is hoog. Maar daar staat tegenover dat in zijn algemeenheid geldt dat een relatief hoge uitstroom bij nieuwkomers in een beroep of baan in veel sectoren voorkomt. In feite kan dit bijdragen aan een goede allocatie van werknemers over beroepen en sectoren (de juiste man/vrouw op de juiste plek). Bij de beroepskeuze van werknemers spelen de verwachtingen over de inhoud van het werk en het toekomstperspectief een belangrijke rol. Die verwachtingen kunnen echter afwijken van de feitelijke situatie. Eenmaal in een beroep werkzaam zullen werknemers zich snel realiseren of zij de verkeerde keuze hebben gemaakt. In de komende nota «Werken in het onderwijs» die in september 2002 verschijnt, zal een analyse van de instroom, doorstroom en uitstroom in 2001 worden opgenomen. Dit neemt niet weg dat uitstroom van nieuw personeel als gevolg van een onzorgvuldige introductie en begeleiding in de school moet worden voorkomen. Voor het primair onderwijs is daarom onlangs de gids «Een goed begin is heel wat werk» uitgekomen die nieuwkomers en hun begeleiders praktische wenken en instrumenten biedt. U zie ook de website: www.nieuwonderwijspersoneel. kennisnet.nl. Voor de aantrekkelijkheid van het beroep is het van belang dat de school nieuwe werknemers enige jaren aan zich kan binden en hen tegelijk uitzicht kan bieden op een loopbaan. Voor mensen die staan voor een beroepskeuze, zijn goede loopbaanmogelijkheden essentieel. Daarbij zijn loopbaanmogelijkheden buiten het onderwijs even belangrijk als mogelijkheden voor verandering van baan binnen het onderwijs. Deze wensen ten aanzien van loopbaanmogelijkheden maken het voor werkgevers in het onderwijs des te belangrijker om in hun personeelsbeleid maatregelen op te nemen om mensen aan zich te binden. Naar aanleiding van de motie De Graaf c.s. <voetnoot nummer="2"/>hebben de minister van Volksgezondheid, Welzijn en Sport en ik een onderzoek aangekondigd naar de effectiviteit, doelmatigheid en uitvoerbaarheid van wervings- en bindingspremies. De resultaten van dit onderzoek zullen u deze maand worden toegezonden. </antwoord>
      <antwoord nummer="3">Ja, ik deel die mening. Zie o.a. mijn antwoord op vraag 2. </antwoord>
      <noten afkomstig="antwoord">
         <noot nummer="1">OCW-02-418</noot>
         <noot nummer="2" documenttype="Kamerstuk" kamerstuk-id="28 000" documentnummer="15">Kamerstuk 28 000, nr. 15</noot>
      </noten>
   </antwoorden>
</kvr>
