<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Luchtenveld (VVD) aan de minister van Justitie over rechtseenheid bij het eigendomsbegrip. (Ingezonden 24 februari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22505
</item>
         <item attribuut="Inhoud">Vragen naar aanleiding van het artikel 'Wie is eigenaar van deze (on)roerende zaak?' van de heer mr. R. Westrik in WPNR, jrg. 136, nr. 6609.</item>
         <item attribuut="Rubriek">Burgerlijk recht en burgerlijk procesrecht (Zakelijke rechten)</item>
         <item attribuut="Trefwoorden">Eigendom</item>
         <item attribuut="Vindplaats">Kamervragen met antwoord 2004-2005, nr. 1178, Tweede Kamer</item>
         <item attribuut="Vraagnr_bij_indiening">2040509220</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Luchtenveld</persoon>
         </item>
         <item attribuut="Datum_reaktie">2005-03-15</item>
         <item attribuut="Datum_indiening">2005-02-24</item>
         <item attribuut="Document-id">KVR22505</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2499" allpagenumbers="2499 2500" vetnummer="2040509220" code="0405tkkvr1178" lopendefooter="Tweede Kamer, vergaderjaar 2004–2005, Aanhangsel" filenaam="KVR22505" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1178" onderwerp="" indiendatum="2005-02-24">
         <vrager partij="VVD" oorsprong="parlement">Luchtenveld</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="15maart 2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herkent u zich in de bewering van de heer mr. R Westrik, dat er rechtsonzekerheid ontstaat als gevolg van het hanteren van verschillende criteria voor de begrippen eenheid, eigendom, (on)roerend, natrekking en bestanddeel? <voetnoot nummer="1"/>
      </vraag>
      <vraag nummer="2">Zijn er in de rechtspraktijk problemen ontstaan met de door de heer Westrik geconstateerde rechtsonzekerheid? Waaruit bestaan die problemen en hoe groot zijn ze? </vraag>
      <vraag nummer="3">Kunt u een overzicht geven van de verschillende criteria die worden gehanteerd en daarbij aangeven in hoeverre ze van de bedoeling van de wetgever afwijken? </vraag>
      <vraag nummer="4">Denkt u dat het idee van de heer Westrik, om in de wet een eenduidig criterium op te nemen voor vereniging, een oplossing zal bieden voor het probleem? Zo neen, welke oplossing kan dit dan wel? </vraag>
      <noten afkomstig="vraag">
         <noot nummer="1" titel="Wie is eigenaar van deze (on)roerende zaak?">Westrik, Mr. R. 2005. «Wie is eigenaar van deze (on)roerende zaak?». In WPNR , jrg. 136, nr. 6609, p. 119-121</noot>
      </noten>
   </vragen>
   <antwoorden aantal="2">
      <antwoord nummer="1 t/m 3">De stelling dat rechtsonzekerheid ontstaat als gevolg van het hanteren van verschillende maatstaven voor de beantwoording van één vraag, namelijk wie eigenaar is van een (on)roerende zaak, deel ik niet. Het aan deze stelling kennelijk ten grondslag liggende betoog dat «enerzijds een gelijkluidend tekstgedeelte in de huidige artt. 3:3 lid 1 en 5:20, aanhef en sub e BW getoetst moet worden, inclusief de toepassing van de nadere criteria, gesteld door de Hoge Raad, terwijl anderzijds diezelfde Hoge Raad aangeeft (in navolging van de wetgever) dat voor de roerend/onroerendvraag (art. 3:3 BW) en de eigendomsvraag (art. 5:20 BW) verschillende maatstaven moeten worden gehanteerd», geeft een onjuiste voorstelling van zaken. In dat betoog ligt namelijk ten onrechte de suggestie besloten dat de in de artikelen 3:3 en 5:20 onder e BW voorkomende woorden «gebouwen en werken die duurzaam met de grond zijn verenigd, hetzij rechtstreeks, hetzij door vereniging met andere gebouwen of werken» verschillend zouden moeten worden uitgelegd al naar gelang de vraag moet worden beantwoord of een zaak onroerend is (artikel 3:3 BW) dan wel de vraag wat de eigendom van de grond omvat (artikel 5:20 BW). Zoals tot uitdrukking komt in Parl. Gesch. Boek 3, p. 68–69, 70, en Parl. Gesch. Boek 5, p. 123–124, is de geciteerde passage uit de artikelen 3:3 en 5:20 BW bewust gelijkluidend geformuleerd. Bij de uitleg van die passage dienen dezelfde maatstaven te worden toegepast. Aan het voorgaande doet niet af dat de Hoge Raad in twee uitspraken (6 juni 2003, BNB 2003, 271 en 272) over de goederenrechtelijke status van een kabelnet heeft overwogen dat voor de beantwoording van de vraag of dit net roerend dan wel onroerend is en van de vraag wie eigenaar is, verschillende maatstaven moeten worden gehanteerd. De vraag of een net roerend dan wel onroerend is, is een andere dan de vraag wie de eigenaar van het net is. Ten dele moeten beide vragen aan de hand van dezelfde (hierboven geciteerde) maatstaf worden beantwoord, ten dele zijn de maatstaven verschillend. Zo berust volgens de bovengenoemde twee uitspraken van de Hoge Raad de eigendom van een kabelnet, dat duurzaam met de grond is verenigd en derhalve onroerend is in de zin van artikel 3:3 BW, niet bij de grondeigenaar (hetgeen uit artikel 5:20, aanhef en onder e, BW zou volgen) maar bij de aanbieder die het kabelnet heeft aangelegd. Dit volgt uit artikel 36 van de vroegere Wet op de Telecommunicatievoorzieningen (thans artikel 5.6 Telecommunicatiewet); beide bepalingen bevatten een uitzondering op artikel 5:20, aanhef en onder e, BW. Overigens is momenteel een wijziging van artikel 5:20 BW in voorbereiding die zal meebrengen (in afwijking van artikel 5:20, aanhef en onder e, BW) dat de eigendom van alle onroerende transportnetten berust bij de aanlegger van die netten. </antwoord>
      <antwoord nummer="4">Nee. Het in de artikelen 3:3, 3:4, 5:1, 5:3, 5:14 en 5:20 BW neergelegde stelsel, zoals dat nader is uitgewerkt in uitspraken van de Hoge Raad, biedt enerzijds voldoende handvatten om de vraag wie eigenaar is van een (on)roerende zaak te kunnen beantwoorden en laat anderzijds voldoende ruimte om rekening te houden met de bijzonderheden van het concrete geval. Het introduceren van een nieuw (overkoepelend) criterium zal niet tot meer rechtszekerheid leiden, alleen al omdat ook dan voor de beantwoording van vragen als hier aan de orde (is een zaak onroerend of roerend, is sprake van een bestanddeel of van een zelfstandige zaak) een beoordeling van de omstandigheden van het geval onontbeerlijk blijft. In de door Westrik voorgestelde nieuwe tekst van artikel 3:4 BW wordt bijvoorbeeld (evenals in het huidige artikel 3:4 BW) verwezen naar de verkeersopvatting en wordt de maatstaf «naar aard en inrichting kennelijk bestemd is om duurzaam ter plaatse te blijven» gebruikt. Wat de verkeersopvatting inhoudt, en wat naar aard en inrichting kennelijk bestemd is om duurzaam ter plaatse te blijven, zal van geval tot geval moeten worden bepaald. </antwoord>
      <noten afkomstig="antwoord"/>
   </antwoorden>
</kvr>
