<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister en de staatssecretaris van Volksgezondheid, Welzijn en Sport over mogelijke fouten bij declaraties dagverzorging. (Ingezonden 19 februari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19762
</item>
         <item attribuut="Inhoud">Vragen naar aanleiding van een bericht in De Volkskrant van 17 februari 2004 over het rapport "Project thuiszorg 2001".</item>
         <item attribuut="Rubriek">Criminaliteit en openbare orde (Fraude) Gezondheidszorg (Maatschappelijke gezondheidszorg)</item>
         <item attribuut="Trefwoorden">Fraude Thuiszorg</item>
         <item attribuut="Vindplaats">Kamervragen met antwoord 2003-2004, nr. 1079, Tweede Kamer</item>
         <item attribuut="Vraagnr_bij_indiening">2030408670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-03-15</item>
         <item attribuut="Datum_indiening">2004-02-19</item>
         <item attribuut="Document-id">KVR19762</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2279" allpagenumbers="2279 2280" vetnummer="2030408670" code="0304tkkvr1079" lopendefooter="Tweede Kamer, vergaderjaar 2003–2004, Aanhangsel" filenaam="KVR19762" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1079" onderwerp="" indiendatum="2004-02-19">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-15">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Fouten ontdekt bij de declaraties dagverzorging»? <voetnoot nummer="1"/>
      </vraag>
      <vraag nummer="2">Is het rapport «Project thuiszorg 2001» bij u bekend? Op welke termijn kan de Tweede Kamer dit rapport ontvangen? Waarom worden de resultaten van het onderzoek pas nu gepresenteerd? </vraag>
      <vraag nummer="3">Deelt u de stelling dat het onwenselijk is dat niet bekend is of de declaraties van de thuiszorg op dit moment wel betrouwbaar zijn? </vraag>
      <vraag nummer="4">Deelt u nog steeds de mening dat er geen onderzoek nodig is naar de omvang van fraude in de zorg, ook niet nu er binnen één week twee nieuwe berichten over (mogelijke) fraude zijn gekomen, namelijk de dubbele declaraties voor dagverzorging en de fraude met de bouw van ziekenhuizen? </vraag>
      <vraag nummer="5">Welke maatregelen heeft u genomen c.q. bent u van plan te nemen om fouten met declaraties in de toekomst zoveel mogelijk te voorkomen? </vraag>
      <vraag nummer="6">Deelt u de stelling dat het onwenselijk is dat medewerkers in de thuiszorg nog meer administratieve werkzaamheden krijgen, en dat zij juist minder administratieve taken moeten krijgen? </vraag>
      <vraag nummer="7">Bent u voornemens een vervolgonderzoek in te stellen, waarin onderzocht wordt of er nog steeds sprake is van fouten bij de declaraties voor dagverzorging en van dubbele declaraties? Zo ja, op welke termijn kan de Tweede Kamer de resultaten daarvan ontvangen? </vraag>
      <noten afkomstig="vraag">
         <noot nummer="1" datum="2004-02-17" bron="De Volkskrant">De Volkskrant, 17 februari 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, dit rapport is bij mij bekend. Het rapport is u inmiddels toegestuurd (Kamerstuk 23 235, nr. 70). Op 24 december 2003 heeft de FIOD-ECD zijn rapportage aangeboden aan het College Tarieven Gezondheidszorg (CTG). De FIOD-ECD heeft het onderzoek verricht in opdracht van het CTG. Gezien het nog vertrouwelijke karakter is het rapport op 19 januari jl. in de besloten vergadering van het CTG aan de orde geweest. Vervolgens heeft het CTG begin februari de LVT, BTN, ZN, CVZ en het CTZ vertrouwelijk geïnformeerd over de uitkomsten van het onderzoek. Op 26 januari 2004 heb ik van het CTG het rapport (vertrouwelijk) ontvangen. Het rapport is op 16 februari 2004 in de openbare vergadering van het CTG behandeld. Hiermee is de presentatie van de resultaten volgens de gebruikelijke procedures van het CTG verlopen. Ik heb deze procedures niet willen doorkruisen en heb derhalve met verzending gewacht tot na openbaarmaking van het rapport door het CTG. </antwoord>
      <antwoord nummer="3">Declaraties in de zorg dienen vanzelfsprekend betrouwbaar te zijn. Het CTG heeft al een aantal concrete maatregelen genomen. Zo is in het controleprotocol 2002 de accountantscontrole op de geregistreerde uren aangescherpt. Daarnaast is met ingang van 2004 het productieprotocol ook voor de thuiszorginstellingen van toepassing. Dit protocol geeft verdere invulling aan de rol van de zorgkantoren. Op grond hiervan hebben de zorgkantoren de verplichting om ook materiële controle op de geleverde productie te verrichten. In het kader van het productieprotocol kunnen de zorgkantoren de uitkomsten van het FIOD-ECD-onderzoek bij hun beoordelingen betrekken. Bovendien heeft het CTG aangegeven dat er aanvullende maatregelen nodig zijn. In de komende periode zal het CTG de aanbevelingen van de FIOD-ECD nader concretiseren en maatregelen in beleidsregels vastleggen. Er zijn aanbevelingen gedaan op het terrein van regels voor de jaarverslaglegging en administratie. Deze aanbevelingen zijn reeds in gang gezet door twee wetgevingstrajecten. Ten eerste gaat het om de Wet toelating zorginstellingen (WTZi) die de regels voor de jaarverslaglegging ook op extramurale instellingen van toepassing verklaart. Ten tweede de wijziging van de WTG, WTG ExPres, die administratievoorschriften voor alle zorgaanbieders geeft. De FIOD-ECD geeft tevens als aanbeveling om instellingen beter voor te lichten over de beleidsregels. Ook deze taak van het CTG/ZA i.o. wordt nader in de WTG ExPres geregeld in die zin dat het CTG expliciet belast wordt het geven van voorlichting aan aanbieders, zorgkantoren en cliënten. De beide wetsvoorstellen liggen bij de Tweede Kamer ter behandeling. Met deze maatregelen verwacht ik duidelijke randvoorwaarden voor betrouwbare declaraties te hebben geschapen. Daaraan wil ik wel toevoegen dat de verantwoordelijkheid voor een transparante en maatschappelijk verantwoorde bedrijfsvoering uiteindelijk toch bij de instellingen zelf ligt. </antwoord>
      <antwoord nummer="4">Ja. Ook het feit dat in de media nieuwe berichten over (mogelijke) fraude verschijnen is geen reden om een allesomvattend onderzoek naar de omvang van fraude in de zorgsector te doen. Zoals ik in het algemeen overleg over zorgfraude op 5 februari jl. aangaf onderschrijf ik de bezorgdheid over de fraude, die ongeacht de omvang daarvan absoluut onacceptabel is. In plaats van onderzoek naar de omvang van de fraude, waarmee veel kosten, tijd en energie zullen zijn gemoeid terwijl niet duidelijk is of dergelijk onderzoek ook harde en bruikbare gegevens zal opleveren, kies ik voor een praktische aanpak. Ik noemde in het algemeen overleg in dit verband al verschillende wetsvoorstellen die bij de Kamer zijn ingediend of binnenkort zullen worden ingediend (wijziging van de Wet tarieven gezondheidszorg (WTG ExPres)), een wetsvoorstel dat materiële controles (is gedeclareerde zorg inderdaad en terecht geleverd?) beter mogelijk moet maken, een wijziging van de Ziekenfondswet onder meer met betrekking tot de invoering van de identificatieplicht. Voorts wordt de interne organisatie van het ministerie van VWS zodanig aangepast, dat het fraudedossier structurele aandacht krijgt. Ik heb overigens toegezegd om de Kamer schriftelijk te rapporteren over de omvang van de door de zorgverzekeraars gesignaleerde fraude en over de omvang van de bij het meldpunt van het CTG aangegeven fraude. </antwoord>
      <antwoord nummer="5">Zie mijn antwoord op vraag 3. </antwoord>
      <antwoord nummer="6">Ik ben van mening dat de administratieve lastendruk zo beperkt mogelijk moet zijn. Dat geldt dus ook voor de thuiszorgsector. Dat neemt niet weg dat er voor de verantwoording over de AWBZ-gelden gegevens nodig zijn die geadministreerd zullen moeten worden. Op dit moment loopt er een traject Maatschappelijke Verantwoording waarin vijftien verantwoordingsstromen zijn gebundeld. Dit traject draagt bij aan het vergroten van transparantie, uniformeren van de verantwoording en het verminderen van de administratieve lastendruk zoals die in de AWBZ bestaat. </antwoord>
      <antwoord nummer="7">Het CTG zal de FIOD-ECD opdracht geven een vervolgonderzoek te verrichten. Het CTG voert nog nader overleg met de FIOD-ECD over de uitvoering en planning van dit onderzoek. Wanneer hiervan de resultaten bekend zullen zijn, is mij op dit moment nog niet bekend. Uiteraard ontvangt de Kamer de resultaten van dit vervolgonderzoek zodra dit is afgerond. </antwoord>
      <noten afkomstig="antwoord"/>
   </antwoorden>
</kvr>
