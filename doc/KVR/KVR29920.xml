<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bosma (PVV) aan de staatssecretaris van Onderwijs, Cultuur en Wetenschap, mevrouw Dijksma, over het pesten van een niet-moslim jongetje. (Ingezonden 28 september 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29920
</item>
         <item attribuut="Inhoud">Vragen naar aanleiding van het artikel 'Pispaal om dat je geen moslim bent' in het Algemeen Dagblad van 24 september 2007. Een Nederlands 9-jarig jongetje wordt door zijn Marokkaanse klasgenootjes zo getreiterd en gediscimineerd dat de schoolleiding de ouders heeft geadviseerd een andere school voor hun zoon te kiezen. De vraagsteller wil weten waarom de pesters niet aangepakt worden en juist het slachtoffer naar een andere school zou moeten gaan.</item>
         <item attribuut="Rubriek">Basisonderwijs (Leerlingen) Strafrecht en strafprocesrecht (Overtredingen)</item>
         <item attribuut="Trefwoorden">Leerlingen Openbare orde en veiligheid</item>
         <item attribuut="Vindplaats">Kamervragen met antwoord 2007-2008, nr. 458, Tweede Kamer</item>
         <item attribuut="Vraagnr_bij_indiening">2070800820</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PVV">Bosma</persoon>
         </item>
         <item attribuut="Datum_reaktie">2007-11-02</item>
         <item attribuut="Datum_indiening">2007-09-28</item>
         <item attribuut="Document-id">KVR29920</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="977" allpagenumbers="977 978" vetnummer="2070800820" code="0708tkkvr458" lopendefooter="Tweede Kamer, vergaderjaar 2007–2008, Aanhangsel" filenaam="KVR29920" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="458" onderwerp="" indiendatum="2007-09-28">
         <vrager partij="PVV" oorsprong="parlement">Bosma</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2 november 2007), zie ook Aanhangsel Handelingen nr. 322, vergaderjaar 2007–2008">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Pispaal omdat je geen moslim bent»? <voetnoot nummer="1"/>
      </vraag>
      <vraag nummer="2">Deelt u de mening dat het absoluut onacceptabel is dat een Nederlands 9-jarig jongetje door Marokkaanse klasgenootjes zo wordt getreiterd en gediscrimineerd dat de schoolleiding de ouders heeft geadviseerd naar een andere school te gaan? Zo neen, waarom niet? </vraag>
      <vraag nummer="3">Deelt u de mening dat de schoolleiding schromelijk tekort is geschoten bij de bescherming van dit jongetje omdat de pesters zijn ondanks hun schoppen, slaan, bedreigen, intimideren en iemand buitensluiten, op deze school mogen blijven, terwijl het «slachtoffer» wordt geadviseerd naar een andere school te gaan? Zo neen, waarom niet? </vraag>
      <vraag nummer="4">Deelt u de mening dat er geen tafelgesprekken met zulke pesters moeten worden gehouden, maar dat hier alleen een keiharde aanpak geldt zoals verwijdering van school, strafrechtelijke vervolging van de ouders en een verplichte heropvoeding? Zo neen, waarom niet? </vraag>
      <vraag nummer="5">Wat bent u voornemens te gaan doen om zulke excessen in de toekomst te voorkomen en de veiligheid van ieder kind op school te waarborgen? </vraag>
      <noten afkomstig="vraag">
         <noot nummer="1" datum="2007-09-24" bron="Algemeen Dagblad, " titel="Pispaal omdat je geen moslim bent">Algemeen Dagblad, «Pispaal omdat je geen moslim bent», 24 september 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Pesten en discrimineren kunnen we niet accepteren. Leerlingen moeten zich veilig kunnen voelen op school, ze moeten zich gewaardeerd en gerespecteerd voelen. Pesten past daar niet bij. Scholen zijn verantwoordelijk voor het creëren van een veilig schoolklimaat. De wijze waarop aandacht wordt besteed aan het voorkomen van en aanpakken van (ernstige) vormen van pestgedrag behoort daartoe. Het is uiteraard zeer onbevredigend dat in deze situatie de schoolleiding tenslotte uitgerekend het slachtoffer heeft moeten adviseren naar een andere school te gaan. </antwoord>
      <antwoord nummer="3">De inspectie heeft naar aanleiding van het krantenartikel gesprekken gevoerd met de schoolleider en de school bezocht. Gebleken is dat de groepsleerkracht en de interne begeleider lange tijd zelf geprobeerd hebben de situatie intern op te lossen. Directie en overige teamleden zijn pas in een later stadium er meer bij betrokken. Er zijn gesprekken gevoerd met de leerlingen en met hun ouders uitmondend in duidelijke afspraken. De interventies waren aanvankelijk succesvol en de sfeer binnen de groep verbeterde. De situatie verslechterde op het moment dat de jongen slachtoffer werd van het pestgedrag van leerlingen uit een hogere groep. De daders zijn vervolgens aangesproken en hen is gemeld dat bij herhaling van het gedrag schorsing zou volgen. Deze maatregel is niet geëffectueerd aangezien parallel aan de aangekondigde schorsing gesprekken liepen met de ouders van het slachtoffer en het besluit viel om in het belang van de jongen te kiezen voor een andere school. De schoolleiding en het team meldden zich onmachtig te voelen tegenover verwerpelijke uitingsvormen die vanuit de wijk en de maatschappij de school binnen komen. Ondanks dat de school contacten heeft met maatschappelijke en welzijnsorganisaties in de wijk, zoals de Jeugd AdviesDienst (JAD), het schoolmaatschappelijk werk, de coach voor Marokkaanse ouders en de wijkagent wordt – achteraf – door directie en team vastgesteld dat die contacten meer en beter ingezet hadden kunnen worden. De inspectie heeft samen met de schoolleiding enkele verbeterpunten vastgesteld en zal de ontwikkelingen op deze school blijven volgen. </antwoord>
      <antwoord nummer="4">De school is zelf verantwoordelijk voor de aanpak van de pesters binnen de school en de wijze waarop gewerkt wordt aan een veilig schoolklimaat. De betreffende school heeft gekozen voor de integrale aanpak van het programma «De Vreedzame School», waarbij betrokkenheid van leerlingen en hun ouders essentieel is. De methode is gebaseerd op conflicthantering. Vergroten van de weerbaarheid van kinderen is tevens aandachtspunt. Ik ben van mening dat van ouders, leerlingen en scholen bovendien verwacht mag worden dat ze heldere afspraken maken over wat wel en niet aanvaardbaar is in de omgang met elkaar. Ook de consequenties van het schenden van afspraken behoren daartoe. Erkend moet worden dat er vele ontwikkelingen zijn, zowel in de samenleving als binnen de scholen, die het schoolklimaat beïnvloeden. Schoolleiding en personeel kunnen en moeten het niet geïsoleerd aanpakken. Ik vind het uitermate belangrijk dat ook ouders en andere partners in de jeugdketen om de school samenwerken aan een veilige leeromgeving en hun verantwoordelijkheid nemen. Maar ook moeten scholen zelf tijdig erkennen dat problemen de school overstijgen en de partners betrekken zodat breder ondersteuning kan worden ingezet. Scholen kunnen bij dit type «escalatie» ook gebruik maken van de expertise van bijvoorbeeld het Centrum School en Veiligheid (zie antwoord op vraag 5). </antwoord>
      <antwoord nummer="5">Zoals gezegd zijn scholen zelf primair verantwoordelijk voor de veiligheid, het bevorderen van burgerschap en sociale integratie. Daar waar de sociale problematiek de verantwoordelijkheid van de school overstijgt, moet de school een beroep kunnen doen op andere partners in de zorgstructuur (ZAT’s) en/of de Veiligheidsketen. Om scholen te ondersteunen bij het vormgeven en uitvoeren van dit beleid heeft het ministerie van OCW het Centrum School en Veiligheid ingericht. Het Centrum verzamelt en verspreidt kennis, goede voorbeelden, handreikingen en adviezen door middel van de website www.schoolenveiligheid.nl en een helpdesk. Het Landelijk Bureau ter Bestrijding van Rassendiscriminatie en www.burgerschap.kennisnet.nl zijn eveneens ingericht om scholen te helpen bij de uitvoering van hun beleid. Bovendien zijn de Vertrouwensinspecteurs van de Onderwijsinspectie aangewezen om scholen reflectie te bieden en te helpen bij het zoeken naar oplossingen bij ernstige vormen van pesten en discriminatie. Tenslotte is het thema veiligheid, waaronder discriminatie en pesten, opgenomen in het toetsingskader van de Onderwijsinspectie. Deze spreekt scholen die tekort schieten erop aan. Het ministerie van OCW analyseert momenteel de resultaten van het veiligheidsbeleid op scholen. Op basis daarvan beoordeel ik samen met mijn collega staatssecretaris van Bijsterveldt-Vliegenthart of aanvullende maatregelen nodig zijn. De landelijke ondersteuning inzake sociale veiligheid die OCW de scholen biedt, kan hiervan onderdeel zijn. Hierover wordt u nader geïnformeerd. </antwoord>
      <noten afkomstig="antwoord"/>
   </antwoorden>
</kvr>
