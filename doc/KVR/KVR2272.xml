<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Cornielje (beiden VVD) over het tekort aan informatici. (Ingezonden 16 november 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2272
</item>
         <item attribuut="Inhoud">Betreft het bericht dat in het bedrijfsleven een steeds nijpender tekort aan informatici ontstaat.</item>
         <item attribuut="Rubriek">Arbeid (Arbeidsmarkt) Wetenschap en technologie (Bètawetenschappen)</item>
         <item attribuut="Trefwoorden">Arbeidsmarkt Informatica</item>
         <item attribuut="Vindplaats">Kamervragen met antwoord 1995-1996, nr. 340, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Cornielje</persoon>
         </item>
         <item attribuut="Datum_reaktie">1995-12-12</item>
         <item attribuut="Datum_indiening">1995-11-16</item>
         <item attribuut="Document-id">KVR2272</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="691" allpagenumbers="691 692" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="340" onderwerp="" indiendatum="1995-11-16">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Cornielje</vrager>
         <vraagt-aan/>
      </vraagdata>
      <antwoorddata antwoorddatum="1995-12-12">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht, dat in het bedrijfsleven een steeds nijpender tekort aan informatici ontstaat? <voetnoot nummer="1"/>
      </vraag>
      <vraag nummer="2">Brengen bepaalde bedrijven hun kennisintensieve produktie naar het buitenland over, omdat zij in ons land geen geschoold personeel kunnen krijgen? Loopt door dit nijpende tekort aan geschoolde informatici het Nederlands bedrijfsleven honderden miljoenen guldens aan omzet per jaar mis? </vraag>
      <vraag nummer="3">Hoe verhoudt deze negatieve ontwikkeling in Nederland zich ten opzichte van het buitenland, in het bijzonder de OESO-landen? </vraag>
      <vraag nummer="4" voetnoot="2">Hoe beoordeelt u de daling van eerstejaars universitair studenten in de informatie sinds 1988? Wanneer zal het delta-plan voor de informatietechnologie, zoals toegezegd tijdens de behandeling van de OCW begroting op vragen van het lid Cornielje <voetnoot nummer="2"/>, worden uitgebracht? </vraag>
      <vraag nummer="5">Is ongeveer 40% van de nieuwe banen afkomstig van bedrijven gerelateerd aan de informaticasector? Acht u het in het belang van de werkgelegenheid actie te ondernemen? </vraag>
      <vraag nummer="6">Zo ja, op welke wijze bent u van plan – in het verlengde van de discussie over de nota «Kennis in beweging» – actie te nemen om deze negatieve ontwikkeling te keren? </vraag>
      <noten afkomstig="vraag">
         <noot nummer="1" datum="1995-11-15" bron="De Telegraaf">De Telegraaf, 15 november 1995</noot>
         <noot nummer="2" datum="1995-11-2" bron="Behandeling OCW-begroting, Handelingen II">Behandeling OCW-begroting, Handelingen II, 2 november 1995</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De redenen voor bedrijven om kennisintensieve produktie naar het buitenland over te brengen zijn divers. Als redenen worden genoemd lagere loonkosten, beschikbaarheid van geschoold personeel, aanwezigheid van specifieke kennis en nabijheid van (nieuwe) afzetmarkten. Aangezien Nederland een relatief goed opgeleide beroepsbevolking heeft, zal de beschikbaarheid van geschoold personeel over het algemeen weinig aanleiding geven tot verplaatsing van kennisintensieve produktie naar het buitenland. De ontwikkelingen in de omzet van bedrijven worden eveneens door een veelheid aan factoren bepaald. Er kan derhalve geen direct verband worden gelegd tussen eventuele omzetdalingen in het bedrijfsleven en tekorten aan geschoolde informatici. </antwoord>
      <antwoord nummer="3">Uit «Education at a glance» (OESO, 1995) blijkt dat het aandeel gediplomeerden in het wetenschappelijk onderwijs in de richting «mathematics and computing» in 1992 3,0% bedraagt voor Nederland. Het gemiddelde van de OESO-landen waarvoor deze gegevens beschikbaar zijn, is 3,6%. </antwoord>
      <antwoord nummer="4">Het aantal eerstejaars informatici in het wetenschappelijk onderwijs is sinds 1988 aanzienlijk gedaald. De meest actuele prognoses van het Researchcentrum voor Onderwijs en Arbeidsmarkt («De arbeidsmarkt naar opleiding en beroep tot 2000», oktober 1995) tonen aan dat in de komende jaren het aanbod van hoger opgeleide informatici onvoldoende zal zijn om in de vraag te voorzien. Zoals ik samen met mijn collega’s van Onderwijs, Cultuur en Wetenschappen (OCW) en van Landbouw, Natuurbeheer en Visserij ook in «Kennis in beweging» heb aangegeven blijft het aantal technici dat wordt opgeleid een zorgpunt. Het is daarom van belang dat leerlingen al op jonge leeftijd leren omgaan met techniek. In het kader van het «Actieplan techniek voor het basisonderwijs» wordt hieraan al hard gewerkt. Het tijdens de behandeling van de begroting van OCW aangekondigde actieplan «Nieuwe media voor het onderwijs» wordt in het voorjaar 1996 uitgebracht. Dit plan is specifiek gericht op het meer vertrouwd maken van docenten en leerlingen met informatietechnologie. Maar zeker zo belangrijk is dat het bedrijfsleven duidelijker signalen geeft dat het perspectief voor opgeleiden waarvoor het bedrijfsleven tekorten verwacht, aanzienlijk beter is dan dat voor anderen. Merkwaardig genoeg is dit nu niet het geval, noch in belonings-, noch in carrie`reperspectief. De collega van OCW voelt zich ook in persoonlijke zin hierbij betrokken. Een dochter van hem zal binnenkort in de informatica afstuderen. Hogelijk mag dit beschouwd worden als een goed voorbeeld. </antwoord>
      <antwoord nummer="5">Ik heb geen inzicht in cijfers die erop wijzen dat 40% van de nieuwe banen afkomstig is van bedrijven gerelateerd aan de informatiesector. Wel is bekend dat de informatietechnologie een belangrijke stimulans kan zijn voor groei in andere sectoren. Om die reden acht ik een sterke informatiesector en voldoende beschikbaarheid van goed opgeleide informatici van groot belang voor de werkgelegenheid. </antwoord>
      <antwoord nummer="6">In het onderwijs moet blijvend aandacht worden gegeven aan de kwalitatieve en kwantitatieve aansluiting op de behoeften van het bedrijfsleven. Zo zal nieuwe technologische kennis sneller moeten doorstromen naar het beroepsonderwijs. Hiertoe stelt de overheid een «Innovatiefonds Technologie en Beroepsonderwijs» in van f 15 mln. per jaar. Meer in den brede wordt de inhoudelijke afstemming op de beroepspraktijk versterkt via het vernieuwingsfonds voor het hoger beroepsonderwijs. Verder wordt in het HOOP in het kader van de studeerbaarheid de inzet van de verworvenheden van informatietechnologie in het leerproces als prioritair aangemerkt. Meer specifiek wordt binnen mijn departement, in samenwerking met het Ministerie van OCW, een actieplan op het gebied van software voorbereid. Ee´n van de actiepunten is het verbeteren van de aansluiting tussen bedrijfsleven en de kennisinfrastructuur. Daar waar het gaat om kwantitatieve aansluitingsproblemen ligt er mijns inziens ook een belangrijke verantwoordelijkheid voor het bedrijfsleven. Om schoolverlaters voor informatica, of een andere technische vervolgopleiding, te interesseren zijn juist bedrijven het beste in staat om te laten zien wat het werken als informaticus inhoudt. Daarnaast zullen bedrijven goede carrie`reperspectieven moeten bieden om het werken in de informatiesector aantrekkelijk te maken. Als ook van die kant initiatieven worden genomen, zal het mogelijk zijn om gezamenlijk bovengenoemde knelpunten te voorkomen. </antwoord>
      <noten afkomstig="antwoord"/>
   </antwoorden>
</kvr>
