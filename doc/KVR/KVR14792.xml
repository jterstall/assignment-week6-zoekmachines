<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over de mogelijkheden van rechterlijke toetsing van onrechtmatigheden in aan de vreemdelingenbewaring voorafgaande trajecten ingevolge de Vreemdelingenwet 2000. (Ingezonden 22 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14792
</item>
         <item attribuut="Inhoud">Vragen inzake knelpunten in de effectieve toegang van de vreemdeling in de vreemdelingenbewaring tot de rechter inzake het aan de orde stellen van onregelmatigheden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Vreemdelingenrecht)</item>
         <item attribuut="Trefwoorden">Gevangeniswezen Vreemdelingen</item>
         <item attribuut="Vindplaats">Kamervragen met antwoord 2001-2002, nr. 411, Tweede Kamer</item>
         <item attribuut="Vraagnr_bij_indiening">2010202690</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-12-17</item>
         <item attribuut="Datum_indiening">2001-11-22</item>
         <item attribuut="Document-id">KVR14792</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="855" allpagenumbers="855 856" vetnummer="2010202690" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14792" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="411" onderwerp="" indiendatum="2001-11-22">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-12-17">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u van oordeel dat een vreemdeling die in vreemdelingenbewaring wordt gesteld effectieve toegang tot een rechter dient te hebben om hem onrechtmatigheden die zich in het strafrechtelijke voortraject hebben voorgedaan ter toetsing te kunnen voorleggen? Zo ja, denkt u dat daartoe voldoende mogelijkheden bestaan? Zo ja, welke dan? Bent u van mening dat bij die toetsing voor de vreemdelingenrechter – al dan niet in het kader van de vreemdelingenbewaring – een rol zou moeten zijn weggelegd? Zo neen, waarom niet? Zo ja, bent u bereid maatregelen te treffen die een vorm van effectieve (marginale) toetsing door de vreemdelingenrechter van het strafrechtelijke voortraject alsnog <voetnoot nummer="1"/>mogelijk maken? </vraag>
      <vraag nummer="2">Als u van mening bent dat de toets van het strafrechtelijk voortraject voorbehouden is aan de strafrechter, hoe waardeert u dan dat in veel gevallen waarin aan de vreemdelingenbewaring een strafrechtelijk traject vooraf is gegaan, dat traject is beëindigd zonder dat de strafrechter daarbij op enig moment betrokken is geweest? </vraag>
      <vraag nummer="3">Bent u van oordeel dat een vreemdeling die in vreemdelingenbewaring wordt gesteld effectieve toegang dient te hebben tot een rechter om hem onrechtmatigheden die zich hebben voorgedaan in de uitoefening van anders dan bij u of krachtens de Vreemdelingenwet 2000 toegekende toezichthoudende taken voor te kunnen leggen? Zo neen, waarom niet? Zo ja, bent u van mening dat bij die toetsing voor de vreemdelingenrechter – al dan niet in het kader van de toetsing van de vreemdelingenbewaring – een rol zou moeten zijn weggelegd? Zo neen, waarom niet? </vraag>
      <vraag nummer="4">Bent u van oordeel – ook in het licht van het habeas corpus-beginsel van artikel 5 EVRM – dat de Vreemdelingenwet 2000 en andere wet- of regelgeving (anders dan artikel 5:13 van de Algemene wet bestuursrecht), voldoende mogelijkheden bieden voor de rechter om een effectieve (marginale) toets op bovengenoemde punten uit te voeren? Zo ja, op welke mogelijkheden doelt u? Zo neen, bent u bereid over te gaan tot aanpassing van wet- en regelgeving? </vraag>
      <noten afkomstig="vraag">
         <noot nummer="1">Gelet op uitleg van de Afdeling bestuursrechtspraak van de Raad van State van de door de vreemdelingenrechter ingevolge de Vreemdelingenwet 2000 uit te voeren toets, zie de uitspraak in hoger beroep van 25 oktober 2001 in de zaak van de vrijgelaten Algerijnse, voorheen van terrorisme verdachte, illegaal</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ook de vreemdeling die in vreemdelingenbewaring is gesteld, dient effectieve toegang tot een rechter te hebben om eventuele onrechtmatigheden in een strafrechtelijk voortraject te kunnen laten toetsen. Die rechter hoeft echter niet een vreemdelingenrechter te zijn. Voor beoordeling van vermeende onrechtmatigheden bij de uitoefening van andere bevoegdheden dan die bij of krachtens de Vreemdelingenwet 2000 zijn toegekend, kan een vreemdeling zoals iedere burger zich wenden tot de ter zake bevoegde strafrechter, bestuursrechter of de civiele (rest)rechter. Zo kan de vreemdeling die na een strafrechtelijk voortraject in vreemdelingenbewaring is gesteld en meent dat in het strafvorderlijke voortraject fouten zijn gemaakt, zich in het kader van artikel 89 Sv tot de strafrechter of in het kader van artikel 6:162 BW tot de civiele rechter wenden. De Afdeling bestuursrechtspraak van de Raad van State heeft geoordeeld dat de taak van de vreemdelingenrechter is beperkt tot de beoordeling van bij of krachtens de Vreemdelingenwet 2000 toegekende bevoegdheden en dat de Vreemdelingenwet 2000 de vreemdelingenrechter voor andere bevoegdheden geen ruimte biedt. Zoals aangegeven in de brieven van 10 en 25 oktober 2001 (Kamerstukken II, 2000–2001, 28 041, nrs. 1–2) deelt de regering dit standpunt. De vreemdelingenrechter heeft bij de beoordeling van het strafrechtelijke voortraject derhalve geen rol. Aangezien iedere burger wiens strafrechtelijke detentie is geëindigd, ongeacht de vraag of hij nadien in vreemdelingenbewaring is gesteld, effectieve toegang tot een terzake bevoegde rechter heeft, is er geen sprake van een lacune in de rechtsbescherming die tot ingrijpen van de wetgever noopt. </antwoord>
      <antwoord nummer="2">Een ieder die strafrechtelijk gedetineerd is geweest, derhalve ook de vreemdeling die nadien in vreemdelingenbewaring is gesteld, kan zich op grond van artikel 89 Sv tot de strafrechter wenden met het oog op het verkrijgen van schadevergoeding. Tegen de beslissing tot inbewaringstelling en het bevel tot gevangenhouding kan de verdachte op grond van het Wetboek van Strafvordering (artikelen 69 en 71) opkomen. Ten slotte is niet uitgesloten dat de verdachte zich op grond van 6:162 BW tot de civiele rechter wendt met een vordering wegens onrechtmatige daad. Eventuele onvolkomenheden in dat strafrechtelijke voortraject brengen niet noodzakelijkerwijs onrechtmatigheid van de vreemdelingenrechtelijke staandehouding of inbewaringstelling mee. </antwoord>
      <antwoord nummer="3">Het bovenstaande geldt ceteris paribus ook ten aanzien van de aan vreemdelingenrechtelijke staandehouding of in bewaringstelling voorafgaande uitoefening van toezichtsbevoegdheden op grond van een andere wet dan de Vreemdelingenwet 2000. De vreemdelingenrechter kan aan de Vreemdelingenwet 2000 geen bevoegdheid tot toetsing van dergelijke toezichtsbevoegdheden ontlenen. Voor zover de desbetreffende bijzondere wet niet in adequate (bestuursrechtelijke) rechtsbescherming voorziet, komt de civiele rechter als restrechter rechtsmacht toe. </antwoord>
      <antwoord nummer="4">Uit het voorgaande volgt dat de bestaande regelgeving een ieder met rechtens te beschermen belangen voldoende toegang biedt tot een terzake bevoegde rechter en dat er geen lacune in de rechtsbescherming is die tot aanpassing van die regelgeving noodzaakt. Mij zijn geen situaties bekend waarin verdragsbepalingen als artikel 5 EVRM noodzaken tot beoordeling van het (strafrechtelijke) voortraject door de vreemdelingenrechter. </antwoord>
      <noten afkomstig="antwoord"/>
   </antwoorden>
</kvr>
