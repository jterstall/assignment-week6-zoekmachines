<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over de mogelijke bezuinigingen op de handhavingstaken van de Algemene Inspectie Dienst (AID). (Ingezonden 11 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19014
</item>
         <item attribuut="Inhoud">Vragen naar aanleiding van het kennelijke feit dat de AIVD niet langer is belast met handhaving inzake de jacht, maar dat deze controletaak is overgeheveld naar de politie (begroting ministerie van BZK).</item>
         <item attribuut="Rubriek">Natuur (Jacht) Rijksbegrotingen (Landbouw, Natuur en Voedselkwaliteit) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Jacht Opsporingen Rijksbegroting Landbouw Natuur en Voedselkwaliteit</item>
         <item attribuut="Vindplaats">Kamervragen met antwoord 2003-2004, nr. 418, Tweede Kamer</item>
         <item attribuut="Vraagnr_bij_indiening">2030402810</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-12-03</item>
         <item attribuut="Datum_indiening">2003-11-11</item>
         <item attribuut="Document-id">KVR19014</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="901" allpagenumbers="901 902" vetnummer="2030402810" code="0304tkkvr418" lopendefooter="Tweede Kamer, vergaderjaar 2003–2004, Aanhangsel" filenaam="KVR19014" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="418" onderwerp="" indiendatum="2003-11-11">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-12-3">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Is besloten de opsporingsambtenaren van de AID niet meer in te zetten bij handhaving van zaken die met jacht verband houden? Is het uw voornemen deze handhaving in handen van de politie te leggen? Zo ja, wat waren uw overwegingen bij het nemen van deze beslissing? </vraag>
      <vraag nummer="2">Is er 40 miljoen euro structureel van de begroting van uw ministerie naar de begroting van het ministerie van Binnenlandse Zaken en Koninkrijksrelaties overgeheveld? Is het waar dat dit bedrag niet is geoormerkt en dat er geen afspraken gemaakt zijn over prestatie-eisen wat politiecontrole op dit gedeelte van de Flora- en Faunawet betreft? Zo ja, waarom? </vraag>
      <vraag nummer="3">Klopt het dat er geen afspraken zijn gemaakt over het bijscholen van politieagenten om dit controlewerk uit te voeren en dat kennisoverdracht alleen plaats zal vinden als de douane/politie bereid is daar voor te betalen? Zo ja, deelt u de vrees dat de controle en handhaving van de Flora- en Faunawet, waar het gaat om jacht, zal verslechteren? </vraag>
      <vraag nummer="4">Zijn er met de uitoefening van de jacht naar schatting 30 000 hobbyisten actief met veelal in hun dienst zijnde jachtopzichters met BOA-bevoegdheid, waarbij in het verleden door de AID met regelmaat overtredingen van de jachtwetgeving zijn vastgesteld door deze toezichthouders zelf? Kunt u aangeven op welke wijze de onafhankelijkheid van het toezicht gewaarborgd is op deze wijze? </vraag>
      <vraag nummer="5">Kunnen politie-ambtenaren, die nu het toezicht op de handhaving groene wetten met betrekking tot de jacht zouden moeten doen, zelf jachtbeoefenaars zijn? Zo ja, als hoe onafhankelijk moet dan het toezicht beoordeeld worden? </vraag>
      <vraag nummer="6">Is besloten de afdeling natuurbeheer van de AID terug te brengen van 31 fte naar 24 fte? Is besloten het steunpunt op Schiphol te sluiten? Zo ja, waarom? </vraag>
      <vraag nummer="7">Welke consequenties zal dit hebben op de handhaving van het CITES-beleid? Bent u bereid om de Kamer hierover weer halfjaarlijks op de hoogte te stellen? Zo neen, waarom niet? </vraag>
      <vraag nummer="8">Houdt de AID slechts 2000 uren over voor handhaving groene wetten en bestaat daarover onvrede binnen de AID? </vraag>
      <vraag nummer="9">Bent u bereid een substantieel deel van het budget, dat aan de politie ten dienste staat voor handhaving groene wetten, terug te brengen naar de AID om onafhankelijk jachttoezicht te waarborgen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De eerste verantwoordelijkheid voor de handhaving van wet- en regelgeving op het gebied van jacht en met name stroperij ligt bij de politie. In het verleden was het toezicht op de naleving van de Jachtwet een taak van de veldpolitie. Bij de opheffing van de veldpolitie is deze taak overgegaan naar de politie. Uiteraard hecht ik belang aan een goed toezicht op de naleving van de wet- en regelgeving op het gebied van jacht. LNV zet dan ook in op goede samenwerking van AID met de politie. Zo is er in elke politieregio een AID-controleur aangewezen die contacten heeft met de politie. In voorkomende gevallen schakelt de AID de politie in. </antwoord>
      <antwoord nummer="2 en 9">Nee, er is geen geld structureel van de begroting van LNV overgeheveld naar de begroting van het ministerie van BZK voor groene handhaving. Wellicht wordt in de vraag gedoeld op gelden (f 60 miljoen naar BZK en f 20 miljoen naar Justitie) die in het kader van het milieubeleidsplan I (Kamerstuk 21 137, nrs. 1–2) vanuit VROM zijn verstrekt ten behoeve van het intensiveren van de handhaving van de milieuwetgeving. </antwoord>
      <antwoord nummer="3">Er zijn afspraken over opleidingen op het gebied van CITES (soortenkennis) tussen de AID en politie. Tot nu toe is daar niet voor betaald. In 2005 zal de AID een baten/lastendienst zijn, in het kader hiervan is het niet uitgesloten dat de AID in de toekomst een bijdrage vraagt van handhavingspartners voor opleidingen. Met betrekking tot de jacht zijn er geen specifieke afspraken met de politie gemaakt over bijscholing of opleiding. In de primaire opleiding van politieagenten is de groene wetgeving al sinds jaar en dag een onderdeel. Als voortgezette opleiding verzorgt het LSOP ook al jaren een verdiepingscursus groene wetgeving (Flora- en faunawet) met praktijkoefeningen. Ook bij de wijziging van Jachtwet naar Flora- en faunawet is een omscholingscursus ontwikkeld die in het land gegeven wordt. </antwoord>
      <antwoord nummer="4">Het komt slechts zeer incidenteel voor dat er daadwerkelijk een overtreding vastgesteld wordt bij jachtopzichters met BOA-bevoegdheid. De AID houdt geen separate rapportage hiervan bij. Ingevolge artikel 36 lid 2 Besluit Buitengewoon Opsporingsambtenaar (BBO) wordt op de (groene) BOA’s namens de minister van Justitie, behoudens een enkele uitzondering (artikel 36 lid 2 en art. 37 BBO), toezicht gehouden door de hoofdofficier van Justitie van het arrondissementsparket waar de BOA werkzaam is (art. 38 BBO). De korpschef van de politieregio waar de (groene) BOA werkzaam is, oefent het directe toezicht uit (artikel 39 BBO). Hiermee is onafhankelijk toezicht gewaarborgd. </antwoord>
      <antwoord nummer="5">Er is in de regelgeving geen belemmering voor politieambtenaren die belast zijn met het hier bedoelde toezicht om zelf ook de jacht te beoefenen. Vanuit een oogpunt van onafhankelijkheid van het toezicht door politieambtenaren is dit ook niet bezwaarlijk. Politieambtenaren zijn deelnemers aan onze samenleving en zij zijn nu juist opgeleid om goed om te kunnen gaan met de spanning met het werk als ambtsedig politieambtenaar die hiermee soms gepaard gaat. In de opleiding wordt hieraan veel aandacht besteed. De korpsbeheerder is overigens verantwoordelijk voor het integriteitsbeleid binnen zijn korps. </antwoord>
      <antwoord nummer="6, 7 en 8">Voor de groene handhaving is bij de AID circa 30 fte beschikbaar (1 fte is 1400 uur). Deze capaciteit is al een aantal jaren constant en zal ook voor 2004 worden gecontinueerd. Van sluiting van het CITES-steunpunt op Schiphol is geen sprake. In de toekomst zal LNV samen met VROM in de milieuhandhavingsrapportage jaarlijks aan de Kamer rapporteren over de handhavingsresultaten ten aanzien van natuur en milieu. </antwoord>
      <noten afkomstig="antwoord"/>
   </antwoorden>
</kvr>
