<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over de opleidings- en werkgelegenheidskansen voor de laaggeschoolden en kansarme werkzoekenden. (Ingezonden 4 oktober 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3863
</item>
         <item attribuut="Inhoud">Vragen over het succes van de GOA-organisaties (Gemeenschappelijke Opleidingsactiviteiten) in relatie tot de fiscalisering van het leerlingwezen.</item>
         <item attribuut="Rubriek">Arbeid (Werkloosheidsbestrijding) Beroepsonderwijs en volwasseneneducatie (Leerlingwezen)</item>
         <item attribuut="Trefwoorden">Leerlingwezen Werkloosheidsbestrijding</item>
         <item attribuut="Vindplaats">Kamervragen met antwoord 1996-1997, nr. 196, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1996-10-25</item>
         <item attribuut="Datum_indiening">1996-10-04</item>
         <item attribuut="Document-id">KVR3863</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="196" onderwerp="" indiendatum="1996-10-4">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1996-10-25">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de GOA-organisaties (Gemeenschappelijke Opleidingsactiviteiten), die in samenwerking met het bedrijfsleven vele laaggeschoolde en kansarme werkzoekenden opleidt, waarvan 80% meteen na de opleiding een arbeidsplaats verwerft? </vraag>
      <vraag nummer="2">Nemen door de invoering van de fiscalisering van het leerlingwezen de opleidings- en werkgelegenheidskansen voor deze groep laaggeschoolde en kansarme werkzoekenden enorm af? </vraag>
      <vraag nummer="3">Worden deze GOA’s gefinancierd uit het leerlingwezen en bedrijfsbijdragen van het bedrijfsleven? </vraag>
      <vraag nummer="4">Deelt u de mening, dat door fiscalisering van het leerlingwezen de opleidings- en werkgelegenheidskansen voor de laaggeschoolden en kansarme werkzoekenden via de GOA’s drastisch afnemen, omdat door het vervallen van de subsidie bedrijven veel minder geneigd zullen zijn mensen uit deze groep in dienst te nemen als ze werknemers kunnen krijgen die de juiste kwalificatie al hebben en daardoor direct inzetbaar zijn? </vraag>
      <vraag nummer="5">Is het leerlingwezen niet juist bedoeld om ook doelgroepen aan de onderkant van de arbeidsmarkt een kans te geven en wordt door deze ontwikkeling die doelgroep niet een kans ontnomen? </vraag>
      <vraag nummer="6">Bent u bereid een oplossing te zoeken voor dit probleem dat ontstaat als neveneffect van de fiscalisering van het leerlingwezen? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen. De maximering van de vermindering afdracht loonbelasting in verband met het volgen van onderwijs tot 130% Wettelijk minimum loon, eventueel in combinatie met vermindering afdrachtskorting op basis van een laag loon, is juist bedoeld om scholings- en werkgelegenheidskansen te cree¨ren aan de onderkant van de arbeidsmarkt. Uit gegevens van de Arbeidsvoorzieningsorganisatie blijkt tevens dat het overgrote deel van de deelnemers in de GOA-constructie aan de Wet Vermindering Afdracht loonbelasting en premie voor de volksverzekeringen (WVA), onderdeel vermindering afdracht loonbelasting in verband met het volgen van onderwijs, voldoet. Bovendien wordt op dit moment op mijn verzoek door een extern onderzoeksbureau nagegaan in hoeverre de bedrijfstakken reeds oplossingen hebben bedacht voor de eventuele resterende probleemgevallen. </antwoord>
      <antwoord nummer="3">Zoals hierboven al gesteld wordt een groot deel van de GOA’s mede gefinancierd door de WVA. Daarnaast dragen de verschillende O&amp;O-fondsen in grote mate bij. </antwoord>
      <antwoord nummer="4">Neen, die mening deel ik niet. Het Kabinet heeft door middel van de WVA het aanbieden van een arbeidsovereenkomst voor laaggeschoolden en kansarme werkzoekenden juist aantrekkelijker gemaakt. Op grond van de WVA kunnen werkgevers in aanmerking komen voor een verlaging van de bruto werkgeverslasten ter hoogte van maximaal f 4500,– per jaar. Deze fiscale faciliteit is ook van toepassing op de GOA’s mits er sprake is van een arbeidsovereenkomst. Indien er geen sprake is van een arbeidsovereenkomst en er dus ook geen belastingen en premies worden afgedragen, kan evenwel geen aanspraak op de fiscale faciliteit worden gemaakt. Om de desbetreffende GOA’s in de gelegenheid te stellen zich aan te passen aan de nieuwe situatie is door het CBA voor het kalenderjaar 1996 een overgangsmaatregel getroffen. Signalen vanuit verschillende sectoren wijzen uit dat met voortvarendheid en inventiviteit aan oplossingen wordt gewerkt. </antwoord>
      <antwoord nummer="5">Het leerlingwezen is niet primair bedoeld om doelgroepen aan de onderkant van de arbeidsmarkt een kans te geven. Het is een goede kwalificatiemogelijkheid voor iedereen, die een combinatie van leren en werken zoekt. Dit laat onverlet dat een leerlingwezenopleiding als de assistentenopleiding uitstekend geschikt is voor deze doelgroep. </antwoord>
      <antwoord nummer="6">Aangezien ik uw mening niet deel dat er door de fiscalisering een probleem ontstaat voor de doelgroepen aan de onderkant van de arbeidsmarkt, acht ik het ook niet nodig naar een oplossing te zoeken. </antwoord>
      <noten afkomstig="antwoord"/>
   </antwoorden>
</kvr>
