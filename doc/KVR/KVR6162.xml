<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over transgene aardappels. (Ingezonden 14 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6162
</item>
         <item attribuut="Rubriek">Gezondheidszorg (Genetische manipulatie) Landbouw (Landbouwproducten)</item>
         <item attribuut="Trefwoorden">Aardappelen Biotechnologie</item>
         <item attribuut="Vindplaats">Kamervragen met antwoord 1997-1998, nr. 419, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-12-12</item>
         <item attribuut="Datum_indiening">1997-11-14</item>
         <item attribuut="Document-id">KVR6162</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="857" allpagenumbers="857 858" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6162" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="419" onderwerp="" indiendatum="1997-11-14">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1997-12-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Landbouw, Natuurbeheer en Visserij en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de berichten dat transgene aardappels leiden tot een verminderde vruchtbaarheid bij lieveheersbeestjes en tot een halvering van de levensduur bij deze diertjes die leven van op deze aardappels levende bladluizen? <voetnoot nummer="1"/>
      </vraag>
      <vraag nummer="2">Acht u de waarschuwing van het Scottish Crop Research Institute dat op grond van deze onderzoeksresultaten onvoorziene ecologische consequenties moeten worden verwacht ten gevolge van de introductie van transgene gewassen? </vraag>
      <vraag nummer="3">Toont dit voorbeeld en tonen soortgelijke voorbeelden niet overduidelijk aan dat er aan de aan genetische manipulatie ten grondslag liggende risicoanalyse het nodige schort en dat over de gevolgen van de introductie van transgene gewassen op langere termijn in wezen zeer weinig met zekerheid gezegd kan worden? </vraag>
      <vraag nummer="4">Welke conclusies trekt u uit deze onthullende onderzoeksresultaten ten aanzien van de vergunningverlening voor proeven met planten waarbij genetische manipulatie wordt toegepast? </vraag>
      <vraag nummer="5">Zijn er reeds andere transgene aardappels ontwikkeld? Zo ja, is op grond van de Schotse onderzoeksresultaten sprake van veiligheidsrisico’s voor mensen en/of dieren? </vraag>
      <noten afkomstig="vraag">
         <noot nummer="1" datum="1997-11-11" bron="Agrarisch Dagblad">Agrarisch Dagblad, 11 november 1997</noot>
      </noten>
   </vragen>
   <antwoorden aantal="3">
      <antwoord nummer="1">In het bedoelde artikel in het Agrarisch Dagblad werd melding gemaakt van een artikel in het blad Bionieuws waarin wordt ingegaan op de resultaten van een Schotse onderzoeksgroep, de Scottish Crop Research Institute (SCRI). Het ging in dat Schotse onderzoek om het volgende. Uit een modelstudie van het SCRI is gebleken dat vrouwelijke lieveheersbeestjes minder eitjes legden en minder lang leefden indien zij bladluizen hadden gegeten die op bepaalde genetisch gemodificeerde aardappelplanten hadden geparasiteerd. Het ging daarbij om genetisch gemodificeerde aardappelplanten waarin het gen voor lecitine eiwit (agglutinine) afkomstig uit sneeuwklokjes was gebracht. De resultaten van deze modelstudie moeten worden gezien in de context van het gehele door die onderzoeksgroep uitgevoerde onderzoek. In een onderzoeksprogramma naar de mogelijkheden van geïntegreerde bestrijding, zoekt het SCRI naar de mogelijkheden om het gebruik van bestrijdingsmiddelen terug te dringen door onder meer het gebruik van rassen die resistent zijn tegen ziekten of plagen. In gevallen waarbij die resistentie is gebaseerd op de aanmaak in planten van stoffen die giftig zijn voor bladluizen of vraatinsecten, is het van belang te weten of er redenen zijn om aan te nemen dat die stoffen ook nadelige effecten zullen hebben voor bijvoorbeeld insecten die bladluizen eten of voor andere nuttige insecten. De onderhavige modelstudie is uitgevoerd om te onderzoeken in hoeverre een toxine die is opgehoopt in bladluizen die hebben geparasiteerd op planten die een dergelijke stof produceren, een nadelig effect heeft op lieveheersbeestjes die die luizen eten. Daarbij heeft men als model gekozen voor perzik-aardappelluizen en lieveheersbeestjes, en voor aardappelplanten die het aspecifieke toxine lecitine aanmaken, waarvan mag worden aangenomen dat die een nadelig effect kan hebben op die lieveheersbeestjes. Van wetenschappelijk belang is dus niet zozeer de vraag of dat toxine een bepaald negatief effect heeft op lieveheersbeestjes (gegeven de aard van het toxine mag daar van worden uitgegaan) maar de vraag in welke mate dat toxine door ophoping in luizen een nadelig effect heeft op lieveheersbeestjes die die luizen eten. Tot slot nog enkele algemene opmerkingen naar aanleiding van dit onderzoek. Het gaat hier om een modelstudie waarbij men heeft gekozen voor een toxine waarvan bepaalde effecten te verwachten zijn. Voor praktijktoepassingen zal men veel eerder kiezen voor een toxine dat specifiek is voor luizen, met geen of weinig kans voor effecten op andere onschadelijke organismen. Voor wat betreft de waargenomen effecten moet er op worden gewezen dat indien hetzelfde toxine in een wilde aardappelvariëteit zou voorkomen en deze via traditionele kruising in een aardappelras wordt gebracht, dit tot dezelfde effecten zal leiden. </antwoord>
      <antwoord nummer="2, 3 en 4">Zoals ik in het antwoord op vraag 1 heb toegelicht, is het feit dat er een dergelijk effect was op lieveheersbeestjes niet verrassend of onthullend. Wat het onderzoek aan nieuwe informatie heeft opgeleverd, is de mate waarin die effecten kunnen optreden via deze toedieningsroute. Uit dit Schotse onderzoek en uit de vele andere soortgelijke onderzoeken die wereldwijd zijn en worden uitgevoerd, kan zowel een algemene als een voor dit geval specifieke conclusie worden getrokken. In het algemeen kunnen we stellen dat de resultaten van deze onderzoeken duidelijk maken dat een zorgvuldige risico-analyse op mogelijke ecologische effecten een belangrijk onderdeel dient te zijn bij de ontwikkelingen van genetisch gemodificeerde organismen. Met betrekking tot dit specifieke geval kunnen we concluderen dat het uitgevoerde onderzoek in feite bevestigt dat in de risico-analyses die worden uitgevoerd over genetisch gemodificeerde gewassen waarin toxinen worden aangemaakt, de juiste aspecten (zoals specificiteit van het toxine) aan de orde komen. </antwoord>
      <antwoord nummer="5">Op dit moment zijn er twee genetisch gemodificeerde aardappelrassen aangemeld voor toelating op de markt in Europa. Het gaat daarbij niet om aardappelrassen met insectenresistenties, maar om rassen waarvan de zetmeelsamenstelling is gewijzigd en waarbij de in het Schotse onderzoek genoemde aspecten geen rol spelen. Dit zijn bovendien geen consumptieaardappelen maar zgn. «fabrieksaardappelen» voor zetmeelproductie. </antwoord>
      <noten afkomstig="antwoord"/>
   </antwoorden>
</kvr>
