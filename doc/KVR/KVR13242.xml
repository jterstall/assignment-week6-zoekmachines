<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de minister van Volksgezondheid, Welzijn en Sport over BTW-heffing in de gezondheidszorg. (Ingezonden 1 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13242
</item>
         <item attribuut="Inhoud">Vragen over BTW die zorginstellingen aan elkaar moeten berekenen als zij elkaar facilitair ondersteunen, tenzij samen een concern vormen. Dit beperkt de vrijheid van keuze die de instellingen hebben.</item>
         <item attribuut="Rubriek">Belastingen (BTW) Gezondheidszorg (Algemeen)</item>
         <item attribuut="Trefwoorden">BTW Gezondheidszorg</item>
         <item attribuut="Vindplaats">Kamervragen met antwoord 2000-2001, nr. 797, Tweede Kamer</item>
         <item attribuut="Vraagnr_bij_indiening">2000105730</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">2001-03-06</item>
         <item attribuut="Datum_indiening">2001-02-01</item>
         <item attribuut="Document-id">KVR13242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1653" allpagenumbers="1653 1654" vetnummer="2000105730" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13242" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="797" onderwerp="" indiendatum="2001-02-1">
         <vrager partij="CDA" oorsprong="parlement">Dankers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="6 maart 2001), zie ook Aanhangsel Handelingen nr. 751, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat zorginstellingen (thuiszorg, verpleeg- en verzorgingshuizen) die elkaar facilitair ondersteunen c.q. een keten vormen, BTW moeten heffen/betalen over geleverde diensten, met als gevolg een kostenverhogend effect? Is het u voorts bekend dat dit niet het geval is als deze instellingen formeel een concern vormen? </vraag>
      <vraag nummer="2">Is het u tevens bekend dat gemeenten en provincies waarschijnlijk per 1 januari 2002 de extra BTW voor uitbestede taken terug kunnen krijgen via een op te richten BTW-compensatiefonds? </vraag>
      <vraag nummer="3">Hoe beoordeelt u de in vraag 1 geschetste problematiek, mede in het licht van het beleid gericht op het bieden van keuzemogelijkheid aan zorgvragers, waardoor het niet altijd wenselijk is dat zorginstellingen een concern vormen of fuseren? </vraag>
      <vraag nummer="4">Bent u bereid om ook voor de zorgsector te overwegen een BTW-compensatiefonds op te richten, dan wel op andere wijze tegemoet te komen aan de kostenverhogende effecten van BTW-heffingen? Zo ja, op welke wijze en op welke termijn? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">Zorginstellingen, zoals thuiszorgorganisaties en verpleeg- en verzorgingshuizen, worden als ondernemer aangemerkt als zij zelfstandig prestaties verrichten. Het ondernemerschap betekent overigens niet dat steeds BTW is verschuldigd. Veel prestaties van zorginstellingen zijn namelijk vrijgesteld van BTW. Zo geldt een vrijstelling voor het verzorgen en verplegen van personen die in een instelling zijn opgenomen en is ook de geïndiceerde thuiszorg vrijgesteld. Als zorginstellingen jegens elkaar prestaties verrichten in de facilitaire sfeer, zoals het verzorgen van de financiële administratie of het ter beschikking stellen van personeel, is wél BTW verschuldigd. Deze prestaties, die niet kenmerkend zijn voor de zorgsector, worden verricht in vele geledingen van zowel de profit- als de non-profit-sector. Toch is het onder omstandigheden mogelijk dat BTW-heffing achterwege blijft. In de eerste plaats kan het zijn dat meerdere zorginstellingen, bijvoorbeeld bij de aanwezigheid van een fiscale eenheid, als één ondernemer zijn aan te merken. De onderlinge dienstverrichting is dan niet aan BTW-heffing onderworpen. Voorts is er het in de rechtspraak ontwikkelde leerstuk van kosten voor gemene rekening. Volgens dat leerstuk kan BTW-heffing achterwege blijven indien sprake is van uitgaven die rechtstreeks zijn gedaan voor gemene rekening van de betrokken partijen. Hierbij geldt de voorwaarde dat de kosten voor het werkelijke bedrag en volgens een tevoren vastgestelde verdeelsleutel moeten worden omgeslagen over de betrokken ondernemers terwijl het risico van deze kosten alle partijen aangaat volgens een vooraf overeengekomen verdeelsleutel. Met betrekking tot het ter beschikking stellen van personeel tussen zorginstellingen is nog een faciliteit neergelegd in een notitie aan de Tweede Kamer der Staten-Generaal inzake het ter beschikking stellen van personeel in onder andere de gezondheidssector <voetnoot nummer="1"/>. Deze faciliteit houdt in dat BTW-heffing achterwege kan blijven mits, kort gezegd, de inlening een structureel karakter heeft en de inlenende zorginstelling materieel optreedt als werkgever. Deze voorwaarden beogen concurrentieverstoring te voorkomen ten opzichte van andere ondernemers, zoals uitzendbureaus, die eveneens personeel ter beschikking stellen aan zorginstellingen. De in deze vragen bedoelde aangelegenheid is overigens reeds onderwerp van gesprek tussen enkele (koepel)organisaties voor thuiszorg en verpleeg- en verzorgingshuizen en de Staatssecretaris van Financiën. Daarbij is onder meer afgesproken dat die organisaties zullen bezien of en zo ja, in welke gevallen de hiervóór genoemde mogelijkheden om BTW-heffing achterwege te laten voldoende soelaas bieden voor de door hen onderkende problematiek. Zodra de betrokken organisaties hun rapportage hierover hebben afgerond, zullen de gesprekken daarover met Financiën worden voortgezet. </antwoord>
      <antwoord nummer="2" voetnoot="2 3">Op 18 september 2000 is het wetsvoorstel voor de Wet op het BTW-compensatiefonds ingediend bij de Tweede Kamer der Staten-Generaal <voetnoot nummer="2"/>. De voeding van het voorgestelde BTW-compensatiefonds zal primair plaatsvinden door een verlaging van de uitkering aan de gemeenten en provincies uit het gemeentefonds respectievelijk het provinciefonds. Hierdoor is de invoering van het BTW-compensatiefonds voor het Rijk budgettair neutraal. In de brief van de Minister van Financiën van 1 februari jl. aan de Tweede Kamer is gemeld dat in een bestuurlijk overleg met vertegenwoordigers van de Vereniging van Nederlandse Gemeenten en het Interprovinciaal Overleg is afgesproken dat de datum van inwerkingtreding van het wetsvoorstel voor zowel gemeenten als provincies wordt bepaald op 1 januari 2003 <voetnoot nummer="3"/>. </antwoord>
      <antwoord nummer="3">Ik ben van mening dat een verdere concentratie belemmerend kan zijn voor de keuzevrijheid van de verzekerden. De samenwerking op regionaal niveau ten behoeve van een goede op de cliënt gerichte organisatie van de zorg is een autonoom en wenselijk proces. Die samenwerking behoeft niet altijd te resulteren in fusies (zie ook het antwoord op de vraag van mevr. Van Vliet zoals opgenomen in de bijlage bij de brief van de Staatssecretaris van VWS aan de Tweede Kamer van 16 februari jl. betreffende het Notaoverleg van 5 februari 2001 «ontvoogding AWBZ»). Voor het overige verwijs ik naar het antwoord op vraag 1. </antwoord>
      <antwoord nummer="4" voetnoot="4">In de memorie van toelichting bij het wetsvoorstel voor de Wet op het BTW-compensatiefonds <voetnoot nummer="4"/>is aangegeven dat het BTW-compensatiefonds vooralsnog beperkt blijft tot de niet-ondernemersprestaties van gemeenten en provincies. Daarnaast is aangegeven dat de compensatie niet geldt voor vrijgestelde ondernemersprestaties zoals het verstrekken van onderwijs en het verlenen van zorg. Voor deze keuze geldt een aantal argumenten. Ten eerste is een vorm van compensatie voor vrijgestelde ondernemersprestaties lastig vorm te geven doordat deze prestaties verstrekt worden door zowel publieke als private partijen. Ten tweede laten de Europese richtlijnen voor de heffing van omzetbelasting in feite niet toe dat voor vrijgestelde ondernemersprestaties een systeem van compensatie van BTW wordt geïntroduceerd zoals dat voor gemeenten en provincies wordt voorgesteld. Beide aspecten zullen nader aan de orde komen in de Nota naar aanleiding van het verslag bij het wetsvoorstel voor de Wet op het BTW-compensatiefonds. </antwoord>
      <noten afkomstig="antwoord">
         <noot nummer="1">Kamerstuk, 21 800 IXB, nr. 19</noot>
         <noot nummer="2" documenttype="Kamerstuk" kamerstuk-id="27 293, nrs. 1–3">Kamerstuk 27 293, nrs. 1–3</noot>
         <noot nummer="3" documenttype="Kamerstuk" kamerstuk-id="27 293" documentnummer="5">Kamerstuk 27 293, nr. 5</noot>
         <noot nummer="4" documenttype="Kamerstuk" kamerstuk-id="27 293" documentnummer="3">Kamerstuk 27 293, nr. 3</noot>
      </noten>
   </antwoorden>
</kvr>
