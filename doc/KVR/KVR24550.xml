<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Straub en Wolfsen (beiden PvdA) aan de minister van Justitie over de uitspraak van het Europees Hof voor de Rechten van de Mens (EHRM). (Ingezonden 23 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24550
</item>
         <item attribuut="Inhoud">De uitspraak betreft het niet-vervolgen van de politieagenten die waren betrokken bij het doodschieten van de van diefstal verdachte heer Ramsahai.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten) Internationale betrekkingen (Europese Unie)</item>
         <item attribuut="Trefwoorden">Mensenrechten Politie Europees recht</item>
         <item attribuut="Vindplaats">Kamervragen met antwoord 2005-2006, nr. 567, Tweede Kamer</item>
         <item attribuut="Vraagnr_bij_indiening">2050603680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Straub</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-12-16</item>
         <item attribuut="Datum_indiening">2005-11-23</item>
         <item attribuut="Document-id">KVR24550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1209" allpagenumbers="1209 1210" vetnummer="2050603680" code="0506tkkvr567" lopendefooter="Tweede Kamer, vergaderjaar 2005–2006, Aanhangsel" filenaam="KVR24550" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="567" onderwerp="" indiendatum="2005-11-23">
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-12-16">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de uitspraak van het EHRM van 10 november 2005 betreffende het niet-vervolgen van politieagenten die betrokken waren bij de arrestatie en vervolgens het overlijden van de heer Ramsahai? </vraag>
      <vraag nummer="2" voetnoot="1">Hoe beoordeelt u de overwegingen van het Europees Hof <voetnoot nummer="1"/>met betrekking tot het schenden van artikel 2 (recht op leven) Europees Verdrag van de Rechten van de Mens EVRM? Kan hieruit worden geconcludeerd dat de procedures die nu in Nederland gevolgd worden ten aanzien van een onderzoek waarbij directe collega’s zijn betrokken niet stroken met het EVRM? Deelt u de mening dat er wijzigingen in de procedure moeten worden aangebracht? Zo ja, waarom? Zo neen, waarom niet? </vraag>
      <vraag nummer="3" voetnoot="2">Wat is uw opinie over het oordeel van het Europees Hof dat sprake is van een schending van artikel 2 in de artikel 12 Sv-procedure aangezien de uitspraak (beschikking) in deze procedure niet in het openbaar plaatsvindt? <voetnoot nummer="2"/>Ziet u hierin aanleiding om de artikel 12-procedure Sv te wijzigen? Kunt u uw antwoord nader toelichten? </vraag>
      <vraag nummer="4" voetnoot="3">Overweegt u de aanbeveling <voetnoot nummer="3"/>over te nemen dat het beter is een Officier van Justitie van een ander parket bij een onderzoek te betrekken dan het parket waaronder de betrokken politiefunctionarissen ressorteren? Zo neen, waarom niet. </vraag>
      <vraag nummer="5">Deelt u de mening dat naar aanleiding van deze uitspraak de wet gewijzigd moet worden? Zo ja, hoe wordt omgegaan met deze uitspraak van het Europees Hof gedurende de periode dat de wet nog niet is aangepast? </vraag>
      <noten afkomstig="vraag">
         <noot nummer="1">Overwegingen 406 en 407</noot>
         <noot nummer="2">Overweging 422</noot>
         <noot nummer="3">Overweging 428</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De door het EHRM geconstateerde schending heeft betrekking op de wijze waarop het onderzoek naar aanleiding van een schietincident (een dodelijk schot door een politieagent) heeft plaatsgevonden en op het feit dat de beslissing de betrokken agenten niet te vervolgen niet in het openbaar was gedaan. Voorop gesteld moet worden dat geen sprake is van een materiële schending van artikel 2 EVRM; het Hof is unaniem van mening dat de agent uit noodweer heeft gehandeld. Het Hof komt tot de conclusie dat een procedurele schending van artikel 2 EVRM heeft plaatsgevonden op grond van twee punten; de (te) late betrokkenheid van de Rijksrecherche bij het onderzoek en het feit dat de beslissing op grond van artikel 12 Sv, om de betrokken agenten niet te vervolgen, niet in het openbaar was. Wat betreft de betrokkenheid van de Rijksrecherche zijn een paar zaken van belang. Het Hof heeft geen kritiek op de positie van de Rijksrecherche ten aanzien van de politie als zodanig; het constateert expliciet dat die voldoet aan de door artikel 2 EVRM vereiste onafhankelijkheid. Echter, in dit geval werd het onderzoek naar aanleiding van het schietincident gedurende de eerste 15 uur uitgevoerd door politieagenten behorend bij hetzelfde politiekorps als de agent die het dodelijke schot had gelost. Pas daarna werd het onderzoek overgenomen door de Rijksrecherche. Het Hof oordeelt dat de (onafhankelijke) Rijksrecherche in dit specifieke geval te laat is betrokken bij het onderzoek. Na de beschikking van het Gerechtshof Amsterdam in de Mercatorplein-zaak van 23 juni 2004 (niet gepubliceerd) is de piketregeling van de Rijksrecherche aangescherpt, zodat deze eerder op de plaats van het voorval aanwezig kan zijn. Thans is de Rijksrecherche gemiddeld binnen één tot anderhalf uur na de melding ter plaatse. Er kan dan ook niet worden geconcludeerd dat de procedures die nu in Nederland worden gevolgd ten aanzien van een onderzoek naar een dodelijk schietincident waarbij politieagenten zijn betrokken niet stroken met het EVRM. Ik ben dan ook van mening dat geen structurele wijzigingen nodig zijn in de bestaande procedures. Wel is het zinvol om de procedure op sommige punten, in het bijzonder ten aanzien van de betrokkenheid van de Rijksrecherche, aan te scherpen. Het College van procureurs-generaal stelt daartoe een nieuwe Aanwijzing handelswijze bij geweldsaanwending (politie)ambtenaar (hierna: de aanwijzing) op, ter vervanging van de Instructie positie politiefunctionarissen bij geweldsaanwending. In deze aanwijzing zal worden geëxpliciteerd dat de Rijksrecherche terstond wordt geïnformeerd in gevallen waarin sprake is van geweldsaanwending door een politieambtenaar, en dat de desbetreffende piketambtenaar zo snel mogelijk naar de plaats van het voorval komt. Tot het moment dat deze daar is aangekomen treft het lokale politiekorps slechts maatregelen ter bevriezing van de situatie, zoals het afzetten van de plaats van het voorval. Opsporingshandelingen worden echter in beginsel niet gedaan door het lokale korps. Deze aanwijzing zal vermoedelijk begin volgend jaar in werking treden. </antwoord>
      <antwoord nummer="3">Bij een uitspraak als bedoeld in artikel 12 Sv staat het belang bij openbaarheid van de klager tegenover het belang bij geheimhouding van diegene wiens vervolging wordt verlangd. Uitgangspunt daarbij is tot op heden dat in de fase waarin ten aanzien van een persoon nog beslist moet worden of tegen hem een strafvervolging aanhangig zal worden gemaakt, het belang van niet-openbaarheid voor die persoon zwaarder weegt dan het belang bij openbaarheid voor de klager. Omdat bij een artikel 12 Sv-beslissing geen sprake is van een «criminal charge» in de zin van artikel 6 EVRM, vloeit de eis van openbaarheid voor dergelijke beslissingen niet voort uit dit artikel. In de onderhavige uitspraak van het EHRM wordt de eis van openbaarheid echter afgeleid uit artikel 2 EVRM. Het Hof is van mening dat de uitspraak in het openbaar gedaan had moeten worden, gezien de ernst van de zaak en gezien het feit dat het een persoon betrof die bekleed was met openbaar gezag. Aan de uitspraak zal geen gevolg gegeven kunnen worden zonder een wijziging van artikel 12 Sv. Momenteel wordt nog onderzocht of een verzoek tot intern appel in de zin van artikel 43 EVRM zal worden ingediend bij het EHRM. Over de uitkomst hiervan zal ik u begin volgend jaar berichten. </antwoord>
      <antwoord nummer="4">Het Hof constateert dat het Openbaar Ministerie een voldoende onafhankelijke positie heeft ten opzichte van de politie. Het feit dat een officier van justitie afhankelijk is van de politie voor informatievoorziening en ondersteuning doet daar niet aan af. Bovendien verwijst het Hof naar het feit dat de handelingen van de officier van justitie onderworpen zijn aan het onafhankelijke toezicht van de rechter. In deze zaak was de betrokken zaaksofficier een officier van justitie, die speciaal verantwoordelijk was voor het gebied, waarbinnen het werk dat op het politiebureau Vlierbosdreef, waar de betrokken politieman werkzaam was, werd verricht. Ik deel de opvatting van het Hof dat het (vanuit een oogpunt van schijn van afhankelijkheid) onwenselijk is indien de officier te nauwe banden onderhoudt met het politiekorps waar de desbetreffende agenten deel van uitmaken. In dat kader verwijs ik naar de eerder genoemde aanwijzing van het College van procureurs-generaal. In deze aanwijzing wordt opgenomen dat in gevallen als in het onderhavige het onderzoek in geen geval zal worden geleid door een officier die, bijvoorbeeld als districtsofficier, nauwe banden onderhoudt met het district waartoe de agenten behoren. Daarnaast wijs ik op het feit dat de Adviescommissie Politieel Vuurwapengebruik adviseert over de afdoening van onderzoeken naar politieel vuurwapengebruik waarbij daadwerkelijk geschoten is en waarnaar door de Rijksrecherche onderzoek is verricht. De hoofdofficier van justitie is verplicht zijn voorgenomen beoordeling voor te leggen aan de Adviescommissie. Zodoende is een soort «second opinion» ingebouwd in dergelijke zaken. </antwoord>
      <antwoord nummer="5">Hiervoor verwijs ik naar mijn antwoord bij vraag 3; ook hierover zal ik begin volgend jaar berichten. </antwoord>
      <noten afkomstig="antwoord"/>
   </antwoorden>
</kvr>
