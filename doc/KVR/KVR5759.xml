<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over kokkelvisserij in de Oosterschelde. (Ingezonden 4 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5759
</item>
         <item attribuut="Inhoud">Betreft het handmatig vissen op kokkels door niet-vergunninghouders in de Ooster- en de Westerschelde.</item>
         <item attribuut="Rubriek">Visserij (Zeevisserij)</item>
         <item attribuut="Trefwoorden">Oosterschelde Westerschelde Zeevisserij</item>
         <item attribuut="Vindplaats">Kamervragen met antwoord 1997-1998, nr. 82, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1997-10-03</item>
         <item attribuut="Datum_indiening">1997-09-04</item>
         <item attribuut="Document-id">KVR5759</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="165" allpagenumbers="165 166" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5759" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="82" onderwerp="" indiendatum="1997-09-4">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1997-10-3">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Bent u op de hoogte van het feit dat bij de Oesterdam in de Oosterschelde al verscheidene jaren op grote schaal handmatig op kokkels wordt gevist, voornamelijk door families van Viëtnamese oorsprong? Is het dat in een brede strook langs de Oesterdam thans vrijwel geen kokkels meer aanwezig zijn? </vraag>
      <vraag nummer="2">Bent u het ermee eens dat de grootschaligheid van de activiteiten van deze families strijdig is met het folkloristisch sfeerbeeld dat de pers probeert te scheppen? </vraag>
      <vraag nummer="3">Bent u op de hoogte van het feit dat bij Nummer Eén in de Westerschelde op grote schaal en zelfs met professionele middelen honderden kilo’s kokkels per dag worden geharkt, door tientallen Belgische en Franse families? </vraag>
      <vraag nummer="4">Acht u het juist dat de activiteiten van deze niet-vergunninghouders ongehinderd doorgaan, terwijl de beroepsmatige visserij (handmatig en mechanisch) is verboden omdat het een voedselarm jaar is? </vraag>
      <vraag nummer="5" voetnoot="1">Is het normaal te noemen dat niet-vergunninghouders in de zomermaanden wekelijks circa 10 ton kokkels uit de Oosterschelde halen, terwijl de beroepsvisserij beperkt is door een quotum van 60 ton voor de periode 1 september 1996 tot 1 september 1997? <voetnoot nummer="1"/>
      </vraag>
      <vraag nummer="6">Is het waar dat niet-vergunninghouders hoogstens 10 kilo per persoon mogen meenemen? </vraag>
      <vraag nummer="7">Wordt in de Ooster- en Westerschelde op enige manier controle uitgeoefend op de hoeveelheid per persoon geviste kokkels? </vraag>
      <vraag nummer="8">Bent u zich ervan bewust dat de niet-vergunninghouders in de Oosterschelde ook op kokkels vissen in een gebied waar een betredingsverbod geldt? </vraag>
      <vraag nummer="9">Treedt de Algemene Inspectiedienst (AID) op tegen deze misstanden in de niet-beroepsmatige kokkelvisserij? </vraag>
      <vraag nummer="10">Wat zijn de gevolgen van de kokkelvisserij door niet-vergunninghouders voor de huidige vogelstand? </vraag>
      <vraag nummer="11">Bent u bereid zo snel mogelijk maatregelen te treffen tot regulering van deze activiteiten? </vraag>
      <vraag nummer="12">Bent u bereid geldelijke sancties te koppelen aan het overtreden van de desbetreffende regels, ter compensatie van het door de beroepsvissers geleden verlies? </vraag>
      <noten afkomstig="vraag">
         <noot nummer="1">De berekening is als volgt: De tonnen zijn tonnen vleesgewicht (1/5-1/6-e deel van het versgewicht) 200 mensen vissen per weekeinde 100 kg kokkels = 20.000 kg 100 mensen vissen dagelijks ± 50 kg x 5 = 25.000 kg 45.000 kg 20% visvlees 9.000 kg</noot>
      </noten>
   </vragen>
   <antwoorden aantal="10">
      <antwoord nummer="1">Ja, mij is bekend dat er kokkels worden geraapt. Overigens, uit de jaarlijkse inventarisatie van de aanwezige kokkelbestanden in het voorjaar van 1997 bleek al, dat er weinig kokkels aanwezig waren in het gebied nabij de Oesterdam. </antwoord>
      <antwoord nummer="2">Voor zover mij bekend, is hier geen sprake van grootschaligheid, in de zin dat op beroepsmatige wijze de visserij wordt uitgeoefend. Er worden uitsluitend op handmatige wijze schelpdieren geraapt. </antwoord>
      <antwoord nummer="3 en 4">Het zogenaamd «harken» van kokkels is een activiteit, die reeds decennia lang door met name Belgen in de Westerschelde wordt uitgeoefend. Voor deze activiteit is geen visserijvergunning nodig, aangezien het hier niet-beroepsmatige «visserij» betreft. Mij is niet gebleken, dat de laatste jaren een (aanzienlijke) toename heeft plaatsgevonden van voornoemde activiteiten ten opzichte van vroeger jaren, ik acht ingrijpen dan ook niet nodig. </antwoord>
      <antwoord nummer="5">Omtrent de hoeveelheid die door particulieren handmatig in de Oosterschelde wordt verzameld, zijn geen gegevens bekend. </antwoord>
      <antwoord nummer="6">In de Oosterschelde is een aantal gebieden op basis van de Natuurbeschermingswet aangewezen als «beperkt toegankelijk» en «niet toegankelijk». In de «beperkt toegankelijke» gebieden is het verboden zich te bevinden op de slikken en platen. De «niet toegankelijke» gebieden zijn geheel verboden voor betreding. In deze voornoemde gebieden is het derhalve verboden om schelpdieren te rapen. Op basis van de Visserijwet is voorts het rapen van schelpdieren in de Oosterschelde gebonden aan een maximum van 10 kilo per dag per persoon in een tweetal gebieden. </antwoord>
      <antwoord nummer="7 en 9">Ja. In de Oosterschelde wordt de controle op zowel de per persoon geviste hoeveelheid schelpdieren als ook op het betredingsverbod door het Korps Landelijke Politiediensten (KLPD) en de AID in samenwerking met ambtenaren van de provincie Zeeland uitgevoerd. De handhavende diensten hebben deze controle in 1997 geïntensiveerd en streven naar een gezamenlijke aanpak. In de Westerschelde is het handmatig rapen van schelpdieren daarentegen niet verboden, mede gelet op de omstandigheid dat dit water thans nog niet is aangewezen als natuurmonument ingevolge de Natuurbeschermingswet. </antwoord>
      <antwoord nummer="8">Ten aanzien van het gebied nabij de Oesterdam geldt dat een gebied met een breedte van circa 200 meter is «vrijgegeven» voor het rapen van schelpdieren voor eigen gebruik. Buiten dit gebied geldt een betredingsverbod, aangezien het gebied is aangewezen als «beperkt toegankelijk» in het kader van de Natuurbeschermingswet. </antwoord>
      <antwoord nummer="10">De gevolgen van het rapen van kokkels voor de huidige vogelstand zijn mijns inziens beperkt. Ten eerste is de kokkel slechts één van de schelpdieren, die worden vergaard. Ten tweede is het thans zgn. «vrijgegeven gebied» nabij de Oesterdam zeer beperkt van omvang en was in het betreffende gebied in het voorjaar van 1997 slechts een zeer beperkte hoeveelheid kokkels aanwezig. </antwoord>
      <antwoord nummer="11">Gelet op zowel de geldende regels ten aanzien van het rapen van maximaal 10 kilo per persoon per dag als het geldende betredingsverbod in diverse gebieden in relatie tot het in 1997 gevoerde controlebeleid zie ik vooralsnog geen aanleiding om het rapen van schelpdieren voor eigen gebruik in onder meer de Oosterschelde nader te reguleren. </antwoord>
      <antwoord nummer="12">Voor overtreders gelden sancties, zoals die in de vigerende regelgeving zijn neergelegd. De beroepsvissers ondervinden op geen enkele wijze (geldelijk) nadeel van de bedoelde activiteiten. De vangstmogelijkheden zijn bepaald op basis van de in het voorjaar van 1997 gehouden inventarisatie. </antwoord>
      <noten afkomstig="antwoord"/>
   </antwoorden>
</kvr>
