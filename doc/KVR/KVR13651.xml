<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de staatssecretaris van Volksgezondheid, Welzijn en Sport over de gevolgen van de overgang van woonzorgcomplexen naar de AWBZ. (Ingezonden 5 april 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13651
</item>
         <item attribuut="Inhoud">Betreft problemen als gevolg van de overgang per 1 januari 2001 naar de AWBZ, waardoor bepaalde voorzieningen, zoals de nachtwaakfunctie, niet meer gefinancierd worden.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen) Volkshuisvesting (Bejaardenhuisvesting)</item>
         <item attribuut="Trefwoorden">AWBZ Ouderenwoningen Verzorgingshuizen</item>
         <item attribuut="Vindplaats">Kamervragen met antwoord 2000-2001, nr. 1160, Tweede Kamer</item>
         <item attribuut="Vraagnr_bij_indiening">2000109110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">2001-05-10</item>
         <item attribuut="Datum_indiening">2001-04-05</item>
         <item attribuut="Document-id">KVR13651</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2415" allpagenumbers="2415 2416" vetnummer="2000109110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13651" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1160" onderwerp="" indiendatum="2001-04-5">
         <vrager partij="CDA" oorsprong="parlement">Dankers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-05-10">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunt u bevestigen dat de woonzorgcomplexen «De Wielborgh» te Dordrecht (in het bezit van Woonzorg Kwaliteitslabels) in de problemen zijn geraakt als gevolg van de overgang per 1 januari jl. naar de AWBZ? </vraag>
      <vraag nummer="2">Kunnen als gevolg van het strikt hanteren van de normen voor «extramurale verzorgingshuiszorg» allerlei voorzieningen die voorheen wel geboden konden worden (en waarvoor mensen die in de complexen wonen bewust hebben gekozen) nu niet meer gefinancierd kunnen worden, zoals bijvoorbeeld de nachtwaakfunctie? </vraag>
      <vraag nummer="3">Heeft het zorgkantoor aangegeven dat de ouderen, die verzorgingshuis geïndiceerd zijn, dan maar moeten verhuizen naar een verzorgingshuis? </vraag>
      <vraag nummer="4">Wat verstaat u, c.q. het CTG, precies onder «intramurale verzorgingshuiszorg» en «extramurale verzorgingshuiszorg»? Waarop zijn de verschillen hiertussen gebaseerd? Worden bestaande en kennelijk geaccordeerde functies, zoals de nachtwaakfunctie, voortaan als «welzijnsfunctie» gedefinieerd wanneer deze niet binnen de muren van een verzorgingshuis worden verstrekt, maar in een woonzorgcomplex? Kunt u dit aan de hand van concrete voorbeelden adstrueren? </vraag>
      <vraag nummer="5">Waarom is voor verzorgingshuizen een dagprijs afgesproken, ongeacht wat er «geleverd» wordt, terwijl woonzorgcomplexen alleen budget ontvangen als er «productie» in de vorm van zorg wordt geleverd? </vraag>
      <vraag nummer="6">Hoe beoordeelt u bovengeschetste situatie in het licht van het beleid van keuzevrijheid voor mensen die zorg nodig hebben, zelfredzaamheid en het stimuleren tot zelfstandigheid, zorgvernieuwing enzovoort? Hoe beoordeelt u de vele verzorgingshuizen die juist vanwege deze situatie afwachten hoe dit alles gaat aflopen, en vasthouden aan hun traditionele verzorgingshuis, omdat de financiering daarvan tenminste wel zeker is? Hoe wilt u deze attitude veranderen, en welke maatregelen bent u voornemens te nemen zodat bovengenoemde uitgangspunten wel verwezenlijkt zullen worden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Nee, dat kan ik niet bevestigen. Ik ben met de Wielborgh in gesprek over hetgeen zij in hun brief aan u naar voren hebben gebracht om te bezien wat de aard en oorzaak is van de problemen die de Wielborgh signaleert. </antwoord>
      <antwoord nummer="2">De extramurale zorg is erop gericht personen in staat te stellen zelfstandig te blijven wonen, die zonder deze zorg aangewezen zouden zijn op duurzaam verblijf en verzorging. Daarom is de nachtwaakfunctie onderdeel van de producten verzorging en verpleging, waarover de instellingen productieafspraken met hun zorgkantoor maken. In de financiering van deze voorziening is dus op grond van de AWBZ voorzien. Daarnaast is er het product begeleiding waaronder verstaan wordt het ondersteunen van of het adviseren met betrekking tot dagstructurering en bij het omgaan met psychosociale, zinsgevings- en levensbeschouwelijke problematiek. Het is echter wel mogelijk dat er andere activiteiten zullen zijn die niet onder de noemer van de besproken producten in de beleidsregels van het CTG over de extramurale verzorgingshuiszorg blijken te vallen. Zoals bij de behandeling van de overgangswet verzorgingshuizen is besproken en vastgelegd in de brief over Modernisering Ouderenzorg (d.d. 26 mei 2000) worden in het jaar 2001 deze activiteiten beschouwd als overige activiteiten in het kader van de reikwijdteverbreding. Zij kunnen in 2001 uit het budget reikwijdteverbreding worden gefinancierd. Na 2001 kan dit niet meer uit de AWBZ. Op dit moment wordt onderzocht of deze activiteiten al dan niet onder de AWBZ-verstrekking verzorgingshuis vallen. Daartoe inventariseren de zorgkantoren om welke activiteiten het gaat. Zij zullen hiervan een kwalitatieve en een kwantitatieve beschrijving geven. Mede op basis van dit onderzoek zal ik bezien of deze activiteiten al dan niet in de AWBZ thuishoren. </antwoord>
      <antwoord nummer="3">Ik heb dat ook uit de brief van de Wielborgh vernomen en heb het zorgkantoor Waardenland een reactie op deze vermeende uitspraak gevraagd. Het zorgkantoor Waardenland heeft ons laten weten dat men het bijzonder zou betreuren wanneer verzorgingshuisgeïndiceerden, die nu bij de Wielborgh wonen en van de Wielborgh zorg ontvangen, zouden moeten verhuizen naar een verzorgingshuis omdat de Wielborgh hun die zorg na 2001 niet langer zou kunnen verlenen. </antwoord>
      <antwoord nummer="4">De aanspraak op verzorgingshuiszorg is omschreven in artikel 16 van het Besluit zorgaanspraken bijzondere ziektekostenverzekering. De aanspraak omvat «verzorging, niet-complexe verpleging of begeleiding in verband met lichamelijke, psychogeriatrische of psychosociale problemen als gevolg van ouderdom, al dan niet gepaard gaande met verblijf gedurende het etmaal of een deel daarvan». Over intramurale verzorgingshuizen wordt gesproken indien sprake is van verblijf gedurende een etmaal. Bij extramurale verzorgingshuiszorg is geen sprake van verblijf. Om intramurale verzorgingshuiszorg te kunnen leveren krijgen instellingen een budget op basis van de CTG beleidsregels. Daaruit kunnen ook welzijnachtige activiteiten voor de bewoners worden bekostigd. De overgang van verzorgingshuiszorg van instellingsfinanciering op basis van de WBO/Overgangswet verzorgingshuizen naar CTG financiering op basis van een vastgelegde aanspraak in het kader van de AWBZ brengt met zich mee dat opnieuw omschreven is waar aanspraak op bestaat. Zoals reeds aangegeven in het antwoord op vraag 2 is het mogelijk dat sommige in het verleden geaccepteerde activiteiten niet langer als aanspraak kunnen worden geclassificeerd. </antwoord>
      <antwoord nummer="5">In verzorgingshuizen wordt verblijf geboden en daarom is er een dagprijs afgesproken. In woonzorgcomplexen huren de bewoners hun woning zelf. Zij wonen zelfstandig en kunnen een beroep doen op voorzieningen vanuit de thuiszorg of vanuit het verzorgingshuis, afhankelijk van hun indicatie. De instelling die extramuraal als woonzorgcentrum functioneert, ontvangt financiële middelen om de uren zorg, verpleging, begeleiding, etc. waarvoor de bewoners zijn geïndiceerd, te kunnen bekostigen. Hier geldt dus een soortgelijke bekostigingssystematiek als voor de thuiszorgorganisatie. </antwoord>
      <antwoord nummer="6">De aanspraak op verzorgingshuiszorg is zo geformuleerd dat verzorgingshuizen op een flexibele wijze kunnen inspelen op de behoefte van geïndiceerde verzekerden. In feite is per 1 januari 2001 geregeld dat de extramurale verzorgingshuiszorg onderdeel is geworden van de reguliere financieringssystematiek. Zoals ik in mijn antwoord op vraag 2 heb aangegeven, kunnen de projecten van verzorgingshuizen die in 2000 zijn gefinancierd, op grond van de beleidsregels van het CTG ook in 2001 worden bekostigd. Er is voor verzorgingshuizen geen reden dergelijke projecten nu te beëindigen. Er is ook geen reden voor verzorgingshuizen om de ontwikkeling van dergelijke projecten uit te stellen. Voorzover het gaat om projecten of activiteiten die een wezenlijke bijdrage leveren aan het vergroten van de keuzevrijheid voor mensen die zorg nodig hebben en het bevorderen van de zelfstandigheid en zelfredzaamheid van deze mensen zal ik mede op grond van de uitkomst van het onderzoek, genoemd onder vraag 2, en in goed overleg met partijen bezien op welke wijze deze projecten ook na 2001 kunnen worden gecontinueerd. </antwoord>
      <noten afkomstig="antwoord"/>
   </antwoorden>
</kvr>
