<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over haar columns op de website van het ministerie van Justitie. (Ingezonden 3 oktober 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26661
</item>
         <item attribuut="Inhoud">Vragen over uitspraken van de minister voor VI in twee van haar columns over vluchtelingen van wie 'de onafhankelijke rechter na een zorgvuldige procedure' heeft vastgesteld dat zij in Nederland geen toekomst meer hebben. Vragensteller wijst erop dat de beslissing over al dan niet uitzetten bij de minister ligt en de rechter deze beslissing slechts mag toetsen. Ook vraagt hij naar de precieze inhoud van de zinsnede 'hier geen toekomst hebben'.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2006-2007, nr. 240, Tweede Kamer</item>
         <item attribuut="Vraagnr_bij_indiening">2060700600</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2006-10-30</item>
         <item attribuut="Datum_indiening">2006-10-03</item>
         <item attribuut="Document-id">KVR26661</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="509" allpagenumbers="509 510" vetnummer="2060700600" code="0607tkkvr240" lopendefooter="Tweede Kamer, vergaderjaar 2006–2007, Aanhangsel" filenaam="KVR26661" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="240" onderwerp="" indiendatum="2006-10-3">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-10-30">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Herinnert u zich dat u op 10 mei 2004 een column schreef over uitgeprocedeerde asielzoekers op de website van het ministerie van Justitie, met de volgende zinsnede: «Het gaat om mensen van wie de onafhankelijke rechter na een zorgvuldige procedure heeft vastgesteld dat er voor hen hier geen toekomst is»? </vraag>
      <vraag nummer="2">Herinnert u zich ook, dat u op 27 september 2006 in uw column schrijft dat het bij personen die in vreemdelingenbewaring worden gehouden gaat om illegalen «of om mensen van wie de onafhankelijke rechter na een zorgvuldige procedure heeft vastgesteld dat ze hier geen toekomst hebben»? </vraag>
      <vraag nummer="3">Is het niet zo, dat uitsluitend de minister beslist dat mensen niet in ons land mogen blijven en dat de onafhankelijke rechter de beslissing van de minister alleen mag toetsen? Of acht u de rechter verantwoordelijk voor die beslissing dan wel medeverantwoordelijk voor het besluit van de minister? Zo neen, waarom geeft u dan deze voorstelling van zaken? </vraag>
      <vraag nummer="4">Wat bedoelt u met de opmerking dat door de rechter is vastgesteld dat deze mensen «hier geen toekomst» hebben? Wordt dat door u of de rechter onderzocht of alleen beslist? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2">Ja. </antwoord>
      <antwoord nummer="3 en 4">Ik acht het van belang om hier een aantal zaken in de juiste volgorde helder uiteen te zetten, teneinde te verduidelijken wat de strekking van mijn columns van 10 mei 2004 en 27 september 2006 is. Daarbij zal ik uiteraard ingaan op de door het Kamerlid De Vries gestelde vragen. In mijn column van 10 mei 2004 spreek ik over de omzetting van besluiten in daden door de overheid; dit als garantie voor het functioneren van onze parlementaire democratie. Het gaat hierbij om besluiten die zijn tot standgekomen in samenwerking tussen de regering en de volksvertegenwoording. Verder heb ik in de desbetreffende column aangegeven dat ingeval van de asielprocedure ook gaat om een dergelijk besluit dat kan rekenen op de instemming van de meerderheid van de leden van de Tweede Kamer als volksvertegenwoordigers. De asielprocedure komt in ons land aldus langs deze weg tot stand. Een duidelijk voorbeeld in dit verband is de tot standkoming van de Vreemdelingenwet 2000. De voormalige Staatssecretaris van Justitie, Jop Cohen, heeft hiertoe het initiatief genomen. Vervolgens heeft deze wet de steun gekregen van de ruime meerderheid van de Kamerleden. Het is vervolgens aan mij om in mijn hoedanigheid als Minister voor Vreemdelingenzaken en Integratie de genomen besluiten uit te voeren. Vanzelfsprekend voel ik mij verantwoordelijk voor besluiten die door mij, dan wel namens mij, worden genomen. Ook dient de overheid haar verantwoordelijkheid te nemen voor de besluiten die zij heeft genomen, ook al zijn de gevolgen daarvan ingrijpend. Naar mijn mening behoort een overheid, die zichzelf en de burgers serieus neemt, de genomen besluiten uit te voeren en daartoe haar verantwoordelijkheid te nemen. Het is nimmer mijn bedoeling geweest om de bestuursrechter verantwoordelijk, dan wel medeverantwoordelijk, te houden voor de beslissingen op aanvragen van vreemdelingen die door of namens mij zijn genomen op basis van de daartoe ontwikkelde juridische kaders. In essentie heeft de bestuursrechter tot taak om na te gaan of de Immigratie- en Naturalisatiedienst (hierna IND) bij het nemen van beslissingen de beginselen van behoorlijk bestuur in voldoende mate in acht heeft genomen en of de beslissing van de IND op een deugdelijke motivering berust. Het begrip «vaststellen» – zoals ik dit in mijn beide columns heb gebruikt –, impliceert een beoordeling c.q. evaluatie van de beslissingen van de IND door de rechter, waarbij de rechter volgens de wet de mogelijkheid heeft om de beslissing van de IND te vernietigen, indien de rechter van oordeel is dat de IND in redelijkheid niet tot die beslissing had kunnen komen. Eén van de uitgangspunten in het vreemdelingenbeleid is dat de uitgeprocedeerde vreemdelingen zelf in beginsel verantwoordelijk zijn voor hun terugkeer naar het land van herkomst, alsmede die van hun kinderen. Voorts dienen zij mee te werken aan hun uitzetting, teneinde hun terugkeer snel te kunnen realiseren. Als Minister voor Vreemdelingenzaken en Integratie ben ik verantwoordelijk voor de uitvoering van het uitzetbeleid en ik vergewis mij daarbij voortdurend ervan dat ik dit op een fatsoenlijke, billijke en zorgvuldige wijze uitvoer. Ik ben evenwel van mening dat ik niet verantwoordelijk kan worden gehouden voor de gevolgen van dit beleid, indien sommige ouders blijven weigeren om mee te werken aan hun uitzetting en indien zij daarbij ervoor kiezen om hun kinderen in de vreemdelingenbewaring bij zich te houden. </antwoord>
      <noten afkomstig="antwoord"/>
   </antwoorden>
</kvr>
