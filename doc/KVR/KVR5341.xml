<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos en Oedayraj Singh Varma (beiden GroenLinks) over het eten van met para-TBC besmet vlees. (Ingezonden 16 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5341
</item>
         <item attribuut="Rubriek">Consument (Levensmiddelenkeuring) Consument (Voedings- en productveiligheid) Veeteelt (Veeziekten)</item>
         <item attribuut="Trefwoorden">Levensmiddelenkeuring Veeziekten Vleeskeuring Zuivel</item>
         <item attribuut="Vindplaats">Kamervragen met antwoord 1996-1997, nr. 1574, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-07-09</item>
         <item attribuut="Datum_indiening">1997-06-16</item>
         <item attribuut="Document-id">KVR5341</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3219" allpagenumbers="3219 3220" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1574" onderwerp="" indiendatum="1997-06-16">
         <vrager partij="GroenLinks" oorsprong="parlement">M. B. Vos</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-07-9">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de opvatting van de gastro-enteroloog Stronkhorst, dat het eten van vlees en het drinken van melk van dieren die met de zogeheten para-tuberculosebacterie zijn besmet, moet worden afgeraden, gezien de rol die deze bacterie mogelijk speelt bij het uitbreken van de ziekte van Crohn bij mensen? <voetnoot nummer="1"/>
      </vraag>
      <vraag nummer="2">Worden er zuivel- en vleesproducten in Nederland op de markt gebracht die mogelijk afkomstig zijn van met para-TBC besmette dieren? </vraag>
      <vraag nummer="3">Acht u het mogelijk, dat met de bestrijdingscampagne die LTO voor de komende jaren op stapel heeft staan, de ziekte para-TBC in Nederland geheel wordt uitgeroeid? Zo ja, op welke termijn? </vraag>
      <vraag nummer="4">Welke (financiële) bijdrage zult u leveren om de campagne tegen para-TBC tot een succes te maken? </vraag>
      <noten afkomstig="vraag">
         <noot nummer="1" datum="1997-06-10" bron="De Volkskrant">De Volkskrant, 10 juni 1997</noot>
      </noten>
   </vragen>
   <antwoorden aantal="4">
      <antwoord nummer="1">Neen. Wij zijn van mening, dat er op basis van de huidige wetenschappelijke kennis geen grond is om uit oogpunt van volksgezondheid consumptie van vlees en melk af te raden. Om echter ieder risico volledig uit te sluiten, zou de consumptie van rauwe melk of rauw gehakt vlees vermeden moeten worden. Ook het door u gesuggereerde risico van de opname van grote aantallen paratuberculosebacteriën kan zo worden vermeden. Ik wil benadrukken dat de consumptie van rauwe melk en rauw gehakt vlees van overheidswege steeds is ontraden, vooral om redenen van algemeen hygiënische aard. </antwoord>
      <antwoord nummer="2">In Nederland is naar schatting een zeer klein deel van de runder- en een groter deel van de geitenveestapel besmet met paratuberculose. Daar andere landen vergelijkbare besmettingspercentages kennen, is het te verwachten dat zowel de in Nederland geproduceerde als de uit het buitenland afkomstige zuivel- en vleesproducten voor een klein deel afkomstig zijn van besmette dieren. </antwoord>
      <antwoord nummer="3">Neen. Met de nu beschikbare instrumenten is het niet mogelijk paratuberculose geheel uit te roeien. Dit laat onverlet, dat het waarschijnlijk wél mogelijk is om de ziekte met vooral hygiënische en zoötechnische maatregelen geleidelijk terug te dringen. Het bedrijfsleven ontwikkelt hiervoor in samenspraak met de Ministeries van Landbouw, Natuurbeheer en Visserij en Volksgezondheid, Welzijn en Sport een concrete aanpak. Het volledig uitroeien van paratuberculose wordt pas mogelijk zodra een methode beschikbaar komt waarmee besmette dieren snel en adequaat kunnen worden opgespoord. Het ID-DLO ontwikkelt momenteel zo’n methode, maar die zal zeker niet op korte termijn beschikbaar zijn. Ik wil benadrukken, dat de noodzaak voor bestrijding alom wordt onderschreven vanuit het besef dat er geen enkele twijfel mag bestaan omtrent de veiligheid van Nederlandse zuivelproducten. Daar hetzelfde geldt voor producten van buitenlandse origine heb ik de Europese Commissie onlangs verzocht advies te laten uitbrengen door het Wetenschappelijk Veterinair Comité van de EU. </antwoord>
      <antwoord nummer="4">Het ID-DLO besteedt gedurende 1997 t/m 1999 in totaal ca. 2,5 miljoen gulden aan de ontwikkeling van een adequate diagnostische methode. Aan de hand van de voorstellen van het bedrijfsleven zal ik bezien of het noodzakelijk dan wel gewenst is, dat de overheid een verdere financiële bijdrage levert aan de aanpak van paratuberculose. Tot slot draagt LNV 200 000 gulden bij aan een pilot-project van de Gezondheidsdienst voor Dieren waarin getracht wordt enkele besmette bedrijven te saneren. Deze studie kan de effectiviteit van de huidige bestrijdings- en preventiemethodes verbeteren. </antwoord>
      <noten afkomstig="antwoord"/>
   </antwoorden>
</kvr>
