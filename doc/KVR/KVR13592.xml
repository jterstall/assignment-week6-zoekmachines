<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn (GroenLinks), Smits (PvdA), Schimmel (D66), Van der Knaap (CDA) en Van der Staaij (SGP) aan de staatssecretaris van Sociale Zaken en Werkgelegenheid, dhr. Hoogervorst, over het conflict met de Marokkaanse overheid over de controle op vermogen van bijstandcliënten. (Ingezonden 26 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13592
</item>
         <item attribuut="Inhoud">Vragen over gemaakte afspraken met Marokko over controle op rechtmatige verstrekking van bijstandsuitkeringen, en de huidige problemen met de Marokkaanse autoriteiten vanwege het onderzoek naar aanwezigheid van vermogens bij Marokkaanse bijstandsontvangers.</item>
         <item attribuut="Rubriek">Internationale betrekkingen (Algemeen) Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Misbruik sociale zekerheid)</item>
         <item attribuut="Trefwoorden">Bijstand Marokko Misbruik sociale verzekeringen</item>
         <item attribuut="Vindplaats">Kamervragen met antwoord 2000-2001, nr. 1113, Tweede Kamer</item>
         <item attribuut="Vraagnr_bij_indiening">2000110080</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="PvdA">Smits</persoon>
            <persoon partij="D66">Schimmel</persoon>
            <persoon partij="CDA">Van der Knaap</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">2001-04-26</item>
         <item attribuut="Datum_indiening">2001-04-26</item>
         <item attribuut="Document-id">KVR13592</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2315" allpagenumbers="2315 2316" vetnummer="2000110080" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13592" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1113" onderwerp="" indiendatum="2001-04-26">
         <vrager partij="GroenLinks" oorsprong="parlement">Harrewijn</vrager>
         <vrager partij="PvdA" oorsprong="parlement">Smits</vrager>
         <vrager partij="D66" oorsprong="parlement">Schimmel</vrager>
         <vrager partij="CDA" oorsprong="parlement">Van der Knaap</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-04-26">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Welke afspraken zijn in het verleden met Marokko gemaakt en vastgelegd over het controleren van de rechtmatige verstrekking van alle soorten uitkeringen zoals bijstand en kinderbijslag aan inwoners van Nederland met Marokkaanse nationaliteit? Welke afspraken zijn gemaakt over controle op rechtmatige verstrekking van Nederlandse sociale zekerheidsuitkeringen aan Marokkanen in Marokko (b.v. WAO en AOW)? </vraag>
      <vraag nummer="2">Worden op dit moment andere controleonderzoeken uitgevoerd naar de verstrekking van Nederlandse uitkeringen aan Marokkanen in Marokko of Marokkanen in Nederland dan het onderzoek naar aanwezigheid van vermogens bij Marokkaanse bijstandsontvangers? </vraag>
      <vraag nummer="3">Indien andere onderzoeken worden uitgevoerd, kunnen deze gezien de recente problemen rond het bijstandsonderzoek wel onbelemmerd doorgang vinden? </vraag>
      <vraag nummer="4">Zijn er plannen om de verstrekking van uitkeringen tijdelijk stop te zetten vanwege het feit dat in Marokko geen controleonderzoek kan plaatsvinden? </vraag>
      <vraag nummer="5">Hoe moet een gemeente handelen indien er een vermoeden is van valsheid in geschrifte inzake vermogensbezit, maar geen mogelijkheid om effectief te controleren zoals nu blijkbaar bij Marokkanen het geval is. Kan in dat geval de bewijslast worden omgekeerd? Wordt overwogen zo’n omkering van de bewijslast in te voeren? </vraag>
      <vraag nummer="6">Klopt het dat de regering gedreigd heeft de betaling van kinderbijslag aan rechthebbenden in Marokko stop te zetten als drukmiddel op de Marokkaanse overheid om mee te werken aan controle van vermogens t.b.v. fraude-onderzoek inzake bijstandsuitkeringen? </vraag>
      <vraag nummer="7">Is het juridisch te verantwoorden om uitbetaling van de ene uitkering te stoppen vanwege controleproblemen met een andere uitkering? </vraag>
      <vraag nummer="8">Erkent u het belang van de Marokkaanse inwoners van Nederland bij juist en rechtmatig uitgevoerde sociale zekerheidsregelingen? Bent u bereid het overleg met Marokkaanse autoriteiten zodanig vorm te geven dat Marokkanen die recht hebben op en afhankelijk zijn van sociale zekerheidsregelingen niet de dupe worden van het ontstane conflict? </vraag>
      <vraag nummer="9">Is de regering bereid de dreigementen inzake het niet uitbetalen van kinderbijslag en een omkering van bewijslast bij vermoeden van vermogensfraude in de bijstand niet te hanteren voordat daarover nader overleg geweest is met de Kamer? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Naar aanleiding van de inwerkingtreding op 1 januari 2000 van de Wet beperking export uitkeringen (Stb. 1999, 250) hebben Nederland en Marokko op 22 juni 2000 een verdrag en bijbehorend administratief akkoord gesloten tot wijziging van het uit 1972 stammende verdrag en administratief akkoord met Marokko. De tekst hiervan is geplaatst in Trb. 2000, 71. De Nederlandse vertaling is geplaatst in Trb. 2000, 97. Onder de werkingssfeer van het verdrag vallen alle sociale verzekeringsuitkeringen, zoals de AOW, de Anw en de WAO. De Abw valt niet onder de werkingssfeer van het verdrag. In het verdrag is onder meer bepaald dat verzoeken om inlichtingen door de Nederlandse uitvoeringsorganen van de sociale verzekeringen aan het Marokkaanse zusterorgaan binnen drie maanden moeten worden beantwoord. Als deze termijn wordt overschreden kan het recht op uitkering worden opgeschort, geweigerd of ingetrokken. Voorts is in het administratief akkoord bepaald dat de Nederlandse diplomatieke vertegenwoordiger in Marokko namens de Nederlandse uitvoeringsorganen rechtstreeks onderzoek kan instellen bij de Marokkaanse autoriteiten. Hierdoor heeft de attaché sociale zaken, verbonden aan de Ambassade te Rabat, een algemene bevoegdheid verkregen om rechtmatigheidsonderzoeken te kunnen instellen bij instanties als de belastingdienst, bevolkingsregisters en onderwijsinstellingen. De positie van de Nederlandse attaché sociale zaken in Marokko is hiermee van een juridische basis voorzien waar het zijn taken in de rechtshandhaving betreft. Tenslotte heeft het Lisv de bevoegdheid gekregen onafhankelijke artsen in te schakelen bij de beoordeling van de mate van arbeidsongeschiktheid van WAO- en WAZ-gerechtigden die in Marokko wonen. De controle-afspraken zien zowel op in Marokko wonende uitkeringsgerechtigden als op in Nederland wonende uitkeringsgerechtigden, in het laatste geval voorzover recht op uitkering bestaat ten behoeve van in Marokko wonende gezinsleden. Wat betreft de Abw bestaan er – anders dan bij de sociale verzekeringen het geval is – geen directe afspraken tussen Nederland en Marokko aangezien het hier niet gaat om export van sociale verzekeringsuitkeringen. Voor het onderzoek in de kadasters is naar de mening van de Nederlandse regering ook geen verdragsrechtelijke basis noodzakelijk. De incidentele onderzoeken die in het verleden in de kadasterregisters zijn verricht, hebben nimmer problemen gegeven. </antwoord>
      <antwoord nummer="2">In het kader van het reguliere uitkeringsproces worden bij de vaststelling van de rechtmatigheid van uitkeringsaanvragen en -betalingen regelmatig controles en verificaties verricht. Daarbij wordt gebruikgemaakt van de sociaal attaché te Rabat. Daarnaast worden onderzoeken gedaan die zien op de specifieke risico’s bij de uitvoering van met name de AKW, te weten het daadwerkelijk bestaan, het uitwonend zijn en het schoolgaand zijn van kinderen. </antwoord>
      <antwoord nummer="3">Sedert de heropening van het bureau van de sociaal attaché, vinden deze andere onderzoeken weer plaats. </antwoord>
      <antwoord nummer="4">Zie het antwoord op vraag 7. </antwoord>
      <antwoord nummer="5">Bij concrete signalen van verzwegen vermogen biedt de Algemene bijstandswet reeds de mogelijkheid de uitkering in te trekken. Zoals minister Vermeend al heeft geantwoord op eerder gestelde vragen (zie de antwoorden van 20 april jl.) ben ik aan het onderzoeken welke mogelijkheden mij ter beschikking staan indien de mogelijkheid tot effectief controleren wordt geblokkeerd. </antwoord>
      <antwoord nummer="6">Het kabinet onderneemt thans intensieve inspanningen om tot een oplossing van de gerezen problematiek te komen. In het belang van een voor alle partijen bevredigende oplossing acht ik het niet wenselijk publieke uitspraken te doen over het al dan niet inzetten van instrumenten. </antwoord>
      <antwoord nummer="7">De exporteerbaarheid van uitkeringen naar landen buiten de EU is juridisch strikt gereguleerd via de Wet beperking export uitkeringen en onderhevig aan in verdragen vastgelegde handhavingsafspraken. Belemmeringen in de handhaving van een bepaalde uitkering kan de geloofwaardigheid van het totaal aan handhavingsafspraken aantasten. </antwoord>
      <antwoord nummer="8">De Nederlandse regering is ervan overtuigd dat een voor alle partijen bevredigende oplossing voor de gerezen problemen kan worden gevonden die uiteraard dient te passen binnen de kaders van de voor iedereen gelijkelijk geldende rechtsregels. </antwoord>
      <antwoord nummer="9">Het is technisch onmogelijk genoemde maatregelen voor het einde van het meireces te doen ingaan. De regering is gaarne bereid zo kort mogelijk na het meireces nader overleg te voeren met de Kamer. </antwoord>
      <noten afkomstig="antwoord"/>
   </antwoorden>
</kvr>
