<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Onderwijs, Cultuur en Wetenschappen, dhr. Van der Ploeg, over de financiering van de lokale omroepen. (Ingezonden 20 november 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14666
</item>
         <item attribuut="Inhoud">Vragen over resultaten van een onderzoek van de Organisatie Lokale Omroepen Nederland (OLON), waaruit blijkt dat maar weinig gemeenten de toevoeging aan het Gemeentefonds, bedoeld voor instandhouding van lokale omroepen, in zijn geheel hebben uitgekeerd aan de lokale omroepen.</item>
         <item attribuut="Rubriek">Communicatie, media en informatievoorziening (Omroepen) Overheidsfinanciën (Gemeentelijke financiën)</item>
         <item attribuut="Trefwoorden">Gemeentefinanciën Omroepen</item>
         <item attribuut="Vindplaats">Kamervragen met antwoord 2001-2002, nr. 309, Tweede Kamer</item>
         <item attribuut="Vraagnr_bij_indiening">2010202530</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-11-26</item>
         <item attribuut="Datum_indiening">2001-11-20</item>
         <item attribuut="Document-id">KVR14666</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="645" allpagenumbers="645 646" vetnummer="2010202530" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14666" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="309" onderwerp="" indiendatum="2001-11-20">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2001-11-26">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het onderzoek van de Organisatie Lokale Omroepen Nederland waaruit blijkt dat in 2001 slechts 5% van alle gemeenten de toevoeging aan het Gemeentefonds, bedoeld voor instandhouding van lokale omroepen, in zijn geheel heeft uitgekeerd aan de lokale omroepen? <voetnoot nummer="1"/>
      </vraag>
      <vraag nummer="2">Kunt u de conclusies van het OLON onderschrijven? </vraag>
      <vraag nummer="3">Welk oordeel velt u over de situatie dat het merendeel van de gemeenten de toevoeging aan het Gemeentefonds bedoeld voor instandhouding van lokale omroepen niet of niet in zijn geheel uitkeert aan de beoogde ontvangers? </vraag>
      <vraag nummer="4">Deelt u de mening dat lokale omroepen een waardevolle rol vervullen in het functioneren van de lokale democratie? Zo ja, op welke wijze brengt u dat tot uitdrukking in zijn beleid? </vraag>
      <vraag nummer="5">Deelt u de mening dat het functioneren van lokale omroepen is gediend met een behoorlijke financiële bijdrage van de kant van de (lokale) overheid? </vraag>
      <vraag nummer="6">Bent u bereid de Mediawet dusdanig te veranderen dat de toevoeging aan het Gemeentefonds bedoeld voor instandhouding van lokale omroepen daadwerkelijk terecht zal komen bij de beoogde ontvangers? </vraag>
      <vraag nummer="7">Bent u bereid deze vragen te beantwoorden vóór het wetgevingsoverleg over de begroting Onderwijs, Cultuur en Wetenschappen van 26 november 2001? </vraag>
      <noten afkomstig="vraag">
         <noot nummer="1">De resultaten van dit onderzoek zijn te vinden op www.olon.nl/olonpublic/olon0005.html , pagina 13</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennis genomen van de gegevens zoals door de OLON gepresenteerd tijdens het VNG-congres over lokale omroep op 8 november jl.: naast de 5% gemeenten die de bedragen over 2001 volledig doorbetaalden aan de lokale omroep staat bijna 30% die het gedeeltelijk hebben doorgegeven, terwijl van nog eens 25% van de gemeenten gegevens ontbraken. Volgens de OLON gaven 38% van de gemeenten deze middelen niet door aan de lokale omroep, terwijl dat in 2000 nog 44% van de gemeenten betrof: daar lijkt dus sprake te zijn van een verbetering. Bovendien moet in aanmerking worden genomen, dat veel gemeenten (ook) op andere wijze steun bieden aan hun lokale omroep: bijv. door studioruimte gratis of tegen sterk gereduceerde prijs beschikbaar te stellen of door subsidie uit andere gemeentelijke middelen. Zo werd tijdens het VNG-congres gesproken over de gemeente Venlo, die via het Gemeentefonds een bedrag van ca. f 50 000,– ontvangt ten behoeve van lokale omroep. De jaarlijkse subsidie van de gemeente Venlo aan de lokale omroep bedraagt echter ca. f 450 000,–. De ironie wil, dat de gemeente Venlo het bedrag uit het Gemeentefonds niet volledig doorgeeft aan de lokale omroep. Op papier lijkt Venlo dan tekort te schieten, maar in feite is de gemeentelijke subsidie een veelvoud van hetgeen op basis van de GF-uitkering te verwachten zou zijn. Het OLON-onderzoek maakt duidelijk dat behoefte bestaat aan actuele en volledige gegevens over hoe gemeenten omgaan met de bedragen die ze via het Gemeentefonds ontvangen ten behoeve van lokale omroep. Zoals in de ontwerpbegroting Gemeentefonds en Provinciefonds 2002 is aangekondigd, zal het ministerie van BZK binnenkort alle gemeenten een enquêteformulier toesturen, waarop zij deze gegevens kunnen verstrekken. Een soortgelijk formulier gaat vanuit BZK naar alle provincies om na te gaan hoe zij omgaan met de middelen die via het Provinciefonds beschikbaar worden gesteld ten behoeve van regionale omroep. </antwoord>
      <antwoord nummer="2 en 3" voetnoot="1">OLON trekt de conclusie dat «uit de gepresenteerde cijfers blijkt dat nog lang niet alle gemeenten overtuigd zijn van alle voordelen, die de lokale omroep te bieden heeft (...) en juist door lokale omroep te ondersteunen kunnen lokale overheden belangrijk bijdragen aan de kwaliteit van lokale omroepen». Die conclusie deel ik. Ik ben van mening dat gemeenten de middelen die ze via het Gemeentefonds ontvangen ten behoeve van lokale omroep ook daadwerkelijk aan dat doel zouden moeten besteden. <voetnoot nummer="1"/>Echter, het zijn en blijven algemene middelen, waarbij geen sprake kan zijn van oormerking. Ik wijs erop dat de VNG in april 2001 een uitvoerige brochure aan alle gemeenten heeft verzonden, Lokale omroep: de stand van zaken, waarin de VNG de aanbeveling doet om de lokale omroep te ondersteunen. Ook het VNG-congres over lokale omroep van 8 november jl. zie ik als een duidelijk streven van de VNG om gemeenten op de bestaande mogelijkheden voor ondersteuning te wijzen. </antwoord>
      <antwoord nummer="4" voetnoot="2">Vanuit mijn algehele «bestel-verantwoordelijkheid» voor publieke omroep hecht ik er belang aan dat de publieke omroepfunctie op landelijk, regionaal en lokaal niveau zo goed mogelijk gestalte krijgt. Ik wijs in dit verband op de bepalingen in de Mediawet over de taak van de publieke omroep, alsmede op de programmavoorschriften zoals die in de Mediawet zijn opgenomen voor publieke lokale omroep. <voetnoot nummer="2"/>
      </antwoord>
      <antwoord nummer="5">Ja. De verantwoordelijkheid voor de bekostiging van de lokale omroep berust bij de gemeenten. Zij hebben echter sedert 2000 via het Gemeentefonds een bestuurlijk overeengekomen compensatiebedrag gekregen voor het afschaffen van de omroepbijdrage. Dit bedrag (f 10 mln. structureel) is beduidend hoger dan de tot ultimo 1999 geheven lokale opslagen op de omroepbijdrage: die bedroegen namelijk ca. f 3 mln. Zie verder mijn antwoord op de vragen 2 en 3. </antwoord>
      <antwoord nummer="6" voetnoot="3">Een dergelijke wijziging is niet mogelijk, aangezien de middelen in het Gemeentefonds algemene middelen zijn. Er kan geen sprake zijn van oormerking in strikte zin. Wel wijs ik in dit verband op de brief, die ik samen met de minister van Financiën op 22 mei 2000 aan de Kamer heb gezonden <voetnoot nummer="3"/>alsmede mijn antwoord op de vragen 2 en 3. </antwoord>
      <antwoord nummer="7">Ja, zoals uit deze beantwoording moge blijken. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1191">Aanhangsel Handelingen, nr. 1191, Vergaderjaar 2000–2001.</noot>
         <noot nummer="2">Respectievelijk art. 13c en art. 51f Mediawet. Kamerstukken II, vergaderjaar 1999–2000, 26 707, nr. 20</noot>
      </noten>
   </antwoorden>
</kvr>
