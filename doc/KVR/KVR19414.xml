<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Defensie over de mogelijke in het geheim opgeleide 'sky marshalls'. (Ingezonden 8 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19414
</item>
         <item attribuut="Inhoud">Vragen over de door de marechaussee in het geheim opgeleide medewerkers tot gewapende bewakers in vliegtuigen, hun bevoegdheden en geweldsinstructies.</item>
         <item attribuut="Rubriek">Veiligheidsbeleid en defensie (Overig) Verkeer, vervoer en waterstaat (Vliegveiligheid)</item>
         <item attribuut="Trefwoorden">Marechaussee Vliegveiligheid</item>
         <item attribuut="Vindplaats">Kamervragen met antwoord 2003-2004, nr. 767, Tweede Kamer</item>
         <item attribuut="Vraagnr_bij_indiening">2030405660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-02-05</item>
         <item attribuut="Datum_indiening">2004-01-08</item>
         <item attribuut="Document-id">KVR19414</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1623" allpagenumbers="1623 1624" vetnummer="2030405660" code="0304tkkvr767" lopendefooter="Tweede Kamer, vergaderjaar 2003–2004, Aanhangsel" filenaam="KVR19414" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="767" onderwerp="" indiendatum="2004-01-8">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Defensie</vraagt-aan>
      </vraagdata>
      <antwoorddata antwoorddatum="2004-02-5">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht dat de Koninklijke Marechaussee in het geheim tien medewerkers in Duitsland en Israël heeft laten opleiden tot gewapende bewakers in vliegtuigen? <voetnoot nummer="1"/>Heeft u in de zomer van 2003 opdracht gegeven tot de opleiding tot «sky marshall»? Zo ja, waarom en wat is de reden dat dit een geheim project is? In hoeverre speelt de Amerikaanse eis om sky marshalls te laten meevliegen op vluchten van en naar de Verenigde Staten van Amerika hierbij een rol? </vraag>
      <vraag nummer="2">Kunt u aangeven wat de bevoegdheden van deze sky marshalls zijn? Aan welke instructies zijn sky marshalls gebonden ten aanzien van het gebruik van geweld en/of vuurwapens? Wie draagt de verantwoordelijkheid voor het gebruik van (vuurwapen)geweld door de sky marshalls? Klopt het dat de KLM bedenkingen heeft ten aanzien van het inzetten van gewapende sky marshalls op vluchten? Zo ja, waarom? </vraag>
      <vraag nummer="3">Welke risico’s zijn aan vuurwapengebruik in vliegtuigen verbonden? Voorziet de geweldsinstructie van de sky marshalls in het voorkomen van dergelijke risico’s? Zo ja, hoe? Deelt u de mening van de Nederlandse Vereniging Verkeersvliegers dat andere bewapening dan vuurwapens ook effectief kan zijn in de bestrijding van terroristische acties in vliegtuigen? </vraag>
      <vraag nummer="4">Op welke begroting drukken de kosten van de opleiding en de inzet van sky marshalls? Om welke bedragen gaat het? </vraag>
      <noten afkomstig="vraag">
         <noot nummer="1" datum="2004-01-6" bron="De Volkskrant" titel="Bewakers KLM geheim opgeleid">De Volkskrant, 6 januari 2004: «Bewakers KLM geheim opgeleid»</noot>
      </noten>
   </vragen>
   <antwoorden aantal="4">
      <antwoord nummer="1">Ja. Naar aanleiding van de terroristische aanslagen van 11 september 2001 heeft de KLM mij bij brieven van 8 februari 2002 en 21 augustus 2002 verzocht om ten behoeve van de inzet van sky marshalls een proefprogramma te starten. Naar aanleiding daarvan en tevens rekening houdend met de mogelijke internationale ontwikkelingen op dit gebied heb ik kort daarna na overleg met de Bevelhebber van de Koninklijke marechaussee besloten tot een proefprogramma over te gaan. Met het proefprogramma is beoogd te onderzoeken of de inzet van sky marshalls in geval van een verhoogde dreiging een geëigend instrument is om terroristische daden te bestrijden. Het bestaan van het proefprogramma is op zich niet geheim, maar over de inhoud daarvan worden vanwege het vertrouwelijke, operationele karakter geen mededelingen gedaan. De onlangs bekend geworden vooraankondiging van de Amerikaanse overheid om in daarvoor in aanmerking te komen gevallen sky marshalls te laten meevliegen op vluchten van en naar de Verenigde Staten van Amerika heeft bij de besluitvorming omtrent het proefprogramma geen rol gespeeld. </antwoord>
      <antwoord nummer="2">De inzet van Kmar-personeel als sky marshall aan boord van Nederlandse lijnvluchten geschiedt op grond van de Politiewet 1993. Voor dit optreden is de Ambtsinstructie voor de politie, de Kmar en de buitengewoon opsporingsambtenaar van toepassing. Bevoegdheden met betrekking tot geweldsgebruik worden hierin geregeld, en gaan uit van de beginselen van subsidiariteit en proportionaliteit en het uitgangspunt dat het gebruik van het wapen slechts in uiterste noodgevallen is toegestaan. De bevoegdheden van de Kmar op grond van de Politiewet laten echter onverlet dat de gezagvoerder van een luchtvaartuig, conform het Verdrag van Tokyo en de Regeling Toezicht Luchtvaart, als verantwoordelijke voor de veiligheid van het luchtvaartuig en de inzittenden daarvan, de bevoegdheid heeft om ter handhaving van de veiligheid tijdens een vlucht maatregelen te nemen. De gezagvoerder kan daarbij assistentie verzoeken van de sky marshall. Met inachtneming van het bovenstaande rust de verantwoordelijkheid voor het gebruik van geweld door sky marshalls bij de overheid. De KLM heeft zich in een later stadium terughoudend opgesteld omdat de inzet van sky marshalls een veilige vluchtuitvoering in het gedrang zou kunnen brengen. Inmiddels wordt tezamen met de KLM, de Vereniging van Nederlandse Verkeersvliegers, het ministerie van Verkeer en Waterstaat en de Koninklijke Marechaussee, constructief gewerkt aan een protocol ten behoeve van de inzet van de sky marshalls. </antwoord>
      <antwoord nummer="3">Aan het gebruik van het vuurwapen door sky marshalls zijn conform de ambtsinstructie eisen gesteld, die uitgaan van het gebruik van het wapen in uiterste noodgevallen. In landen waar men thans reeds enige tijd gebruik maakt van (en ervaring heeft met) sky marshalls worden de risico’s verbonden aan het vuurwapengebruik als aanvaardbaar beoordeeld. Op dit moment is de inzet van andere wapens dan vuurwapens als uiterste middel niet effectief. Voor zover wordt gedoeld op bewapening als uiterste middel, deel ik de mening van de Nederlandse Vereniging van Verkeersvliegers niet. </antwoord>
      <antwoord nummer="4">De opleiding en de inzet van sky marshalls voor het proefprogramma is gefinancierd met behulp van de in het kader van het Actieplan Terrorisme en Veiligheid (actiepunt 8) ten behoeve van de Koninklijke Marechaussee gereserveerde gelden. Over de verdeling van de overige kosten die voortvloeien uit het proefprogramma, vindt overleg plaats met de betrokken partijen. De kosten van de proef zijn voorshands begroot op ruim € 400 000,–. </antwoord>
      <noten afkomstig="antwoord"/>
   </antwoorden>
</kvr>
