<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gennip (CDA) aan de minister van Buitenlandse Zaken over de toenemende spanningen in Pakistan. (Ingezonden 9 juli 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29048
</item>
         <item attribuut="Inhoud">Vragen naar aanleiding van bericht 'Taliban rukt op in Pakistan' (NRC Handelsblad, 3 juli 2007). Indiener wil van minister Verhagen weten hoe hij de huidige situatie in Pakistan beoordeelt, met de toenemende opkomst van de Taliban in het westen van dit land, langs de grens met Afghanistan en de gijzeling in de Rode Moskee in Islamabad. Wat doet de Pakistaanse regering om de Taliban aan te pakken, met betrekking tot rekrutering van de Taliban in vluchtelingenkampen langs de grens met Afghanistan, en welke druk oefent de EU uit op Pakistan?</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan Pakistan Vrede en veiligheid</item>
         <item attribuut="Vindplaats">Kamervragen met antwoord 2006-2007, nr. 2375, Tweede Kamer</item>
         <item attribuut="Vraagnr_bij_indiening">2060720350</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Van Gennip</persoon>
         </item>
         <item attribuut="Datum_reaktie">2007-08-16</item>
         <item attribuut="Datum_indiening">2007-07-09</item>
         <item attribuut="Document-id">KVR29048</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5027" allpagenumbers="5027 5028" vetnummer="2060720350" code="0607tkkvr2375" lopendefooter="Tweede Kamer, vergaderjaar 2006–2007, Aanhangsel" filenaam="KVR29048" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2375" onderwerp="" indiendatum="2007-07-9">
         <vrager partij="CDA" oorsprong="parlement">Van Gennip</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-16">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Taliban rukt op in Pakistan»? <voetnoot nummer="1"/>
      </vraag>
      <vraag nummer="2">Hoe beoordeelt u de huidige situatie in Pakistan? Kunt u onder andere ingaan op de toenemende opkomst van de Taliban in het westen van het land, langs de grens met Afghanistan; de ontwikkelingen rondom de Rode Moskee in Islamabad; de ontwikkelingen inzake de opbouw van een democratische rechtsstaat, mede met oog op de aanstaande verkiezingen; en de ontwikkelingen met betrekking tot de ecologische situatie in Pakistan? </vraag>
      <vraag nummer="3">Wat betekenen deze ontwikkelingen voor de stabiliteit in de regio en specifiek voor Afghanistan? </vraag>
      <vraag nummer="4">Wat doet de Pakistaanse regering om de Taliban aan te pakken, ook met betrekking tot de rekrutering van de Taliban onder de vluchtelingen in de kampen? Op welke manier oefent de EU druk uit op Pakistan om dit probleem aan te pakken en op welke wijze kan de EU een ondersteunende rol spelen? </vraag>
      <vraag nummer="5">Kan Nederland bilateraal en via de EU er op blijven aandringen dat Pakistan er zorg voor draagt dat het sluiten van vier vluchtelingenkampen (waarin circa 250.000 Afghanen verblijven) vrijwillig en zonder geweld gebeurt en in overleg met Afghanistan op basis van een plan van aanpak van re-integratie in de Afghaanse samenleving, in samenwerking met het UNHCR en/of het Rode Kruis? </vraag>
      <noten afkomstig="vraag">
         <noot nummer="1" datum="2007-07-3" bron="NRC Handelsblad">NRC Handelsblad, 3 juli 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De gebeurtenissen rond de Rode Moskee in Islamabad worden gezien als een symptoom van oprukkende talibanisering en extremisme in delen van Pakistan (met name in de Federally Administered Tribal Areas (FATA) en de North West Frontier Province (NWFP)), o.a. voortkomend uit jarenlange steun voor deze bewegingen voor 11 september 2001. De actie van de Pakistaanse regering tegen de Rode Moskee kan mogelijk worden gezien als het begin van meer ferme actie tegen deze trend. In de afgelopen dagen zijn troepenbewegingen gezien in de FATA en in delen van de NWFP. Mogelijke militaire actie tegen de militanten in deze gebieden is niet uitgesloten. In een verklaring van 6 juli jl. heeft het EU voorzitterschap gesteld de terughoudendheid van de Pakistaanse autoriteiten in de operatie tegen de Rode Moskee te waarderen en ervan uit te gaan dat gearresteerde militanten die strafbare feiten hebben gepleegd voor de rechter zullen verschijnen. De Nederlandse regering ziet een vrij en eerlijk verkiezingsproces als een cruciale stap naar verdere democratisering. De gematigde meerderheid van de Pakistaanse bevolking kan door een eerlijk verkiezingsproces het tij van extremisme en talibanisering wellicht keren en daardoor bijdragen aan langere termijn stabiliteit. De Nederlandse regering steunt met 3 miljoen euro het proces van vrije en eerlijke verkiezingen. Ook werkt Nederland actief aan structurele capaciteitsopbouw van alle politieke partijen in Pakistan. De economische groei in Pakistan leidt tot grote milieudegradatie, waarvan de kosten worden geschat op 6% van het BNP, als gevolg van vervuild water, waterschaarste en het verlies van natuurlijke hulpbronnen. Pakistan is hard op weg om een waterschaars land te worden. Er zijn veel problemen rond waterbeheer betreffende irrigatie, drinkwater, droogtes en opwekking van elektriciteit middels waterkracht. Periodiek komen overstromingen voor. Een van de terreinen waarop de Nederlandse ontwikkelingssamenwerking in Pakistan zich richt is dan ook milieu en water. Nederland werkt in Pakistan aan het beter functioneren van nationale en lokale overheden, maatschappelijke organisaties en de private sector bij de uitvoering van het nationale milieubeleid. Zo wordt o.a. een bijdrage geleverd aan schone productiemethoden in de Pakistaanse industrie, met name in de leer- en textielsector. In de provincie Balochistan en in het benedenstroomse deel van de rivier de Indus zijn samenwerkingsprogramma’s voor integraal waterbeheer in uitvoering. Strategische samenwerking tussen Nederland en Pakistan op het gebied van water- en kustbeheer wordt voorbereid, waarbij Nederlandse kennis en expertise beschikbaar wordt gesteld. Na de zware stormen en overstromingen die het zuidoosten van Pakistan hebben getroffen, heeft de Nederlandse regering 500.000 euro noodhulp beschikbaar gesteld via de Internationale Federatie van het Rode Kruis. </antwoord>
      <antwoord nummer="3">Fermere actie tegen de trend van radicalisering en talibanisering in delen van Pakistan kan op de langere termijn het tij van instabiliteit in het land zelf en in de regio keren. Daadkrachtig optreden zal indirect een vertrouwenwekkende maatregel richting India en Afghanistan vormen. Beide klagen over infiltraties vanuit Pakistan en vanuit dat land georchestreerde terroristische aanslagen. Ook betekent daadkrachtig optreden tegen talibanisering dat Pakistan zelf meer ruimte krijgt zich te richten op ontwikkeling, economische groei en de verdere opbouw van een democratische rechtstaat. </antwoord>
      <antwoord nummer="4">In de Nationale Veiligheidsraad van Pakistan werd begin juni 2007 een strategie overeengekomen om de tendens van talibanisering in delen van het land aan te pakken. Waarnemers zien dit als een signaal dat de regering talibanisering als een serieuze bedreiging is gaan zien. De operatie tegen de Rode Moskee is het eerste tastbare resultaat van deze strategie. In een toespraak via de televisie op 12 juli jl. kondigde president Musharraf verdere maatregelen aan om extremisme tegen te gaan. Als onderdeel hiervan zijn troepen gestuurd naar de FATA. In het bijzonder naar Noord Waziristan en de Swat Vallei die beide sinds enige tijd de facto worden bestuurd door Taliban en Taliban-achtige groeperingen. Verschillende zelfmoordaanslagen hebben sindsdien plaatsgevonden. Militaire actie in de komende weken tegen deze groeperingen is niet uitgesloten. Voorts heeft de regering in de afgelopen maanden een alomvattende strategie ontworpen voor de ontwikkeling van de FATA, het FATA Sustainable Development Plan. Middels vergaande economische investeringen tracht de regering de levensomstandigheden van de bevolking in deze gebieden zodanig te verbeteren dat de Taliban weinig aantrekkingskracht meer hebben. Ten aanzien van de vluchtelingenkampen bestaan concrete plannen om vier kampen in NWFP en Balochistan te sluiten. Sluiting van tenminste één kamp was aangevangen, maar niet doorgezet vanwege problemen met de opvangcapaciteit in Afghanistan en de weigering van de kampbewoners naar Afghanistan terug te keren. De EU oefent druk uit op Pakistan middels de politieke dialoog en de implementatie van het Handels- en Samenwerkingsakkoord, een zogenaamd derde generatieakkoord. Met de dialoog en de implementatie werd in februari 2007 begonnen. Tijdens de eerste bijeenkomst van de Joint Commission onder het akkoord, die medio mei jl. plaatsvond, is een werkgroep over contra-terrorisme opgericht. Daarnaast heeft de EU Pakistan tot een van de prioriteitslanden verklaard onder het assistentieprogramma voor terrorismebestrijding. In dit kader heeft op 25 juni jl. een EU-troika ontmoeting met Pakistan plaatsgevonden, waarbij werd besproken hoe kan worden bijgedragen aan de implementatie van de VN-terrorisme strategie en de totstandkoming van de Alomvattende Conventie inzake terrorisme. Tevens is aandacht besteed aan de vraag welke maatregelen Pakistan en de EU zouden kunnen nemen in de strijd tegen terrorisme, waaronder implementatie van de VN-Conventies gerelateerd aan terrorismebestrijding en de aanpak van de financiering van terrorisme. De EU overweegt op dit punt steun te verlenen aan Pakistan. In de toekomst zal moeten worden bepaald hoe verdere samenwerking bij terrorismebestrijding vorm kan krijgen. </antwoord>
      <antwoord nummer="5">Ja. Nederland ondersteunt het programma van UNHCR, dat is gericht op de vrijwillige terugkeer van Afghaanse vluchtelingen uit onder andere Pakistan naar Afghanistan, alsmede op hun eerste opvang en re-integratie in Afghanistan. Onlangs heeft de minister voor Ontwikkelingssamenwerking de bijdrage aan UNHCR voor 2007 hiertoe verhoogd van 2 miljoen naar 3 miljoen euro. Daarnaast probeert Nederland met een bijdrage aan de wederopbouw in Afghanistan te bevorderen dat het perspectief voor terugkeer naar Afghanistan verbetert. </antwoord>
      <noten afkomstig="antwoord"/>
   </antwoorden>
</kvr>
