<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Straub en Van Dijken (beiden PvdA) aan de minister van Justitie over het bewaken van een in een ziekenhuis opgenomen gedetineerde. (Ingezonden 9 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22559
</item>
         <item attribuut="Inhoud">Vragen over het bewaken van een gedetineerde, afkomstig van de penitentaire inrichting Esserheem te Veenhuizen. Deze gedetineerde is kennelijk tussen 29 december 2004 en 21 januari 2005 opgenomen geweest op de ICC-afdeling van het Wilhelmina Ziekenhuis Assen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Zorginstellingen)</item>
         <item attribuut="Trefwoorden">Gedetineerden Ziekenhuizen</item>
         <item attribuut="Vindplaats">Kamervragen met antwoord 2004-2005, nr. 1227, Tweede Kamer</item>
         <item attribuut="Vraagnr_bij_indiening">2040508100</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Straub</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2005-03-23</item>
         <item attribuut="Datum_indiening">2005-02-09</item>
         <item attribuut="Document-id">KVR22559</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2605" allpagenumbers="2605 2606" vetnummer="2040508100" code="0405tkkvr1227" lopendefooter="Tweede Kamer, vergaderjaar 2004–2005, Aanhangsel" filenaam="KVR22559" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1227" onderwerp="" indiendatum="2005-02-9">
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-03-23">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1">Bent u ermee bekend dat tussen 29 december 2004 en 21 januari 2005 op de ICC-afdeling van het Wilhelmina Ziekenhuis Assen een gedetineerde opgenomen is geweest afkomstig van de penitentiaire inrichting Esserheem te Veenhuizen? </vraag>
      <vraag nummer="2">Klopt het dat deze gedetineerde tijdens zijn verblijf in het ziekenhuis 24 uur per dag werd bewaakt door twee personen die als bewaker optraden? Door welke instantie werden deze bewakers geleverd? </vraag>
      <vraag nummer="3">Bent u ermee bekend dat de bewaking van deze gedetineerde op vrijdagmiddag 31 december 2004 voor de duur van één weekend werd opgeheven en dat deze bewaking op maandagochtend 3 januari 2005 weer werd hervat? </vraag>
      <vraag nummer="4">Kunt u bevestigen dat het niet bewaken van deze gedetineerde gedurende het eerder genoemde weekeinde aan het ziekenhuis werd verklaard met het argument «dat de gedetineerde recht had op weekeindverlof en dat derhalve bewaking niet noodzakelijk was»? Zo neen, waarom werd de bewaking dan toch opgeheven? </vraag>
      <vraag nummer="5">Wordt een gedetineerde die in een ziekenhuis opgenomen dient te worden, in alle gevallen bewaakt? Zo neen, welke criteria bepalen of een gedetineerde al dan niet bewaakt wordt? Als er criteria gelden, laten die dan toe het niet bewaken in het ziekenhuis gedurende het «weekeindverlof»? </vraag>
      <vraag nummer="6">Kunt u aangeven in wiens opdracht de bewaking gedurende het weekeinde werd opgeheven? Hoe oordeelt u over deze opdracht? </vraag>
      <vraag nummer="7">Kunt u aangeven hoe u oordeelt over het door de week 24-uur per dag bewaken van een in een ziekenhuis opgenomen gedetineerde en het opheffen van deze bewaking gedurende één weekeinde om vervolgens na het weekeinde de bewaking weer vol continue te hervatten? </vraag>
      <vraag nummer="8">Kunt u naar de samenleving uitleggen dat continue bewaking noodzakelijk is, maar in één weekeinde niet? Zo ja, hoe luidt uw motivering dan? </vraag>
      <vraag nummer="9">Is er regelgeving voor het bewaken van in ziekenhuizen opgenomen gedetineerden? Zo ja, is in overeenstemming met deze regelgeving gehandeld? Zo neen, overweegt u daarvoor regelgeving op te stellen? </vraag>
      <vraag nummer="10">Klopt het dat de eerder genoemde gedetineerde na zijn opname op de eerder genoemde ICC-afdeling nog op een verpleegafdeling heeft gelegen? </vraag>
      <vraag nummer="11">Bent u ermee bekend dat de bewaking op deze verpleegafdeling door de week 24-uur per dag doorging en dat twee bewakers bij voortduring op de gang zaten? Klopt het dat bewakers niet bij een gedetineerde patiënt op de kamer mogen zitten, omdat dan de privacy van deze gedetineerde in het gedrang zou komen? Zo ja, hoe oordeelt u over de privacy van alle anderen die aanwezig zijn op een afdeling waar twee bewakers voortdurend aanwezig zijn en overal op toe zien? </vraag>
      <vraag nummer="12">Indien privacyoverwegingen in het geding zijn, bij wiens privacy dient dan het belang te liggen bij, die van de patiënt-gedetineerde of bij die van de overigen op de afdeling? Indien regelgeving hier debet aan is, wilt u die dan aanpassen? </vraag>
      <vraag nummer="13">Wat is de reden dat de gedetineerde die bewaking nodig had, niet in het penitentiair ziekenhuis in Scheveningen werd opgenomen? Indien daar in eerste instantie een medische reden voor bestond, waarom werd deze gedetineerde in dat geval niet naar het penitentiair ziekenhuis in Scheveningen overgebracht, zodra dat medisch gezien kon? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 13">Ik ben bekend met deze casus. Rekening houdend met het belang terughoudend te zijn met het publiek maken van hoe de beveiliging in concrete situaties precies wordt vormgegeven en de rechten van betrokkene op bescherming van zijn privacy, kan ik het volgende melden. Betrokken gedetineerde was opgenomen in het Wilhelmina ziekenhuis in Assen omdat het Penitentiair Ziekenhuis niet de faciliteiten had die in dit geval noodzakelijk waren. De bewaking werd verzorgd door personeelsleden van de Dienst Justitiële Inrichtingen. Vanuit de noodzaak van een doelmatige personeelsinzet en op basis van afweging van risicoprofiel, detentiegeschiedenis en ziektebeeld van betrokkene, besloot de inrichtingsdirecteur dat ononderbroken bewaking niet noodzakelijk was. Zo had betrokkene in een vorige inrichting van verblijf al meermalen weekendverlof gehad waarvan hij steeds was teruggekeerd. Om deze reden was consultatie van het openbaar ministerie in deze ook niet nodig. Aan betrokkene werd tijdens het weekend zogeheten incidenteel verlof verleend; van een recht op verlof was geen sprake. Na het weekend werd de bewaking hervat. Het bewakend personeel bevindt zich daarbij altijd in de kamer van de gedetineerde, tenzij deze wordt onderzocht. Concluderend ben ik van oordeel dat in deze situatie geen onverantwoorde risico’s zijn genomen. Wel zie ik aanleiding om na te gaan of terzake geen nadere instructies moeten worden gegeven hoe in vergelijkbare gevallen te handelen. </antwoord>
      <noten afkomstig="antwoord"/>
   </antwoorden>
</kvr>
