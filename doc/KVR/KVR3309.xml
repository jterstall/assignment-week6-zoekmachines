<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over de kredietmogelijkheden voor scholieren en studenten. (Ingezonden 10 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3309
</item>
         <item attribuut="Rubriek">Geld (Kredieten) Hoger onderwijs (Studenten) Voortgezet onderwijs (Leerlingen)</item>
         <item attribuut="Trefwoorden">Consumptief krediet Leerlingen Studenten</item>
         <item attribuut="Vindplaats">Kamervragen met antwoord 1995-1996, nr. 1347, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1996-06-21</item>
         <item attribuut="Datum_indiening">1996-05-10</item>
         <item attribuut="Document-id">KVR3309</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2739" allpagenumbers="2739 2740" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1347" onderwerp="" indiendatum="1996-05-10">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="21 juni 1996) Zie ook aanhangsel handelingen nr. 1244, vergaderjaar 1995–1996">
         <antwoorder functie="minister" ministerie="Financie¨n a.i">Wijers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Welke kredietlimieten hanteren banken voor meerderjarigen die nog financieel afhankelijk zijn van de ouders of verzorgers? <voetnoot nummer="1"/>Welke criteria worden voor deze jongeren gebruikt voor het toekennen van een creditcard? Hebben minderjarigen vanaf 16 jaar dezelfde kredietmogelijkheden en worden voor hen dezelfde criteria gebruikt? Verschillen de kredietmogelijkheden van en de criteria voor het toekennen van de creditcard aan bovengenoemde jongeren van die voor financieel onafhankelijke particulieren? </vraag>
      <vraag nummer="2">Verschillen de kredietmogelijkheden van en de criteria voor het toekennen van een creditcard aan financieel afhankelijke jongeren tussen de banken? </vraag>
      <vraag nummer="3">Welke juridische mogelijkheden hebben de ouders of verzorgers om mede de hoogte te bepalen van het kredietlimiet en de toekenning van een creditcard in het geval van een jongere die ouder is dan 18 jaar en financieel afhankelijk van de ouders of verzorgers? Welke mogelijkheden hebben zij in dat opzicht voor minderjarigen vanaf 16 jaar? Worden de ouders of verzorgers aansprakelijk gesteld voor de schulden die door de jongere worden gemaakt, ook als zij niet dergelijke juridische mogelijkheden hebben? </vraag>
      <vraag nummer="4" voetnoot="1">Is er onderzoek gedaan naar ouders of verzorgers die door de ruime mogelijkheden die jongeren gegeven werd om geld op te nemen in de problemen zijn geraakt of protest hebben aangetekend? Zo niet, ziet u hiertoe aanleiding, mede naar aanleiding van een recent perbericht? <voetnoot nummer="1"/>
      </vraag>
      <vraag nummer="5">Ziet u reden om ten aanzien van jongeren die nog financieel afhankelijk zijn van de ouders of verzorgers regelgeving te ontwikkelen met betrekking tot de hoogte van het krediet en de toekenning van de creditcard? </vraag>
      <noten afkomstig="vraag">
         <noot nummer="1" datum="1996-05-6" bron=" Trouw" titel="Een creditcard bij een inkomen van f 375,-">«Een creditcard bij een inkomen van f 375,-» Trouw, 6 mei 1996</noot>
      </noten>
   </vragen>
   <antwoorden aantal="5">
      <antwoord nummer="1">a. De banken kennen ieder een eigen kredietbeleid. Wat creditcards van Nederlandse banken betreft is er niet zozeer sprake van een kredietlimiet maar van een bestedingslimiet. Een door Nederlandse banken uitgegeven creditcard (Eurocard, Mastercard) is niet te vergelijken met een Amerikaanse creditcard (American Express, Diners, Visa). De Nederlandse Card is veelal gekoppeld aan een betaalrekening; het is een betaalinstrument, vergelijkbaar met eurocheques. Bij enkele creditcards bestaat daarbij de mogelijkheid om separaat een kredietovereenkomst aan te gaan. De gebruiker kan er bestedingen mee doen binnen een overeengekomen limiet. Globaal komt het erop neer dat financieel afhankelijke meerderjarigen op hun creditcard een verlaagde bestedingslimiet hebben (d.w.z. lager dan voor financieel zelfstandige klanten) en dat er geen krediet of creditcard wordt verstrekt indien men geen inkomen heeft. b. Voor de criteria geldt dat de banken ieder hun eigen acceptatiebeleid hebben. Om tot verstrekking van een creditcard over te gaan wordt de aanvrager beoordeeld op kredietwaardigheid. Om een zo genuanceerd mogelijk beeld te vormen, wordt een groot aantal factoren in de beoordeling betrokken. Zo wordt onder andere gebruik gemaakt van de gegevens van het Bureau Krediet Registratie in Tiel en wordt gekeken naar het betaalgedrag in het verleden. Het is niet zo dat er e´e´n bepaalde factor is aan te wijzen op basis waarvan de aanvraag al dan niet geaccepteerd wordt; het gaat om de samenhang van de factoren. Deze factoren zijn zorgvuldig geformuleerd en zijn samengesteld op basis van ruime ervaring. Een factor die voor studenten van belang is betreft bijvoorbeeld de voorwaarde dat de studiefinanciering op een betaalrekening bij de creditcard uitgevende bank gestort moet worden. c. Het beleid van banken is dat minderjarigen vanaf 16 jaar niet in aanmerking komen voor kredietmogelijkheden. d. Kredietmogelijkheden voor financieel onafhankelijke particulieren kunnen verschillen van die van financieel afhankelijke. Dit is afhankelijk van de financie¨le draagkracht van de individuele kredietaanvrager. Meer in het algemeen wordt in dit verband nog het volgende opmerkt. Met betrekking tot de kredietverlening geldt dat de hier betrokken banken een vergunning op grond van de Wet op het consumentenkrediet (WCK) is verleend. Kredietverstrekkers zijn gehouden de bepalingen van de WCK te volgen. De kredietverstrekker dient zich te gedragen als een goed kredietgever en zich genoegzaam te informeren over de financie¨le positie van de aanvrager. Daarnaast moet de kredietnemer als regel minimaal 2% per maand van het uitstaande krediet terugbetalen. Het toezicht op de naleving van de WCK-bepalingen valt onder het ministerie van Economische Zaken. Bij het toezicht op WCK vergunninghouders is er sprake van een tweeledige controle: een jaarlijkse controle door de externe huisaccountant en een tweejaarlijkse controle door een accountant van het ministerie van Economische Zaken. </antwoord>
      <antwoord nummer="2">Ja, iedere bank bepaalt, met inachtneming van het in antwoord op vraag e´e´n gestelde, haar eigen beleid. </antwoord>
      <antwoord nummer="3">a. Voor, al dan niet, financieel afhankelijke meerderjarigen geldt dat zij handelingsbekwaam zijn en dat ouders, normaal gesproken, geen juridische mogelijkheden hebben om mede de hoogte van de bestedingslimiet voor en de toekenning van een creditcard te bepalen. Als de jongere de leeftijd van 18 jaar heeft bereikt, kunnen en worden de ouders niet meer aansprakelijk gesteld voor de schulden van deze jongere. b. Minderjarigen staan onder gezag. De ouders voeren in het algemeen gezamenlijk het bewind over het vermogen van het kind en vertegenwoordigen gezamenlijk het kind in burgerlijke handelingen. Praktisch betekent dit ook dat de ouders moeten meetekenen. Ouders kunnen dan ook aansprakelijk worden gesteld. Toekenning van een creditcard kan het aangaan van een krediet impliceren. De ouder(s) kunnen dus mede de hoogte van de kredietlimiet of de toekenning van een creditcard bepalen. </antwoord>
      <antwoord nummer="4">Er is door de Postbank onderzoek gedaan naar het al dan niet zorgvuldig gebruik van kredietfaciliteiten door jongeren/studenten zelf. Hieruit is gebleken dat jongeren/studenten zich zeer bewust zijn van hun financie¨le situatie. Onjuist gebruik van genoemde faciliteiten komt in de praktijk nauwelijks voor, alhoewel er zich natuurlijk altijd incidenten voordoen. Ook de in internationaal perspectief grote bescherming die de WCK biedt kan het zich voordoen van incidenten niet voorkomen. De ervaringen van de banken ter zake geven geen aanleiding om te vermoeden dat hier sprake is van een zorgwekkende situatie. Het recente persbericht waarnaar verwezen wordt is in dit kader eerder een weergave van een incidenteel geval en geeft niet direkt aanleiding om een onderzoek te doen naar mogelijke probleemsituaties bij ouders/verzorgers. </antwoord>
      <antwoord nummer="5">Ondergetekende meent, gezien het bovenstaande, dat er geen aanleiding is om ten aanzien van jongeren die nog financieel afhankelijk zijn van de ouders nieuwe dan wel aanvullende regelgeving te ontwikkelen inzake de hoogte van het krediet of toekenning van de creditcard. De ervaring is dat de huidige bescherming op grond van de WCK en de aanvullende interne regels van de banken voldoen. </antwoord>
      <noten afkomstig="antwoord"/>
   </antwoorden>
</kvr>
