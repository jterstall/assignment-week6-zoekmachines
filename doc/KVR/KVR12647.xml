<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de minister van Sociale Zaken en Werkgelegenheid over het falen van het reïntegratiebedrijf Rea-actief. (Ingezonden 9 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12647
</item>
         <item attribuut="Inhoud">Het reïntegratiebedrijf Rea-actief heeft in anderhalf jaar tijd slechts 20 WAO-ers aan een baan geholpen terwijl het streven voor drie jaar op 1200 ligt.</item>
         <item attribuut="Rubriek">Arbeid (Werkloosheidsbestrijding) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Werkloosheidsbestrijding</item>
         <item attribuut="Vindplaats">Kamervragen met antwoord 2000-2001, nr. 281, Tweede Kamer</item>
         <item attribuut="Vraagnr_bij_indiening">2000100830</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">2000-11-17</item>
         <item attribuut="Datum_indiening">2000-10-09</item>
         <item attribuut="Document-id">KVR12647</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="583" allpagenumbers="583 584" vetnummer="2000100830" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12647" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="281" onderwerp="" indiendatum="2000-10-9">
         <vrager partij="D66" oorsprong="parlement">Schimmel</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-11-17">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat het reïntegratiebedrijf Rea-actief, een samenwerking tussen werkgevers en bonden, in anderhalf jaar tijd slechts 20 WAO-ers aan een baan heeft geholpen terwijl het streven voor drie jaar op 1200 ligt? <voetnoot nummer="1"/>
      </vraag>
      <vraag nummer="2">Hoe verklaart u dit bedroevende resultaat? </vraag>
      <vraag nummer="3">Op welke wijze gaat u bevorderen dat uitvoeringsinstellingen beter in staat zijn om vraaggestuurd te werken? </vraag>
      <vraag nummer="4">Hoe oordeelt u over de mogelijkheid om de uitvoeringsinstellingen extra geld toe te delen met als specifiek doel de dossiers om te zetten, zodat duidelijk is wat een WAO-er nog wel kan in plaats van wat hij of zij niet meer kan? </vraag>
      <noten afkomstig="vraag">
         <noot nummer="1" datum="2000-10-5" bron="Het Financiële dagblad" titel="WAO-aanpak werkgevers en bonden faalt">Het Financiële dagblad, 5 oktober 2000: «WAO-aanpak werkgevers en bonden faalt»</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Rea-actief probeert via een nieuwe methode arbeidsgehandicapten bij werkgevers te plaatsen. Deze methode komt erop neer dat Rea-actief bewerkstelligt dat sociale partners in hun cao afspraken maken over het aantal arbeidsgehandicapten dat zij in dienst gaan nemen. In 135 cao’s zijn afspraken over plaatsing van arbeidsgehandicapten opgenomen. Bij 80 daarvan is Rea-actief betrokken geweest. Het aantal van 1200 plaatsingen was gebaseerd op de ingeschatte bereidheid van cao-partijen om concrete afspraken over de plaatsingen van WAO-ers te maken. Weliswaar zijn inmiddels in 80 cao’s waarbij Rea-actief betrokken was afspraken gemaakt, maar deze hebben veeleer het karakter van het zich vastleggen op een bepaalde inspanningsverplichting. In een aantal cao’s zijn wel afspraken gemaakt over het aantal te concretiseren plaatsingen binnen een sector. Op basis van de cao-afspraken gaat Rea-actief op zoek naar geschikte vacatures bij werkgevers. Vervolgens tracht Rea-actief werkgevers te vinden die bereid zijn voor die vacatures een instroomcontract af te sluiten. Een instroomcontract is een overeenkomst tussen een uvi en werkgever met afspraken over het aantal werknemers dat voldoet aan de functie-eisen en zal worden geplaatst op met name genoemde functies. Vervolgens wordt aan de uvi gevraagd daarvoor kandidaten te selecteren. Aangezien op dit moment er slechts voor 100 plaatsingen een instroomcontract is afgesloten blijven de plaatsingen achter bij de ambitie van Rea-actief. </antwoord>
      <antwoord nummer="3 en 4">Vooraf zij opgemerkt dat, blijkens het antwoord op vraag 2, de oorzaak van het achterblijven van de resultaten bij de eerdere ambities rond Rea-actief, losstaat van het opereren van de uitvoeringsinstellingen. Voor het overige kan het volgende worden opgemerkt. Uitvoeringsinstellingen moeten in staat zijn om potentieel bemiddelbare WAO-ers aan te leveren bij reïntegratiebedrijven, die hier zelf om vragen of die gecontracteerd zijn door de uitvoeringsinstellingen. Het beeld dat de uitvoeringsinstellingen geen enkel inzicht in de reïntegreerbaarheid van hun cliënten zouden hebben is niet juist. De WAO-gerechtigden worden bij de claimbeoordeling en bij de herbeoordeling (na 1 en 5 jaar en bij de eenmalige herbeoordeling) beoordeeld op hun mogelijkheden om het werk te hervatten.Voor de personen die instromen in de WAO geldt op basis van de Wet Rea dat in principe voor al diegenen die daar baat bij hebben, een bemiddelingstraject wordt ingekocht. Het is wel waar dat de uitvoeringsinstellingen te weinig inzicht hebben in de «verborgen arbeidsreserves» in het niet werkende deel van het zittend bestand WAO-ers. Van de personen die behoren tot het zittend bestand, is blijkens eerder onderzoek 22% aan het werk. Om meer inzicht te verschaffen in het bestand, voeren uitvoeringsinstellingen daarom – bij wijze van pilots – kleinschalige «bestandsonderzoeken» uit voor deze doelgroep. De onderzoeken zijn als volgt opgebouwd: 1. op basis van een dossieronderzoek wordt beoordeeld of sprake is van resterende verdiencapaciteit (en dus potentiële bemiddelbaarheid); 2. degenen die op basis van dit dossieronderzoek potentieel bemiddelbaar zijn, worden dan schriftelijk (en op vrijwillige basis) benaderd voor een nader onderzoek; 3. voor zover zij hierop positief reageren, volgt een beoordelingsgesprek met een arbeidsdeskundige en wordt zo nodig een bemiddelingstraject ingekocht. Op basis van deze bestandsonderzoeken zal worden nagegaan hoe het WAO-bestand op grotere schaal kan worden doorgelicht. Belangrijke vragen hierbij zijn hoe uitval bij elk van deze drie stappen te verminderen en hoe de administraties van uitvoeringsinstellingen zó in te richten, dat de potentieel bemiddelbare WAO-ers betrekkelijk eenvoudig kunnen worden voorgeselecteerd. Aandachtspunt hierbij is hoe de totale kosten van een dergelijke (zeer omvangrijke) operatie zich verhouden tot de baten ervan (in termen van vergroting WAO-uitstroom). Dan zal ook moeten blijken of de uitkomsten van de huidige bestandsonderzoeken representatief zijn voor het gehele bestand van arbeidsongeschikten. </antwoord>
      <noten afkomstig="antwoord"/>
   </antwoorden>
</kvr>
