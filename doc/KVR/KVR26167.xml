<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wagner (PvdA) aan de minister van Justitie over gesignaleerde problemen in de persoonsgerichte aanpak van veelplegers. (Ingezonden 13 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26167
</item>
         <item attribuut="Inhoud">Vragen over de persoonsgerichte aanpak van jeugdige veelplegers, die stopt zodra de betrokkene de leeftijd van 18 jaar bereikt.</item>
         <item attribuut="Rubriek">Strafrecht en strafprocesrecht (Jeugdstrafrecht)</item>
         <item attribuut="Trefwoorden">Jeugdcriminaliteit Jeugdstrafrecht</item>
         <item attribuut="Vindplaats">Kamervragen met antwoord 2005-2006, nr. 1963, Tweede Kamer</item>
         <item attribuut="Vraagnr_bij_indiening">2050616460</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wagner</persoon>
         </item>
         <item attribuut="Datum_reaktie">2006-08-18</item>
         <item attribuut="Datum_indiening">2006-07-13</item>
         <item attribuut="Document-id">KVR26167</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4171" allpagenumbers="4171 4172" vetnummer="2050616460" code="0506tkkvr1963" lopendefooter="Tweede Kamer, vergaderjaar 2005–2006, Aanhangsel" filenaam="KVR26167" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1963" onderwerp="" indiendatum="2006-07-13">
         <vrager partij="PvdA" oorsprong="parlement">Wagner</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-08-18">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat het verschil in definitie van jeugdige veelplegers en die van meerderjarige veelplegers, in de praktijk al diverse keren heeft geleid tot een onderbreking van de persoongerichte aanpak (terwijl het plegen van strafbare feiten niet stopte) op het moment dat een minderjarige veelpleger de leeftijd van 18 jaar bereikt, omdat hij dan weer (even) uit die aanpak moet worden gehaald tot hij qua aantal delicten voldoet aan de definitie voor een meerderjarige veelpleger? </vraag>
      <vraag nummer="2">Deelt u de mening dat een jeugdige die, op basis van het aantal delicten, eenmaal persoonsgericht wordt aangepakt, ook voor alle volgende delicten binnen die aanpak moet blijven? Ook als hij 18 wordt? Wordt zo niet voorkomen dat hij (alsnog) zijn criminele carrière met minder aandacht van politie en justitie kan gaan vervolgen en weer kan gaan afglijden? </vraag>
      <vraag nummer="3">Past zo’n sluitende aanpak niet méér bij de doelstelling om te voorkomen dat jeugdige veelplegers ook meerderjarige veelplegers worden? </vraag>
      <vraag nummer="4">Gaat u actie ondernemen om deze «breuk» c.q. dit «gat» te dichten? Zo ja, welke? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De definitie van een jeugdige veelpleger is mede tot stand gekomen vanuit de wetenschap dat bij jeugdigen snel(ler) moet worden ingegrepen om een criminele carrière te doorbreken. Bij jeugdige veelplegers is derhalve de grens gelegd bij meer dan vijf processen-verbaal (pv’s) waar die grens bij meerderjarigen ligt bij meer dan tien pv’s. Jeugdigen die in aanraking komen met politie en justitie worden door de ketenpartners besproken in het justitieel casus overleg (JCO), zodat de op te leggen interventie op basis van een persoonsgerichte aanpak tot stand komt. Eén en ander is ook vastgelegd in de Richtlijn voor strafvordering jeugd van het openbaar ministerie. Bij jeugdigen die de meerderjarigheidsgrens gaan bereiken wordt door de partners in het JCO al contact opgenomen met de betrokken partijen in het meerderjarigen traject. Op die manier wordt voorzien in een overdracht van zaken tussen de ketenpartners in het minderjarige en meerderjarige traject. In het convenant gegevensuitwisseling JCO is hieraan een artikel gewijd. Een jeugdige veelpleger die net 18 jaar is geworden en nog niet voldoet aan de definitie omschrijving van een meerderjarige veelpleger, kan zo niet tussen wal en schip vallen. Uit de praktijk is mij gebleken dat men hierover op lokaal niveau en in het overleg met alle ketenpartners inmiddels goede afspraken maakt. In enkele gevallen zou op lokaal niveau de hier beschreven overgang nog niet soepel verlopen. Op basis van een knelpunteninventarisatie zal in het najaar duidelijk worden of er aanvullende maatregelen nodig zijn. </antwoord>
      <antwoord nummer="2 en 3">In mijn brief van 20 mei 2003 (Tweede kamer, vergaderjaar 2002–2003, 28 864, nr. 10) aan uw Kamer heb ik, zonder onderscheid tussen de aanpak van jeugdige en meerderjarige veelplegers te maken, aangegeven dat een persoonsgerichte aanpak het uitgangspunt moet zijn en dat de aanpak van veelplegers er met name op gericht dient te zijn de criminele carrières te doorbreken. Zo kan voorkomen worden dat zij jeugdige veelplegers blijven dan wel meerderjarige veelpleger worden. </antwoord>
      <antwoord nummer="4">Ik ben van mening dat er geen sprake is van een gat. Het modelconvenant gegevensuitwisseling JCO voorziet in de mogelijkheid om de overdracht van jeugdige veelplegers naar het volwassenen circuit goed te laten verlopen waardoor uitval voorkomen kan worden. Mocht uit de eerder genoemde inventarisatie blijken dat er toch knelpunten zijn blijven bestaan, zal ik in overleg met de ketenpartners aanvullende maatregelen treffen. </antwoord>
      <noten afkomstig="antwoord"/>
   </antwoorden>
</kvr>
