<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Volkshuisvesting, Ruimtelijke Ordening en Milieubeheer over woekerprijzen bij kamerverhuur. (Ingezonden 15 september 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21331
</item>
         <item attribuut="Inhoud">Vragen naar aanleiding van onderzoeken in Amsterdam en Utrecht waaruit zou blijken dat voor studentenkamers een hogere huurprijs zou worden gevraagd dan wettelijk is toegestaan. Zie ook eerdere vragen van de Tweede-Kamerleden Depla (PvdA), ingezonden 3 september 2004, en Van Dam en Depla (ingezonden 9 september 2004).</item>
         <item attribuut="Rubriek">Volkshuisvesting (Studentenhuisvesting)</item>
         <item attribuut="Trefwoorden">Studenten Volkshuisvesting</item>
         <item attribuut="Vindplaats">Kamervragen met antwoord 2004-2005, nr. 131, Tweede Kamer</item>
         <item attribuut="Vraagnr_bij_indiening">2030421330</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-10-11</item>
         <item attribuut="Datum_indiening">2004-09-15</item>
         <item attribuut="Document-id">KVR21331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="277" allpagenumbers="277 278" vetnummer="2030421330" code="0405tkkvr131" lopendefooter="Tweede Kamer, vergaderjaar 2004–2005, Aanhangsel" filenaam="KVR21331" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="131" onderwerp="" indiendatum="2004-09-15">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-10-11">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat voor driekwart van de te huur aangeboden kamers in Amsterdam en Utrecht een veel hogere huurprijs wordt gevraagd dan wettelijk is toegestaan? <voetnoot nummer="1"/>
      </vraag>
      <vraag nummer="2">Is deze situatie representatief voor andere steden? Zo neen, hoeveel procent van de kamers wordt in andere steden tegen een te hoge huurprijs aangeboden? </vraag>
      <vraag nummer="3">Is het waar dat veel particuliere kamerhuurders die een te hoge huur betalen, aarzelen om naar de huurcommissie te stappen uit angst daardoor in een conflict met de verhuurder terecht te komen om vervolgens door de krappe markt moeilijkheden te ondervinden bij het vinden van een nieuwe kamer? Hoeveel kamerhuurders hebben in de afgelopen jaar de stap naar de huurcommissie gemaakt? </vraag>
      <vraag nummer="4">Deelt u de mening dat er een algemene taak voor de overheid ligt om de naleving van het Besluit Huurprijzen Woonruimte te controleren? Bent u bereid om bijvoorbeeld de VROM-inspectie de naleving van dit besluit steekproefsgewijs te laten controleren en huurders ook de mogelijkheid te bieden bovenwettelijke huurprijzen anoniem aan een inspectiedienst te melden? Zo neen, waarom niet? </vraag>
      <vraag nummer="5">Deelt u de mening dat het wenselijk is dat niet alleen de huurder zijn recht op een redelijke huurprijs kan halen via de huurcommissie maar dat ook verhuurders die bij herhaling kamers verhuren tegen een te hoge huurprijs, beboet of op een andere wijze aangepakt moeten worden? Zo ja, bent u bereid het Besluit Huurprijzen Woonruimte op zodanige wijze aan te passen dat tegen de malafide verhuurder die bij herhaling het besluit overtreedt sancties ingesteld kunnen worden? </vraag>
      <noten afkomstig="vraag">
         <noot nummer="1">Zie onderzoek van het Amsterdams Steunpunt Wonen (– Prijzen op de particuliere markt in Amsterdam) en onderzoek van Stichting Jongerhuisvesting Utrecht (Huur niet de duur – SJHU onderzoek naar kamerprijzen op de particuliere markt in Utrecht)</noot>
      </noten>
   </vragen>
   <toelichting>Zie ook eerdere vragen van het lid Depla (PvdA), ingezonden 3 september 2004 (vraagnummer 2030420460) en van de leden Van Dam en Depla (beiden PvdA), ingezonden 9 september 2004 (vraagnummer 2030420880). </toelichting>
   <antwoorden aantal="5">
      <antwoord nummer="1">Dit blijkt uit het in uw vragen genoemde onderzoek van het Amsterdams Steunpunt Wonen en de Stichting Jongerenhuisvesting Utrecht. Ik heb overigens geen inzicht in de representativiteit van dit onderzoek. Naar mij bekend is betreft dit onderzoek uitsluitend kamers die via het internet worden aangeboden. </antwoord>
      <antwoord nummer="2">Naar verwachting is deze situatie niet representatief voor andere steden. Uit onderzoek van Laagland-advies «Kamernood 2002» bleek al dat de spanning op de markt voor studentenhuisvesting in Amsterdam en Utrecht verreweg het grootst is. Gemeten zijn overigens de tekorten in de sociale studentenhuisvesting. Overigens bleek ook in Eindhoven sprake van een zeer groot tekort aan studentenwoningen. Ook uit het onderzoek «Kamers tekort» van ABF Research van november 2003 bleek dat de urgente huisvestingsvraag onder studenten verreweg het grootst was in Amsterdam en Utrecht. Waarschijnlijk is het met name deze druk op de woningmarkt die het hoge huurprijsniveau veroorzaakt. Ten aanzien van de huurprijzen van kamers in relatie tot de maximale huurprijsgrens voor deze kamers beschik ik overigens niet over vergelijkbare gegevens. </antwoord>
      <antwoord nummer="3">Ik beschik niet over gegevens over aantallen kamerhuurders die aarzelen om naar de huurcommissie te stappen. Wel acht ik het denkbaar dat huurders niet graag in conflict komen met hun verhuurders en daarom aarzelen om naar de huurcommissie te stappen. Desalniettemin vertrouw ik er op dat huurders over het algemeen gebruik maken van hun mogelijkheid zich bij een te hoge huur te wenden tot de huurcommissie. Iedere huurder geniet daarnaast huurbescherming en kan niet wegens het voeren van een procedure bij de huurcommissie de huur worden opgezegd. Het afgelopen jaar hebben 425 huurders van onzelfstandige woonruimte (kamers) de stap naar de huurcommissie gemaakt. Het ging in 145 gevallen om een procedure tot toetsing van de aanvangshuur, in 40 gevallen om een procedure tot huurverlaging, in 60 gevallen om een onderhoudsprocedure, in 63 gevallen om een all-in huur procedure en in 103 gevallen om een beoordeling van de servicekosten. Vooral in de regio’s Utrecht (100) en Amsterdam (61) zijn veel verzoeken ingediend door huurders van onzelfstandige woonruimte. </antwoord>
      <antwoord nummer="4">Zoals ik ook in mijn beantwoording van de vragen van het lid Van Gent, ingezonden 7 augustus 2003 (Aanhangsel Handelingen nr. 1776, vergaderjaar 2003–2004) heb verwoord, geldt bij het aangaan van een huurcontract contractvrijheid. De woningzoekende kiest daarmee in eigen verantwoordelijkheid voor woongelegenheid met bijbehorende huur. De huurder wordt beschermd tegen hoge huren door de mogelijkheid zich te wenden tot de huurcommissie. De huurder kan binnen 6 maanden na aanvang van het huurcontract zijn huurprijs ter toetsing voorleggen aan de huurcommissie. Daarnaast is het gedurende het hele jaar mogelijk bij de huurcommissie huurverlaging aan te vragen voor een huur die hoger ligt dan de bij de woonruimte behorende maximale huurprijsgrens, wanneer de verhuurder niet is ingegaan op een verzoek tot huurverlaging van de huurder. De VROM-inspectie vervult handhavingstaken met een publiekrechtelijk karakter. Huurovereenkomsten behoren echter tot het domein van het privaatrecht. De VROM-inspectie kan daar derhalve niet tegen optreden. Wel bestaat ondermeer in Amsterdam een Meldpunt ongewenst verhuurgedrag. Dit inventariseert gevallen van ongewenst verhuurgedrag en onderzoekt de mogelijkheden dit te veranderen. Huurders krijgen via het meldpunt ondersteuning en informatie. Dergelijke initiatieven juich ik van harte toe. </antwoord>
      <antwoord nummer="5">Het Besluit huurprijzen woonruimte bevat alleen het kader voor beoordeling van zaken door de huurcommissies. Het is uitsluitend van toepassing in het kader van een procedure die bij de huurcommissie wordt aangespannen. Daarmee heeft het uiteraard ook een zekere normstellende werking, maar die is niet het primaire doel. Dat een verhuurder bij herhaling kamers verhuurt tegen een te hoge huurprijs is onwenselijk, maar daarmee geen overtreding. De huurder heeft te allen tijde de mogelijkheid hiertegen zelf actie te ondernemen middels het instellen van een procedure bij de huurcommissie tot toetsing van de aanvangshuurprijs, danwel middels een procedure tot huurverlaging. Op die wijze zal de huurprijs worden verlaagd, en de verhuurder op de onjuistheid van zijn handelen worden gewezen. </antwoord>
      <noten afkomstig="antwoord"/>
   </antwoorden>
</kvr>
