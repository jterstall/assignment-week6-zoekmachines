<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hoof en Hoogervorst (beiden VVD) over oudere werknemers bij Akzo. (Ingezonden 3 september 1997); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7175
</item>
         <item attribuut="Inhoud">Aanvullende vragen over het bericht dat Akzo de WW misbruikt door oudere werknemers in strijd met de Ouderenrichtlijn bij voorrang te ontslaan, toetsing op grond van de Wet Collectief Ontslag te omzeilen en tevens de Wet boeten, maatregelen en terug- en invordering sociale zekerheid te omzeilen. (Zie ook Aanhangsel Handelingen nr. 32, Vergaderjaar 1997-1998).</item>
         <item attribuut="Rubriek">Inkomen en rechtspositie (Ontslagen) Sociale zekerheid (Misbruik sociale zekerheid) Sociale zekerheid (Werkloosheidsvoorzieningen (WW, WWV)) Welzijn (Ouderen)</item>
         <item attribuut="Trefwoorden">Misbruik sociale verzekeringen Ontslagen Ouderen WW</item>
         <item attribuut="Vindplaats">Kamervragen met antwoord 1997-1998, nr. 1274, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Van Hoof</persoon>
            <persoon partij="VVD">Hoogervorst</persoon>
         </item>
         <item attribuut="Datum_reaktie">1998-05-29</item>
         <item attribuut="Datum_indiening">1997-09-03</item>
         <item attribuut="Document-id">KVR7175</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2605" allpagenumbers="2605 2606 2607" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7175" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1274" onderwerp="" indiendatum="1997-09-3">
         <vrager partij="VVD" oorsprong="parlement">Van Hoof</vrager>
         <vrager partij="VVD" oorsprong="parlement">Hoogervorst</vrager>
         <vraagt-aan/>
      </vraagdata>
      <antwoorddata antwoorddatum="29 mei 1998) Zie ook Aanhangsel Handelingen nr. 32, Vergaderjaar 1997–1998. Voor de beantwoording van deze vragen was nader onderzoek noodzakelijk, waardoor de beantwoording enige tijd heeft geduurd. Aan het CTSV heb ik gevraagd nader onderzoek in te stellen naar het ontslag van oudere werknemers door Akzo Nobel. De resultaten van dit onderzoek spoorden echter niet met de informatie die ik eerder van de Regionaal Directeur Arbeidsvoorziening (RDA) Overijssel heb ontvangen. Uit deze informatie bleek dat door Akzo Nobel in 1996 en 1997 aan deze RDA geen toestemming is gevraagd voor opzegging van het dienstverband met oudere werknemers in verband met het vervallen van arbeidsplaatsen. Deze informatie heb ik u gegeven in verband met de beantwoording van vragen van de heer Rosenmöller over dit onderwerp. Uit het onderzoek van het CTSV blijkt nu dat wel degelijk oudere werknemers door Akzo Nobel ontslagen zijn met toestemming van de RDA. Dit was voor mij aanleiding om nadere informatie in te winnen bij Arbeidsvoorziening Nederland. Hieruit is gebleken dat de betreffende ontslagverzoeken niet door de RDA-Overijssel, maar door de RDA-Gelderland zijn behandeld. Bij de beantwoording van de vragen van de heer Rosenmöller was er, achteraf ten onrechte, vanuit gegaan dat de bedoelde ontslagen slechts de vestiging Hengelo van Akzo Nobel betroffen.">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het artikel «Hoe Akzo oudere werknemers de WW induwt»? <voetnoot nummer="1"/>
      </vraag>
      <vraag nummer="2">Is het waar dat Akzo oudere werknemers in strijd met de Ouderenrichtlijn bij voorrang ontslaat en toetsing op grond van de Wet Collectief Ontslag omzeilt door oudere werknemers in groepjes van negen personen te ontslaan? Zo ja, wat is uw oordeel hierover? </vraag>
      <vraag nummer="3">Is het tevens waar dat de Wet boeten, maatregelen en terug- en invordering sociale zekerheid wordt omzeild onder meer doordat Akzo werknemers die «gebruik maken van de wachtgeldregeling» hulp geeft bij het voeren van formeel verweer tegen hun ontslagaanvraag terwijl er van materieel verzet geen sprake is omdat werkgevers en werknemers beiden met het ontslag hebben ingestemd? Zo ja, wat is uw oordeel hierover? </vraag>
      <vraag nummer="4">Wat is uw oordeel over de uitspraak van een lid van de Raad van Bestuur van Akzo dat «de WW een soort smeerolie op de arbeidsmarkt is»? </vraag>
      <vraag nummer="5">Welke anologie ziet u tussen deze gang van zaken en het oneigenlijk gebruik van de WAO in het verleden, zoals aangetoond door de Parlementaire Enquêtecommissie Uitvoeringsorganisatie Sociale Verzekeringen, waar werkgevers en werknemers met een gezamenlijk belang medeverantwoordelijk waren voor de forse groei van het beroep op de WAO? </vraag>
      <vraag nummer="6" voetnoot="2">Herinnert u zich uw antwoord van 26 juni 1997 op de Kamervragen van 2 mei jl. inzake de uitvoering van de Wet boeten, waarin u heeft gesteld onze afkeuring te delen van de WW als route om personeel kwijt te raken? Tot welke conclusies leidt uw uitspraak ter zake in het licht van de in voornoemd artikel beschrevene? <voetnoot nummer="2"/>
      </vraag>
      <vraag nummer="7">Bent u bereid maatregelen te nemen om de in de vorige vragen beschreven gang van zaken, zoals het omzeilen van de Ouderenrichtlijn en de Wet Collectief Ontslag, niet langer mogelijk te doen zijn zodat oudere werknemers (conform de regelgeving) niet langer bij voorrang worden ontslagen, de Wet boeten niet wordt omzeild en de WW niet langer oneigenlijk gebruikt? </vraag>
      <noten afkomstig="vraag">
         <noot nummer="1" datum="1997-08-30" bron="De Volkskrant">De Volkskrant, 30 augustus 1997</noot>
         <noot nummer="2" documenttype="Kamervragen" documentnummer="1469">Aanhangsel Handelingen, nr. 1469, vergaderjaar 1996-1997.</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennis genomen van het artikel in de Volkskrant van 30 augustus 1997. </antwoord>
      <antwoord nummer="2">Vooraf zij opgemerkt dat de ouderenrichtlijn in het zogeheten Delegatiebesluit ’93, zijnde ontslagregels voor de Regionaal Directeur Arbeidsvoorziening (RDA), die het mogelijk maakte om oudere werknemers onder bepaalde voorwaarden bij voorrang voor ontslag voor te dragen, per 1 januari 1994 is ingetrokken. Sedertdien kunnen werkgevers werknemers ingeval van ontslag vanwege bedrijfseconomische redenen alleen met inachtneming van het anciënniteits- en het evenredigheidsbeginsel (gelijkmatig verdeeld over de verschillende leeftijdsgroepen) bij de RDA voor ontslag voordragen. De Wet melding collectief ontslag verplicht de werkgever vooraf een melding te doen bij de RDA indien hij voornemens is in een periode van drie maanden 20 of meer werknemers voor ontslag voor te dragen. Na de melding is er – behoudens de mogelijkheid van dispensatie door de minister – sprake van een maand wachttijd, alvorens de ontslagverzoeken in behandeling kunnen worden genomen. In deze periode wordt overleg gepleegd met de vakbonden over het voorgenomen collectief ontslag en/of over een sociaal plan en kan de RDA in deze wachtperiode nagaan of voor de met ontslag bedreigde werknemers via herplaatsing een periode van werkloosheid kan worden voorkomen. Ten aanzien van het ontslag van oudere werknemers van Akzo Nobel, die door tussenkomst van de RDA zijn ontslagen, is door Arbeidsvoorziening Nederland een onderzoek ingesteld. Hieruit blijkt dat in tegenstelling tot de aanvankelijke informatie – zoals neergelegd in de beantwoording van de kamervragen van Rosenmöller (2969716060) over Akzo Nobel – in genoemde periode wel ontslagverzoeken voor oudere werknemers van Akzo Nobel bij RDA’s zijn ingediend. Deze onjuiste informatie kan worden verklaard uit het feit, dat – zoals achteraf bleek ten onrechte – alleen om informatie was gevraagd over de Akzo Nobel-vestiging Hengelo. Het bleek echter met name te gaan om de Akzo Nobel-vestiging Arnhem. Uit het aanvullende onderzoek van Arbeidsvoorziening Nederland is ten aanzien van de aan Akzo Nobel in de jaren 1996 en 1997 verleende ontslagvergunningen voor het ontslag van (oudere) werknemers het volgende gebleken. In de jaren 1996 en 1997 is aan Akzo Nobel voor 49 werknemers van 55 jaar en ouder een ontslagvergunning verleend. Hierbij ging het in 44 gevallen om een in 1996 bij RBA Gelderland ingediend collectief ontslag van in totaal 90 werknemers, dat betrekking had op de locatie Kleefse Waard. Door de sluiting van deze locatie van Akzo was er sprake van een bedrijfseconomische noodzaak om de arbeidsverhouding met het gehele personeel van deze locatie te beëindigen. Bij het collectief ontslagverzoek, waaraan een melding en een maand wachttijd vooraf is gegaan, is door Akzo derhalve voldaan aan het evenredigheidsbeginsel, gerelateerd aan de leeftijdscohorten (15–24 jaar, 25–34 jaar, 35–44 jaar, 45–54 jaar en 55 jaar en ouder). Voorafgaande aan het indienen van ontslagverzoeken is Akzo erin geslaagd om werknemers onder de 55 jaar te laten instromen in een tijdelijk dienstverband van maximaal 2,5 jaar met Start Diensten, in een poolconstructie. Voor de leeftijdscohort van 55 jaar en ouder is het niet gelukt deze werknemers bij Start Diensten onder te brengen, als gevolg van de inschatting dat voor deze groep werknemers de arbeidsmarktkansen te gering waren. Dit heeft ertoe geleid dat Akzo uiteindelijk voor de groep werknemers van 55 jaar en ouder bij de RDA een ontslagvergunning heeft aangevraagd, omdat deze groep boventallig was en elders niet herplaatst kon worden. Uit de door Arbeidsvoorziening Nederland onderzochte ontslagdossiers kan door de minister van SZW niet worden afgeleid dat Akzo Nobel oudere werknemers in strijd met de geldende ontslagregels (het evenredigheids- en anciënniteitsbeginsel) bij voorrang heeft ontslagen en evenmin dat Akzo Nobel toetsing op grond van de Wet melding collectief ontslag heeft omzeild door oudere werknemers in groepjes van 9 personen te ontslaan. </antwoord>
      <antwoord nummer="3">Het College van Toezicht Sociale Verzekeringen (CTSV) heeft op mijn verzoek een onderzoek ingesteld naar de toepassing van de Werkloosheidswet (WW) ten aanzien van oudere werknemers die in de jaren 1996 en 1997 door Akzo Nobel zijn ontslagen. Uit dit onderzoek blijkt dat Akzo Nobel in genoemde periode 58 werknemers in de leeftijdscategorie 57,5 jaar en ouder om bedrijfseconomische redenen heeft ontslagen. Het ontslag van deze werknemers hield verband met het in het kader van een reorganisatie vervallen van hun arbeidsplaatsen en het ontbreken van herplaatsingsmogelijkheden. In 49 gevallen is de arbeidsovereenkomst door Akzo Nobel opgezegd met een vergunning van de RDA. In 5 gevallen is de arbeidsovereenkomst opgezegd zonder voorafgaande RDA-vergunning. In de resterende 4 gevallen is de arbeidsovereenkomst door de kantonrechter ontbonden. Bij de beoordeling van de verstrekking van de WW-uitkeringen heeft het CTSV in eerste instantie het maatregelenbeleid van de toenmalige Nieuwe Industriële Bedrijfsvereniging (NIBv) beoordeeld, hetgeen op 24 oktober 1996 is aangepast aan de Wet boeten, maatregelen en terug- en invordering sociale zekerheid. Het College acht dit beleid niet in strijd met de wettelijke bepalingen. Op grond van dit beleid kon de desbetreffende uitvoeringsinstelling, het GAK, in de gevallen waarin Akzo Nobel heeft opgezegd na het verkrijgen van een ontslagvergunning ervan uitgaan dat de RDA de ontslagselectie van Akzo Nobel heeft getoetst aan de ontslagcriteria (o.a. het evenredigheids- en anciënniteitsbeginsel). De RDA verricht een dergelijk onderzoek ambtshalve. Het ontbreken van een (inhoudelijk) verweer van de werknemer speelt voor de beoordeling van het ontslagverzoek door de RDA geen rol. In de overige 9 gevallen had de desbetreffende uitvoeringsinstelling, het GAK, op grond van het maatregelenbeleid van de NIBv (en op grond van de WW) een eigen, aanvullend onderzoek moeten instellen naar de toepassing van het anciënniteitsbeginsel. Een dergelijk onderzoek is echter achterwege gebleven. Het CTSV concludeert dan ook dat in deze gevallen geen zekerheid bestaat over de rechtmatigheid van de verstrekte WW-uitkering. Ik vind het een ernstige zaak dat de uitvoeringsinstelling in géén van de gevallen waarin de arbeidsovereenkomst is geëindigd zonder tussenkomst van de RDA, een onderzoek heeft ingesteld naar de kans op succes van betreffende werknemer bij een inhoudelijk verweer. Er kan immers in deze gevallen niet met zekerheid worden vastgesteld dat er geen sprake is van verwijtbare werkloosheid. Het LISV heeft inmiddels toegezegd de naleving van de plicht tot het instellen van een onderzoek naar de verwijtbaarheid van de werkloosheid door de uitvoeringsinstellingen te zullen monitoren. </antwoord>
      <antwoord nummer="4">De uitspraak van de heer De Leij, vice-voorzitter van de directie van Akzo Nobel Nederland, kan slechts beoordeeld worden in de context waarin hij is gedaan. Desgevraagd heeft de heer De Leij aangegeven dat hij deze beeldspraak heeft gebruikt naar aanleiding van de vraag van de Volkskrant-journaliste of – in het algemeen – de werkloosheidsuitkeringen van ontslagen medewerkers van reorganiserende ondernemingen niet ten laste van die ondernemingen zouden moeten komen. De in de vraag genoemde uitspraak diende, aldus de heer De Leij, ter illustratie van zijn betoog dat maatregelen die het ondernemingen moeilijker (in casu duurder) maken om personeel te ontslaan, zich onmiddellijk zullen vertalen in een door de onderneming opgeworpen blokkade ten aanzien van de toegang tot de onderneming. Dit zal leiden tot een verkramping van de arbeidsmarkt en bijgevolg tot een toename van de langdurige werkloosheid. Ik wijs er op dat, zoals is aangegeven in de nota Werken aan zekerheid, de mogelijkheden om een directer verband te leggen tussen de uitstroom van (oudere) werknemers en de hiermee verbonden maatschappelijke kosten nader worden onderzocht. </antwoord>
      <antwoord nummer="5">De gegevens die mij ter beschikking staan, geven mij geen aanleiding van de bedoelde analogie uit te gaan. De bevindingen van de Parlementaire Enquêtecommissie Uitvoeringsorganisatie Sociale Verzekeringen met betrekking tot de WAO acht ik van een andere orde. </antwoord>
      <antwoord nummer="6 en 7">Bij de beantwoording van de vragen van Tweede Kamerlid Van Hoof van 2 mei 1997 inzake de uitvoering van de Wet boeten doelde ik op de situatie waarin werkgever en werknemer gezamenlijk besluiten de arbeidsovereenkomst te beëindigen zonder dat daar een voldoende (bedrijfseconomische of andere) ontslagreden aan ten grondslag ligt en waarbij partijen kunstgrepen toepassen teneinde het verkrijgen van een WW-uitkering veilig te stellen. Uit het onderzoek van het CTSV blijkt niet dat de WW bij het ontslag van oudere werknemers van Akzo Nobel oneigenlijk is toegepast. Wel is vastgesteld dat er in de gevallen waarin de arbeidsovereenkomst door de kantonrechter is ontbonden of door de werkgever zonder voorafgaande toestemming van de RDA is opgezegd geen zekerheid bestaat over de rechtmatigheid van de verstrekte WW-uitkeringen. Het CTSV heeft het LISV verzocht te bevorderen dat GAK Nederland B.V. de voorschriften betreffende het anciënniteitsbeginsel strikt naleeft. Het LISV en GAK Nederland B.V. hebben hiervoor inmiddels maatregelen getroffen. In dit kader kan tevens worden verwezen naar het Besluit Verweer tegen ontslag (Stcrt. 1997, 229), waarin het LISV de uitvoeringsinstellingen verplicht om in alle gevallen de werkelijke redenen van het ontslag en de omstandigheden waaronder het ontslag plaatsvond te onderzoeken alvorens een WW-uitkering toe te kennen. Dit besluit is op 29 november 1997 in werking getreden. Ik ga er van uit dat de poortwachtersfunctie van het LISV voor de WW aanmerkelijk is versterkt door genoemd besluit en de in gang gezette monitoring van de WW-uitkering. Ik zal mij over de uitkomsten van deze monitoring laten informeren. </antwoord>
      <noten afkomstig="antwoord"/>
   </antwoorden>
</kvr>
