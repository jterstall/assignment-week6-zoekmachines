<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de besteding van donaties door Foster Parents Plan. (Ingezonden 23 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6351
</item>
         <item attribuut="Inhoud">Vragen naar aanleiding van de uitzending van EO-Tijdsein op 20 december 1997.</item>
         <item attribuut="Rubriek">Ontwikkelingssamenwerking (Economische hulp)</item>
         <item attribuut="Trefwoorden">Adoptie Nood- en humanitaire hulp</item>
         <item attribuut="Vindplaats">Kamervragen met antwoord 1997-1998, nr. 580, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-01-21</item>
         <item attribuut="Datum_indiening">1997-12-23</item>
         <item attribuut="Document-id">KVR6351</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1183" allpagenumbers="1183 1184" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6351" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="580" onderwerp="" indiendatum="1997-12-23">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-01-21">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het programma Tijdsein, waarin een licht is geworpen op de besteding van donaties door Foster Parents Plan? <voetnoot nummer="1"/>
      </vraag>
      <vraag nummer="2">Wat is uw oordeel over datgene wat in het programma naar voren is gebracht, zoals de berichten over donorgelden die niet ten goede zijn gekomen aan het Foster Parents-kind of aan het betreffende project, rapporten die niet in overeenstemming zijn met de werkelijkheid, brieven van kinderen die zijn herschreven en 40% van de opbrengsten die niet wordt besteed aan het goede doel? </vraag>
      <vraag nummer="3">Vindt u dat er sprake is van misleiding door Foster Parents Plan naar de Foster Parents-ouders? Zo neen, waarom niet? </vraag>
      <vraag nummer="4">Deelt u mijn oordeel, dat controle door het Centraal Bureau Fondsenwerving en zelfregulering door de branche blijkbaar niet leiden tot een afdoende controle op charitatieve instellingen? </vraag>
      <vraag nummer="5">Bent u bereid – uit oogpunt van bescherming van donateurs die geheel te goeder trouw geld weggeven – regelgeving op te stellen om aan de misstanden van fondsenwerving en de besteding van donaties een halt toe te roepen? </vraag>
      <noten afkomstig="vraag">
         <noot nummer="1" datum="1997-12-20" bron="EO-Tijdsein, Nederland 2">EO-Tijdsein, Nederland 2, 20 december 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja </antwoord>
      <antwoord nummer="2">Foster Parents is een grote organisatie. Wereldwijd zijn meer dan 1 000 000 kinderen geadopteerd, waarvan 420 000 door mensen in Nederland. Dat op deze schaal wel eens wat mis gaat is voorstelbaar. Bij verstrekking van het CBF-keur door het Centraal Bureau Fondsenwerving (CBF) aan Foster Parents Nederland en International is er onder meer op toegezien dat er voldoende beheersmechanismes in de organisatie aanwezig zijn om te kunnen garanderen dat het systeem zoals dat aan de gevers wordt gepresenteerd in de praktijk ook werkt. Het is Foster Parents zelf die heeft aangegeven meer dan in het verleden te willen rapporteren over dingen die fout gaan. Recent heeft Foster Parents dit nog eens als onvoldoende uitgewerkt erkend. Ten aanzien van de kosten wil ik enige kanttekeningen maken. Het CBF hanteert een algemeen maatschappelijk aanvaarde norm voor kosten, die niet hoger mogen zijn dan 25% van de baten uit fondsenwerving. Voor deze opzet is gekozen omdat de overige kosten, verbonden met de realisering van de doelstelling, per instelling sterk verschillen en vaak moeilijk vergelijkbaar zijn. Dit heeft te maken met het feit dat de activiteiten en de manier waarop deze worden uitgevoerd per instelling zeer uiteenlopen. Een organisatie die zelf mensen in dienst heeft en hen uitzendt om de doelstelling te verwezenlijken heeft veel meer uitvoeringskosten dan een organisatie die de doelstelling realiseert door alleen geld over te maken voor het geïdentificeerde doel. De 40% waarover in de betrokken uitzending wordt gesproken als zou die bij Foster Parents niet worden besteed aan het goede doel is het produkt van een mening over wat wel en wat niet kan worden gerekend als zijnde besteed aan het goede doel. Die interpretatie t.a.v. Foster Parents wordt niet door het CBF, noch door Foster Parents zelf gedeeld. Het CBF heeft geconstateerd dat in 1996 de kosten fondsenwerving van Foster Parents Nederland 12% bedroegen. </antwoord>
      <antwoord nummer="3">Ik vind niet dat er sprake is van misleiding door Foster Parents Plan naar de Foster Parents-ouders. Wel vind ik dat de voorlichting en communicatie vatbaar is voor verbetering. Ik denk hierbij met name aan de tweedelige doelstelling: de verbetering van de leefomgeving van het kind en het bieden van mogelijkheden om in contact te komen met de mensen voor wie de hulp bestemd is. Over de vraag wat je verstaat onder hulp in de omgeving van het kind wordt heel verschillend gedacht. Een aantal ouders heeft soms de indruk uitsluitend een kind en zich of haar familie financieel te steunen, terwijl de organisatie de nadruk legt op de financiële adoptie van de omgeving van zo’n kind. Dat kan zijn de aanleg van een waterput, een school of een weg. Uitgangspunt hierbij is dat het beter is de omgeving van zo’n kind te helpen zodat het zich kan ontwikkelen. De voorlichting hierover dient in dat opzicht verbeterd te worden opdat misverstanden – zoals die in de uitzending naar voren kwamen – worden voorkomen. Door het CBF worden in het kader van keurmerkaanvragen controles uitgevoerd op de volgende terreinen: 1) bestuur, 2) beleid, 3) fondsenwerving, propaganda en voorlichting, 4) besteding van middelen en 5) verslaggeving. De verstrekking van het keurmerk door het CBF vindt als regel plaats onder voorwaarde van gemaakte afspraken tot aanpassing van één of meer van de genoemde terreinen. In het geval van Foster Parents Plan heeft het CBF de afspraak gemaakt dat het publiek duidelijker wordt geïnformeerd over de bestedingen, met name over de relatie tussen de gevers (ouder) verstrekte gelden en de besteding (kind) daarvan. Aan het Foster Parents Plan zal met ingang van 1-1-1998 het CBF-Keur worden verstrekt met daarbij de kritische kanttekeningen van het CBF. </antwoord>
      <antwoord nummer="4 en 5">De controle door het Centraal Bureau Fondsenwerving en de zelfregulering door de branche werken in zijn algemeenheid bevredigend. De organisatie van fondsen en fondsenwerving, ten behoeve van ideële doeleinden en het beheren en besteden ervan is een zaak van particulier initiatief. Een terughoudende opstelling van de overheid ten aanzien van het spectrum van activiteiten van de desbetreffende instellingen heeft tot nu toe hierbij als uitgangspunt gegolden. Als algemene beleidslijn wordt door mij de voorkeur gegeven aan een maatschappelijke controle die ontstaat via zelfregulering door het particulier initiatief. De overheid dient daarnaast slechts algemene randvoorwaarden te scheppen zoals bijvoorbeeld de subsidiëring van het CBF, zodat de feitelijke controle uit de samenleving kan komen. Dit laatste is zeker geen fictie. Zo zijn er geïnteresseerde individuele burgers, kritische media en het CBF dat gelet op zijn doelstelling in dit geheel een belangrijke spilfunctie vervult bij de maatschappelijke controle op het terrein van de fondsenwerving. Het CBF-Keur en de Verklaring van Steunwaardigheid zijn hierbij belangrijke instrumenten. Een door de samenleving aanvaard systeem van controle dat ontwikkeld en in stand gehouden wordt door die samenleving is veruit te prefereren boven een controlerende overheid. Dat neemt niet weg dat in die gevallen waarin sterke aanwijzingen zijn dat er sprake is van bijvoorbeeld strafbare feiten, wél optreden op overheidswege voor de hand ligt. Ik heb absoluut geen aanwijzingen dat dit bij Foster Parents het geval is. </antwoord>
      <noten afkomstig="antwoord"/>
   </antwoorden>
</kvr>
