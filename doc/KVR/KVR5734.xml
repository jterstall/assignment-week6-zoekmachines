<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over aangifte van aanranding, gepleegd door patiënten van een psychiatrisch centrum. (Ingezonden 2 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5734
</item>
         <item attribuut="Inhoud">Vragen over de handelswijze van politie en Justitie naar aanleiding van een aangifte door de directeur van het psychiatrisch centrum Vogelenzang in Bennebroek van aanranding, gepleegd door patiënten.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Zorginstellingen) Strafrecht en strafprocesrecht (Overig)</item>
         <item attribuut="Trefwoorden">Patiënten Psychiatrische ziekenhuizen Zedendelicten</item>
         <item attribuut="Vindplaats">Kamervragen met antwoord 1997-1998, nr. 60, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1997-09-30</item>
         <item attribuut="Datum_indiening">1997-09-02</item>
         <item attribuut="Document-id">KVR5734</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="121" allpagenumbers="121 122" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5734" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="60" onderwerp="" indiendatum="1997-09-2">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1997-09-30">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het bericht, dat de directeur van het psychiatrisch centrum Vogelenzang in Bennebroek aangifte heeft gedaan van verkrachting en aanranding, gepleegd door patiënten van deze inrichting? <voetnoot nummer="1"/>
      </vraag>
      <vraag nummer="2">Heeft de politie nog geen tijd gehad de aangiften te onderzoeken? Heeft Justitie aan de betreffende directeur gemeld «het zelf maar uit te zoeken»? Is deze handelwijze van de politie normaal en correct? </vraag>
      <vraag nummer="3">Deelt u de opvatting van de directeur, dat het gelet op de mate waarin patiënten «soms in de war zijn, het aantal malen waarin dit delict in de tijd bezien voorkomt nogal meevalt»? Zo ja, waarom? Zo neen, hoe beoordeelt u dan deze opvatting? </vraag>
      <vraag nummer="4">Stemt u in met de opvatting van de directeur dat het redelijkerwijs niet te voorkomen is dat er in een dergelijke instelling ongewenste intimiteiten zijn? Zo neen, welke consequenties verbindt u daar dan aan? </vraag>
      <vraag nummer="5">Heeft de inspectie door registratie een goed inzicht in de mate waarin dit soort voorvallen zich voordoet? Zijn hierover exacte gegevens bekend? Zo ja, wat is de tendens die uit deze gegevens blijkt? </vraag>
      <vraag nummer="6">Welke conclusies trekt u uit het oogpunt van preventie uit dit gebeuren? </vraag>
      <noten afkomstig="vraag">
         <noot nummer="1" datum="1997-08-30" bron="De Volkskrant 29 augustus, Trouw">De Volkskrant 29 augustus, Trouw, 30 augustus 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er is geen sprake van dat de politie nog geen tijd zou hebben gehad de aangiften te onderzoeken. Evenmin heeft Justitie aan de betreffende directeur gemeld «het zelf maar uit te zoeken». Op 25 juli 1997 is door een begeleidster, werkzaam in Vogelenzang, aangifte gedaan tegen een persoon die gedwongen is opgenomen in Vogelenzang op grond van de Wet BOPZ. Deze verdachte zou gemeenschap hebben gehad met een patiënte (artikel 243 Wetboek van Strafrecht). Deze aangifte wordt momenteel onderzocht. Met instemming van het slachtoffer is haar nog diezelfde dag in het ziekenhuis lichaamsmateriaal afgenomen ten behoeve van het zedenonderzoek. Op 30 juli jl. heeft de politie het slachtoffer gehoord, maar zij bleek als gevolg van haar geestelijke toestand niet in staat een verklaring af te leggen. Tevens hoorde de politie het hoofd van de afdeling behandelingszaken van de inrichting inzake de geestelijke toestand van de patiënte. Op 4 augustus j.l. is verdachte aangehouden en is hem lichaamsmateriaal afgenomen ten behoeve van het zedenonderzoek. Verdachte verklaarde dat de patiënte in kwestie vrijwillig gemeenschap met hem heeft gehad. Verdachte verklaarde bovendien dat hij behandeld werd met cisordinol, een medicijn dat een potentieremmende (bij)werking zou hebben. Om het lichaamsmateriaal afgenomen bij het slachtoffer te kunnen vergelijken met het afgenomen lichaamsmateriaal van de verdachte is een DNA-onderzoek nodig. Dit kan alleen binnen een gerechtelijk vooronderzoek. De rechter-commissaris heeft de vordering tot gerechtelijk vooronderzoek afgewezen omdat zij eerst meer informatie wilde hebben over het middel cisordinol. Op 27 augustus 1997 zijn door het hoofd algemene zaken van genoemde inrichting twee aangiften gedaan tegen een persoon die in Vogelenzang is geplaatst nadat de rechtbank te Haarlem op 6 mei 1997 had besloten hem voor de termijn van een jaar te plaatsen in een inrichting (ex artikel 37 Wetboek van Strafrecht). De ene aangifte heeft betrekking op aanranding. De verdachte zou in de periode 25 juli 1997 tot 25 augustus 1997 een patiënte diverse malen onzedelijk hebben betast. De andere aangifte heeft betrekking op het feit dat de verdachte op 23 augustus 1997 gemeenschap zou hebben gehad met een patiënte die geacht moet worden door haar geestelijke toestand niet in staat te zijn haar wil te bepalen (artikel 243 Wetboek van Strafrecht). Ook deze aangiften worden momenteel onderzocht. Het onderzoek richt zich ondermeer op de vraag of de verdachte had moeten weten dat de eerstgenoemde patiënte niet geacht kon worden haar wil te bepalen. Het onderzoek heeft enige vertraging opgelopen omdat een getuige met betrekking tot de eerste verdenking, een verpleegkundige van de inrichting met vakantie was. De handelwijze van de politie met betrekking tot de aangiften acht ik verantwoord. Over de problemen met de tweede verdachte is door de directeur van de inrichting contact opgenomen met de officier van justitie. De directeur heeft gevraagd of het mogelijk is de verdachte langs de weg van het strafrecht uit de inrichting te doen verwijderen. De officier van justitie heeft op 29 augustus 1997 de directeur schriftelijk geantwoord dat, hoewel hij begrip heeft voor de huidige penibele situatie, hij daaraan niet kan voldoen, omdat de rechterlijke uitspraak van 6 mei 1997 het geval van de verdachte in de sfeer van de gezondheidszorg heeft gelegd en terugplaatsing in het justitiële detentiecircuit in deze zaak uitgesloten is. De officier van justitie acht de voorlopige hechtenis in deze zaak niet opportuun, omdat het oneigenlijk is – en dus niet toegestaan is – om voorlopige hechtenis toe te passen met als doel de in Vogelenzang ontstane impasse op te lossen. Met het College van handelwijze van de officier van justitie verantwoord. </antwoord>
      <antwoord nummer="3 en 4">Neen, met beide citaten kan ik niet instemmen. Overigens heb ik begrepen dat de directeur van het psychiatrisch centrum Vogelenzang afstand heeft genomen van deze citaten en gezegd heeft alles te zullen doen om herhaling te voorkomen. In het verlengde hiervan ben ik dan ook van mening dat al het mogelijke ondernomen moet worden om patiënten in een psychiatrisch ziekenhuis een veilige omgeving te bieden. Wel erken ik dat, gezien de gewenste bewegingsvrijheid van patiënten binnen een psychiatrisch ziekenhuis, het net als in de maatschappij overigens onmogelijk is om ongewenste intimiteiten helemaal uit te sluiten. Voor wat betreft de aan mijn opvatting verbonden consequenties verwijs ik u naar de beantwoording van vraag 6. </antwoord>
      <antwoord nummer="5">De Inspectie registreert geen ongewenste intimiteiten tussen patiënten onderling. </antwoord>
      <antwoord nummer="6">De Inspectie voor de Gezondheidszorg zal worden verzocht een brief aan alle intramurale instellingen in de psychiatrie te schrijven waarin op dit probleem gewezen wordt. Gevraagd zal worden om ten aanzien van het voorkomen van ongewenste intimiteiten tussen patiënten onderling, regels op te stellen. Daarnaast zal gewezen worden op het feit dat bij sexuele delicten in alle gevallen aangifte moet worden gedaan bij de politie. </antwoord>
      <noten afkomstig="antwoord"/>
   </antwoorden>
</kvr>
