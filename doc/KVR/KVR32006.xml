<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Wiegman-van Meppelen Scheppink en Cramer (beiden
ChristenUnie) aan de staatssecretarissen van Volksgezondheid, Welzijn en Sport
en van Financiën over de gevolgen van onkostenvergoedingen op de hoogte van
toeslagen en eigen bijdragen. (Ingezonden 4 april 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32006</item>
         <item attribuut="Inhoud">Vragen naar aanleiding van het artikel in de Gelderlander van 1 april
2008 over de onrechtmatigheid van het hanteren van het verzamelinkomen als
norm bij alle vormen van uitkering of eigenbijdrage die werknemers die een
onkostenvergoeding ontvangen.</item>
         <item attribuut="Rubriek">Belastingen (Algemeen)
Belastingen (Belastingontheffing, -teruggave, -vermindering,
-vrijstelling, toeslagen)
Inkomen en rechtspositie (Inkomens)</item>
         <item attribuut="Trefwoorden">Belastingen
Inkomens
Toeslagen</item>
         <item attribuut="Vindplaats">Kamervragen met antwoord 2007-2008, nr. 2378, Tweede Kamer</item>
         <item attribuut="Vraagnr_bij_indiening">2070816570</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon>Wiegman-van Meppelen Scheppink</persoon>
            <persoon partij="ChristenUnie">Cramer</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-04-04</item>
         <item attribuut="Document-id">KVR32006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4873" allpagenumbers="4873 4874" vetnummer="2070816570" code="0708tkkvr2378" lopendefooter="Tweede Kamer, vergaderjaar 2007–2008, Aanhangsel" filenaam="KVR32006" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2378" onderwerp="" indiendatum="2008-04-4">
         <vrager partij="" oorsprong="parlement">Wiegman-van Meppelen Scheppink</vrager>
         <vrager partij="ChristenUnie" oorsprong="parlement">Cramer</vrager>
         <vraagt-aan>de staatssecretarissen van Volksgezondheid, Welzijn en Sport en van Financiën</vraagt-aan>
      </vraagdata>
      <antwoorddata antwoorddatum="2008-05-19">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel over de onrechtmatigheid van het hanteren van het verzamelinkomen als norm bij alle vormen van uitkering of eigenbijdrage bij werknemers die een onkostenvergoeding ontvangen? <voetnoot nummer="1"/>
      </vraag>
      <vraag nummer="2">Deelt u de mening dat er sprake is van ongelijke behandeling bij het toepassen van het verzamelinkomen als toetsingsinstrument voor het bepalen van uitkeringsdrempels en eigen bijdragen (zoals thuiszorg) en/of zorgverzekeringspremies, in die situaties waarbij onkostenvergoedingen als onderdeel van het verzamelinkomen worden bezien? Zo neen, waarom niet? </vraag>
      <vraag nummer="3">Vindt u dat fiscalisering van onkostenvergoedingen geen reden mag zijn onkostenvergoedingen bij het verzamelinkomen te betrekken als inkomenstoetsingsgrens en dat, om ongerechtvaardigd onderscheid te voorkomen, deze beide aspecten goed dienen te worden onderscheiden? </vraag>
      <vraag nummer="4">Bent u bereid het verzamelinkomen te splitsen in een «verzamelinkomen uit arbeid» en een «inkomsten uit onkostenvergoeding», teneinde een rechtmatig toetsingsinstrument te kunnen hanteren en zodoende onrechtvaardig onderscheid en daarmee ongelijke behandeling uit te sluiten? </vraag>
      <vraag nummer="5">Bent u bereid de relevante wet- en regelgeving in deze zin aan te passen? </vraag>
      <noten afkomstig="vraag">
         <noot nummer="1" datum="2008-04-1" bron="De Gelderlander">De Gelderlander, 1 april 2008</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In de Wet op de loonbelasting 1964 worden vergoedingen voor uitgaven die de werknemer in redelijkheid voor het vervullen van zijn dienstbetrekking heeft gedaan, niet tot het fiscale loon gerekend. De gedachte is dat tegenover de vergoeding kosten staan die noodzakelijk zijn om het loon te verwerven en aldus de draagkracht verminderen. Ook andere vergoedingen die naar algemene maatschappelijke opvattingen niet als beloningsvoordeel worden ervaren, worden niet tot het loon gerekend en mogen dus onbelast vergoed worden. Ter verduidelijking heeft de wetgever in artikel 15a en verder van de Wet op de loonbelasting 1964 opsommingen gegeven van vergoedingen die in elk geval wel en die in elk geval niet tot de vrije vergoedingen behoren. Een kostenvergoeding die kwalificeert als vrije vergoeding in de zin van de Wet op de loonbelasting 1964, is niet in het loon begrepen en is dus niet van invloed op inkomensgerelateerde regelingen die voor het toetsingsinkomen aansluiten bij het fiscale inkomensbegrip. Er is dus geen sprake van ongelijke behandeling bij het toepassen van het verzamelinkomen als toetsingsinstrument voor het bepalen van inkomensafhankelijke drempels. Doordat wordt aangesloten bij het fiscale inkomensbegrip werken de wettelijke bepalingen ten aanzien van het loonbegrip en daarmee het draagkrachtbegrip door naar de aan dit inkomensbegrip gerelateerde regelingen. </antwoord>
      <antwoord nummer="3, 4 en 5">Daar waar een vergoeding niet kwalificeert als vrije vergoeding in de zin van de Wet op de loonbelasting 1964, is sprake van belastbaar loon. Zoals in de beantwoording van de tweede vraag is opgemerkt, ligt hieraan een afgewogen wettelijke afbakening van het loonbegrip en daarmee het draagkrachtbegrip ten grondslag. Dit heeft niet alleen gevolgen voor de belastingheffing, maar werkt ook rechtstreeks door naar de hoogte van bijvoorbeeld de met toepassing van de Algemene wet inkomensafhankelijke regelingen (Awir) toegekende toeslagen aangezien daarvoor hetzelfde draagkrachtbegrip geldt als in de loon- en inkomstenbelasting. Bij de invoering van de Awir in 2006 is gekozen voor een geharmoniseerd begrippenkader. In dat kader is ook het fiscale inkomensbegrip opnieuw gewogen als criterium voor het draagkrachtbegrip voor inkomensafhankelijke regelingen. Het ligt niet in de rede om naast het fiscale inkomensbegrip een afzonderlijk inkomensbegrip voor inkomensgerelateerde regelingen te introduceren, aangezien dit rechtstreeks zou indruisen tegen deze harmonisatiegedachte. </antwoord>
      <noten afkomstig="antwoord"/>
   </antwoorden>
</kvr>
