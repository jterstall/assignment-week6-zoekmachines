<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Santi (beiden PvdA) aan de minister van Sociale Zaken en Werkgelegenheid over verstrekking van kinderbijslag aan Antillianen. (Ingezonden 28 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15013
</item>
         <item attribuut="Inhoud">Vragen over het afwijzen van kinderbijslag voor aanvragers afkomstig van de Nederlandse Antillen.</item>
         <item attribuut="Rubriek">Sociale zekerheid (Kinderbijslag (AKW))</item>
         <item attribuut="Trefwoorden">Kinderbijslag Nederlandse Antillen</item>
         <item attribuut="Vindplaats">Kamervragen met antwoord 2001-2002, nr. 584, Tweede Kamer</item>
         <item attribuut="Vraagnr_bij_indiening">2010204000</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Santi</persoon>
         </item>
         <item attribuut="Datum_reaktie">2002-01-31</item>
         <item attribuut="Datum_indiening">2001-12-28</item>
         <item attribuut="Document-id">KVR15013</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1225" allpagenumbers="1225 1226" vetnummer="2010204000" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15013" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="584" onderwerp="" indiendatum="2001-12-28">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Santi</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-01-31">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u bekend met de situatie dat aanvragen van kinderbijslag door aanvragers afkomstig van de Nederlandse Antillen regelmatig worden afgewezen met als reden dat aanvragers niet verzekerd zijn voor de Algemene Kinderbijslag Wet, omdat aanvragers niet als ingezetene worden beschouwd? </vraag>
      <vraag nummer="2">Is het u bekend dat de Sociale Verzekeringsbank (SVB) bij toekenning van kinderbijslag toetst op drie criteria, te weten de juridische, sociale en economische binding met Nederland, en dat bij aanvragers afkomstig van de Nederlandse Antillen de aanvraag vaak wordt afgewezen op grond van een onvoldoende sociale en economische binding met Nederland, gebaseerd op het niet hebben van zelfstandige woonruimte? </vraag>
      <vraag nummer="3">Bent u van mening dat iemand afkomstig uit de Antillen, analoog aan het besluit Beperking kring van verzekerden , op basis van de geldige titel van verblijf (het Nederlanderschap) alleen, in aanmerking komt voor kinderbijslag, zonder dat hij of zij over een zelfstandige woonruimte dient te beschikken zolang men in de Gemeentelijke Basisadministratie (GBA) op een geldig adres staat ingeschreven? </vraag>
      <noten afkomstig="vraag">
         <noot nummer="1"/>
         <noot nummer="1" titel="een vreemdeling die rechtmatig in Nederland verblijft, in de zin van art. 8 sub c Vreemdelingenwet 2000, (...), ongeacht of hij als ingezetene kan worden beschouwd, verzekerd (is) op grond van de volksverzekeringen met ingang van de dag waarop positief op de aanvraag verblijfsvergunning wordt beschikt">Zie het artikel in het Besluit uitbreiding en beperking kring verzekerden volksverzekeringen 1999, waarin is bepaald dat «een vreemdeling die rechtmatig in Nederland verblijft, in de zin van art. 8 sub c Vreemdelingenwet 2000, (...), ongeacht of hij als ingezetene kan worden beschouwd, verzekerd (is) op grond van de volksverzekeringen met ingang van de dag waarop positief op de aanvraag verblijfsvergunning wordt beschikt»?</noot>
      </noten>
   </vragen>
   <antwoorden aantal="3">
      <antwoord nummer="1">Ja. Omdat voor de verzekering op grond van de Algemene Kinderbijslagwet (AKW) in beginsel ingezetenschap is vereist, ligt het voor de hand dat de Sociale Verzekeringsbank (SVB) dit onderzoekt, ongeacht of de aanvrager van kinderbijslag oorspronkelijk afkomstig is uit Nederland, de Nederlandse Antillen of uit een ander land. Wanneer uit het onderzoek blijkt dat geen sprake is van ingezetenschap, zal een aanvraag worden afgewezen. Vorig jaar is door de Gemeentelijke Sociale Dienst Amsterdam gemeld, dat kinderbijslagaanvragen van met name Nederlanders die zich hier vanuit de Nederlandse Antillen vestigen, gedurende het eerste jaar van vestiging regelmatig worden afgewezen, omdat aanvragers (nog) niet als ingezetenen van Nederland worden beschouwd. </antwoord>
      <antwoord nummer="2">Voor de beoordeling van de vraag of iemand ingezetene van Nederland is, is van belang of er tussen betrokkene en Nederland een persoonlijke band van duurzame aard bestaat. Volgens vaste jurisprudentie moet worden vastgesteld of betrokkene het middelpunt van zijn maatschappelijk leven in Nederland heeft. Doorslaggevend bij de beoordeling is, in welke mate betrokkene een juridische, economische en sociale binding met Nederland heeft. Op grond van het totaalbeeld van de feitelijke omstandigheden, wordt door de Sociale Verzekeringsbank (SVB) vastgesteld of betrokkene wel of geen ingezetene is. Omstandigheden die een rol kunnen spelen bij de beoordeling zijn bijvoorbeeld het hebben van werk of een eigen bedrijf in Nederland, of het bezoeken van een school in Nederland door betrokkene zelf of zijn kinderen. Ook het beschikken over zelfstandige woonruimte kan mede een rol spelen, maar het is niet het enige criterium dat de SVB hanteert. Dit blijkt uit de beleidsregels van de bank die jaarlijks worden gepubliceerd (zie laatstelijk «SVB Beleidsregels 2001», blz. 73 e.v., Stcrt. 2001, nr. 115 van 19 juni 2001). Wel kan het een belangrijke aanwijzing zijn of betrokkene inderdaad de intentie heeft zijn woonplaats te verleggen naar Nederland. In zoverre kan het een doorslaggevend criterium zijn. </antwoord>
      <antwoord nummer="3">Nee. De bepaling in het Besluit uitbreiding en beperking kring verzekerden volksverzekeringen 1999 (kortweg: KB 746), waarnaar in vraag 3 wordt verwezen, is opgenomen in het kader van de totstandkoming van de Vreemdelingenwet 2000. Hierbij was uitgangspunt, dat voor vreemdelingen met een verblijfsvergunning (ongeacht of deze voor bepaalde dan wel onbepaalde tijd is verstrekt) in principe hetzelfde niveau van sociale zekerheidsregelingen van toepassing zou zijn als voor Nederlanders geldt. Dit kon zonder genoemde aanpassing van KB 746 niet worden gegarandeerd. Voor Nederlanders afkomstig uit de Nederlandse Antillen is er geen enkele aanleiding in KB 746 een bepaling op te nemen met betrekking tot het ingezetenschap. Het in het antwoord op vraag 2 omschreven algemene beleid van de SVB is van toepassing. Het voorstel van de leden om de inschrijving in de Gemeentelijke basisadministratie (GBA) het enige criterium te laten zijn op basis waarvan ingezetenschap wordt vastgesteld, wijs ik af. Inschrijving in de GBA kan bij de toetsing op ingezetenschap slechts een indicatie zijn. De enkele inschrijving in de GBA garandeert niet dat betrokkene het middelpunt van zijn maatschappelijk leven in Nederland heeft. Daarbij komt, dat wanneer inschrijving in de GBA voor uit de Antillen afkomstige Nederlanders het enige criterium voor ingezetenschap wordt, dit tot ongelijke behandeling leidt van bijvoorbeeld niet uit de Antillen afkomstige Nederlanders. Op hen zal immers het bovenomschreven algemene beleid van de SVB van toepassing blijven. Tot slot biedt de enkele inschrijving bij de GBA in dit kader mogelijkheden van oneigenlijk gebruik. </antwoord>
      <noten afkomstig="antwoord"/>
   </antwoorden>
</kvr>
