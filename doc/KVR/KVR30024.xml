<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Veen (PvdA) aan de minister van Volksgezondheid, Welzijn en Sport over het transitieakkoord farmaceutische zorg. (Ingezonden 9 oktober 2007); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30024
</item>
         <item attribuut="Inhoud">Vragen naar aanleiding van het transitieakkoord farmaceutische zorg. Indiener stelt dat uit het akkoord blijkt dat het bedrag aan kortingen en bonussen van apothekers in 2008 ten opzichte van 2004 verdubbeld is. Indiener stelt dat uit het akkoord blijkt dat, in tegenstelling tot eerdere antwoorden van de minister op vragen terzake (Aanhangsel van de Handelingen 2006-2007, nr. 146, antwoord op vraag 5), de minister over 2006 en 2007 389 miljoen euro zou kunnen terughalen in plaats van de in de antwoorden aangegeven 50 miljoen euro. [Overigens moeten onder 'apothekers' in de zin van het transitieakkoord ook apotheekhoudende artsen worden begrepen].</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische beroepen) Handel en economie (Mededinging)</item>
         <item attribuut="Trefwoorden">Apothekers Artsen Geneesmiddelen</item>
         <item attribuut="Vindplaats">Kamervragen met antwoord 2007-2008, nr. 552, Tweede Kamer</item>
         <item attribuut="Vraagnr_bij_indiening">2070801870</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van der Veen</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-10-09</item>
         <item attribuut="Document-id">KVR30024</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1187" allpagenumbers="1187 1188" vetnummer="2070801870" code="0708tkkvr552" lopendefooter="Tweede Kamer, vergaderjaar 2007–2008, Aanhangsel" filenaam="KVR30024" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="552" onderwerp="" indiendatum="2007-10-9">
         <vrager partij="PvdA" oorsprong="parlement">Van der Veen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-11-8">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Waarom wordt van het bedrag aan kortingen en bonussen van € 857 mln., zoals vastgesteld door de Nederlandse Zorgautoriteit (NZa) na aftrek van claw-back ( € 217 mln.), kostendekkend tarief ( € 222 mln.) ook nog een taakstelling van € 340 mln. afgetrokken? </vraag>
      <vraag nummer="2">Klopt het dat het bedrag van de taakstelling van € 340 mln. een bedrag betreft dat als opbrengst wordt ingeboekt maar eigenlijk het bedrag is dat minder wordt uitgegeven dan wanneer er geen convenanten waren gesloten? Met andere woorden, klopt het dat de € 340 mln. niet bestaan uit kortingen en bonussen, maar uit het verschil tussen de kosten zoals ze zouden zijn zonder convenanten en de huidige kosten? Zo ja, klopt het dat de door u genoemde «opbrengst» van de convenanten, en dus de taakstelling van € 340 mln., gemakkelijk gehaald kan worden door apothekers op grond van volumestijging, terwijl zij voor wat betreft de kortingen en bonussen maar een beperkt deel inleveren? </vraag>
      <vraag nummer="3">Klopt het dat apothekers net als u per jaar een stijging van hun kortingen/opbrengsten kunnen verwachten doordat bij een gelijkblijvende inspanning (kortingspercentage) en een jaarlijks stijgend volume het absolute kortingsbedrag ieder jaar toeneemt? Klopt het dat het bedrag aan kortingen en bonussen van apothekers in 2008 ten opzichte van 2004 is verdubbeld? </vraag>
      <vraag nummer="4">Bent u het eens met de redenering dat van het bedrag van € 857 mln. na aftrek van claw-back ( € 217 mln.), kostendekkend tarief ( € 222 mln.) nog een bedrag van € 120 mln. kan worden afgetrokken (zijnde 10% generieke prijsdaling), zodat een bedrag van € 300 mln. overblijft aan kortingen en bonussen die apothekers behouden? </vraag>
      <vraag nummer="5">Klopt het dat wanneer u de € 300 mln. aan kortingen en bonussen die apothekers in 2008 mogen behouden wel terug zou halen, de premie met € 20,– per verzekerde zou kunnen dalen? Zo ja, waarom heeft u hier niet voor gekozen? </vraag>
      <vraag nummer="6" voetnoot="1">Klopt het dat uw voorganger in 2005 een deel van het terug te betalen surplus aan kortingen en bonussen aan apothekers heeft kwijtgescholden, maar dat over 2006 en 2007 respectievelijk 1/3 en 2/3 van het surplus aan kortingen en bonussen (na aftrek van kostendekkend tarief) terug betaald zou moeten worden op grond van in het convenant schriftelijk gemaakte afspraken? Klopt het dat het hierbij om een bedrag van € 112 mln. in 2006 en € 277 mln. in 2007 gaat en dat u dus € 389 mln. en niet de in uw antwoord op vraag 5. <voetnoot nummer="1"/>veronderstelde € 50 mln. zou kunnen terughalen? </vraag>
      <vraag nummer="7">Is het, gezien bovenstaande berekeningen, juist om te stellen dat apothekers over 2006 en 2007 € 349 mln. aan kortingen en bonussen mogen behouden en over 2008 opnieuw € 300 mln.? Zo neen, hoe luiden deze bedragen dan? Zo ja, waarom? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="146" documentjaargang="2006-2007">Aanhangsel Handelingen, nr. 146, vergaderjaar 2006–2007.</noot>
      </noten>
   </vragen>
   <antwoorden aantal="4">
      <antwoord nummer="1 en 2">In het Transitieakkoord farmaceutische zorg 2008/2009 (Transitieakkoord) is een afspraak gemaakt om € 340 mln in 2008 en € 456 mln in 2009 extra te besparen op de uitgaven voor de geneesmiddelen in Budgettair kader zorg termen (BKZ). Met het Transitieakkoord en de geneesmiddelenconvenanten wordt bewerkstelligd dat minder wordt uitgegeven voor farmaceutische zorg en dat er minder kortingen en bonussen zijn dan zonder die afspraken. Bij de berekening van de taakstelling van € 340 mln en bij de berekening van de opbrengsten van de geneesmiddelenconvenanten (en straks het Transitieakkoord) wordt, conform de BKZ-systematiek, rekening gehouden met een volumecomponent. De beoogde extra opbrengst van € 340 mln kan niet gemakkelijk worden gehaald met alleen maar volumestijgingen. Daarom is een aanvullende prijsverlaging van 10% afgesproken en zullen de prijzen voor nieuwe generieke geneesmiddelen 50% lager worden geprijsd dan de prijs voor het oorspronkelijke geoctrooieerde geneesmiddel. Daarnaast is afgesproken dat de toepassing van de Wet geneesmiddelenprijzen (WGP) wordt uitgebreid tot geneesmiddelen die onder de beleidsregel dure geneesmiddelen van de NZa vallen en wordt in 2008 een nieuwe Engelse prijslijst gehanteerd voor het vaststellen van de maximumprijzen waarbij voortaan ook prijzen voor Engelse generieke geneesmiddelen meetellen. Tot nu toe was dergelijke prijslijst niet voorhanden. Ook zorgverzekeraars zullen door eigen activiteiten bijdragen aan de opbrengst van € 340 mln. </antwoord>
      <antwoord nummer="3">Nee. Afgaande op het feitenonderzoek van de NZa naar de bruto-inkoopvoordelen in 2004 en de extrapolatie van de uitkomsten van dat onderzoek naar het jaar 2008, stijgt het bruto-bedrag van € 581 mln in 2004 naar verwachting van de NZa tot € 857 mln in 2008. Bij lange na geen verdubbeling van het bedrag aan kortingen en bonussen. Apotheekhoudenden houden van dit bedrag na de «aftrek» van de opbrengst van de clawback ( € 217 mln), de voorziening voor het «kostendekkend» maken van het apothekerstarief ( € 222 mln) en de financiële taakstelling ( € 340 mln.) € 78 mln over. Zowel het realiseren van de taakstelling van € 340 mln als het opvangen van eventuele afwijkingen ten opzichte van de raming van € 857 mln van de NZa is voor een deel afhankelijk van de inspanningen van zorgverzekeraars. Zij hebben de ruimte om door middel van bijvoorbeeld decentrale onderhandelingen met apotheekhoudenden, bandbreedte-afspraken en preferentiebeleid, de resterende kortingen en bonussen bij apotheekhoudenden te beperken tot de afgesproken € 78 mln ten behoeve van een financiële prikkel voor doelmatig inkopen die apotheekhoudenden met zorgverzekeraars moeten afspreken. </antwoord>
      <antwoord nummer="4">Nee, Zie het antwoord op vraag 3. Het is niet juist om slechts € 120 mln af te trekken van het bedrag van € 857 mln. Dit moet zijn € 340 mln. Afgezien van een prijsverlaging van 10% voor multi-source geneesmiddelen (generieke geneesmiddelen en het oorspronkelijke geoctrooieerde geneesmiddel) zit het verschil tussen beide bedragen in: 1. een volumecomponent overeenkomstig de BKZ-systematiek; 2. nieuwe generieke geneesmiddelen worden 50% lager geprijsd dan het oorspronkelijk geoctrooieerde geneesmiddel; 3. de toepassing van de Wet geneesmiddelenprijzen (WGP) wordt uitgebreid tot geneesmiddelen die onder de beleidsregel dure geneesmiddelen van de NZa vallen; 4. in 2008 wordt een nieuwe Engelse prijslijst gehanteerd voor het vaststellen van de maximumprijzen zodat ook prijzen voor Engelse generieke geneesmiddelen meetellen; 5. eigen activiteiten van Zorgverzekeraars die bijdragen aan de opbrengst. </antwoord>
      <antwoord nummer="5, 6 en 7">Het Geneesmiddelenconvenant 2005 bevat geen afspraken over een «terug te betalen surplus aan kortingen en bonussen» en er is dus ook geen sprake geweest van het kwijtschelden van een deel hiervan door mijn ambtsvoorganger. Het Geneesmiddelenconvenant 2006/2007 bevat in overweging f wel een afspraak over het actualiseren van het bedrag aan kortingen en bonussen dat aanvullend zou worden afgeroomd. Overweging f luidt: «daarnaast hebben VWS, ZN en KNMP gesproken over een verdere afbouw vanaf 1-1-2006 van kortingen en bonussen die apotheekhoudenden al realiseren. Op basis daarvan wordt in 2006 een bedrag van € 78 mln aan kortingen en bonussen extra afgeroomd. Voor 2007 wordt dit bedrag met vooralsnog € 78 mln verhoogd. Dit laatste bedrag zal worden geactualiseerd op basis van de uitkomsten van onderzoek van CTG/ZAio en de mate waarin lokale afspraken de hoogte van door apotheekhoudenden gerealiseerde kortingen en bonussen beïnvloeden». Zoals blijkt uit de tekst van overweging f, geldt de actualisering slechts voor het jaar 2007 en is daarbij rekening gehouden met de lokale afspraken tussen zorgverzekeraars en apotheekhoudenden die de hoogte van door apotheekhoudenden gerealiseerde kortingen en bonussen hebben beïnvloed. Op basis hiervan hebben Zorgverzekeraars Nederland en de Koninklijke Nederlandse Maatschappij ter bevordering der Pharmacie de Nederlandse Zorgautoriteit gezamenlijk verzocht de clawback tijdelijk te verhogen totdat € 50 mln is opgebracht. Gezien het bovenstaande en de beantwoording van de vragen 1, 2 en 3 is het niet juist om te stellen dat apothekers over 2006 en 2007 € 349 mln (bedoeld wordt € 389 mln – € 50 mln = € 339 mln ?) en in 2008 € 300 mln aan kortingen en bonussen mogen behouden. Welke bedragen apotheekhoudenden daadwerkelijk zullen hebben ontvangen in 2007 en 2008 kan nu slecht worden geschat. Dat was dan ook precies de reden om de NZa onderzoek te laten doen. Overigens staat een bedrag van € 340 mln aan kortingen en bonussen inderdaad gelijk aan een premiebedrag per verzekerde van ongeveer ruim € 20. </antwoord>
      <noten afkomstig="antwoord"/>
   </antwoorden>
</kvr>
