<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Hirsi Ali (beiden VVD) aan de ministers van Buitenlandse Zaken en van Binnenlandse Zaken en Koninkrijksrelaties over ronselpraktijken voor de Jihad. (Ingezonden 26 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17626
</item>
         <item attribuut="Inhoud">Vragen naar aanleiding van een uitzending van Factor op 18 maart 2003, over het feit dat een zekere Nasser regelmatig vanuit Frankrijk naar Nederland reist om jonge moslims te ronselen voor de jihad en volgens zeggen al veertig jongeren heeft geronseld.</item>
         <item attribuut="Rubriek">Criminaliteit en openbare orde (Veiligheid) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Godsdiensten Oorlogen Openbare orde en veiligheid</item>
         <item attribuut="Vindplaats">Kamervragen met antwoord 2002-2003, nr. 1153, Tweede Kamer</item>
         <item attribuut="Vraagnr_bij_indiening">2020309420</item>
         <item attribuut="Afkomstig_van">Buitenlandse Zaken (BUZA) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Hirsi Ali</persoon>
         </item>
         <item attribuut="Datum_reaktie">2003-04-16</item>
         <item attribuut="Datum_indiening">2003-03-26</item>
         <item attribuut="Document-id">KVR17626</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2403" allpagenumbers="2403 2404" vetnummer="2020309420" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17626" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1153" onderwerp="" indiendatum="2003-03-26">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Hirsi Ali</vrager>
         <vraagt-aan>de ministers van Buitenlandse Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-04-16">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het feit dat een zekere «Nasser», aanhanger van het salafisme, regelmatig vanuit Frankrijk illegaal naar Nederland reist om jonge moslims te ronselen voor de jihad dan wel voor ondersteunende (logistieke) activiteiten voor de jihad? <voetnoot nummer="1"/>Zo ja, wat is uw standpunt in dezen? </vraag>
      <vraag nummer="2">Heeft deze «Nasser» beweerd dat hij reeds veertig jongeren in Nederland heeft geworven, van wie er tien «soldaat» zijn geworden, dat hij onder meer actief is in Amsterdam (Bos en Lommer), Rotterdam en Eindhoven en dat hij de twee Marokkaanse jongeren uit Eindhoven die onlangs omkwamen in Kasjmir heeft gekend? Zo ja, wat is uw standpunt in dezen? </vraag>
      <vraag nummer="3">Neemt deze «Nasser» bij zijn bezoeken aan Nederland ook geld (afkomstig van rijke arabieren en van collectes in moskeeën) en diamanten mee? Is daarbij ook sprake van witwaspraktijken en van investeringen in de formele economie? Zo ja, wat is uw standpunt in dezen? </vraag>
      <vraag nummer="4">Heeft ene Ben Halim Abderraouf, een imam van de tabligh-beweging die jongeren poogt te bekeren in de omgeving van Parijs, te kennen gegeven dat een beduidend percentage van de personen die hij bekeert uiteindelijk overgaat naar extremistische groepen? Beschreef deze imam de jihad als een «heilige oorlog» («guerre sainte»), als een oorlog voor God en het geloof van Allah? Is deze tabligh-beweging identiek aan de djama’at ul-tablighi wa ’l da’wa (JTD), die ook onder Nederlanders met een Marokkaanse achtergrond aanhang geniet? Zo ja, wat is uw standpunt in dezen? Hoe groot is de aanhang van de JTD in Nederland? </vraag>
      <vraag nummer="5">Heeft de genoemde «Nasser» Nederland beschreven als «één van de weinige landen waar we ruimte hebben» en waar «ze ons vrij laten om te denken en te leven zoals we willen»? Gaf hij bovendien aan dat personen zoals hij in Nederland «niet worden achtervolgd door de veiligheidsdiensten»? Wordt volgens ’Nasser’ Nederland steeds belangrijker voor de moslim-extremisten? </vraag>
      <vraag nummer="6">Heeft de Franse onderzoeksjournalist Omar Guendouz verklaard dat Nederland een vruchtbare voedingsbodem vormt voor de logistiek van de moslim-extremisten? Zo ja, wat is uw standpunt in dezen? </vraag>
      <vraag nummer="7">Is reeds overgegaan tot het strafbaar stellen van het ronselen van jongeren voor de jihad en welke concrete maatregelen zijn anderszins genomen om activiteiten van personen als de genoemde «Nasser» tegen te gaan? </vraag>
      <noten afkomstig="vraag">
         <noot nummer="1" datum="2003-03-18" bron="Uitzending van Factor (IKON)">Uitzending van Factor (IKON), 18 maart 2003</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Ik heb kennisgenomen van de beweringen die een zekere «Nasser» in de uitzending van Factor van 18 maart 2003 heeft gedaan. De problematiek is mij bekend. Ik verwijs in dit verband naar de brief die ik op 9 december 2002 met de AIVD-nota «Rekrutering in Nederland voor de jihad, van incident naar trend» aan de Tweede Kamer zond <voetnoot nummer="1"/>. In die nota wordt uitvoerig beschreven dat in Nederland ronselpraktijken plaatsvinden en dat de rekruteurs niet altijd de Nederlandse nationaliteit hebben of hier legaal als vreemdeling aanwezig zijn. </antwoord>
      <antwoord nummer="2">In de uitzending van Factor geeft «Nasser» aan dat hij in genoemde plaatsen in Nederland actief is en dat hij de twee jongens kende die omkwamen in Kasjmir. De plaatsen die daarbij worden genoemd komen overeen met de plaatsen waar het afgelopen jaar gevallen van rekrutering of ronseling in de openbaarheid zijn gekomen. </antwoord>
      <antwoord nummer="3">In de uitzending geeft «Nasser» aan dat hij geld en diamanten meeneemt naar Nederland. Niet uitgesloten kan worden dat daarbij sprake is van witwaspraktijken. De AIVD beschikt niet over concrete aanwijzingen die de beweringen van de heer Nasser zouden kunnen schragen. </antwoord>
      <antwoord nummer="4">In de uitzending zegt deze Ben Halim Abderraouf dat een deel van zijn bekeerlingen overgaat naar extremistische groepen. Uit hetgeen in de uitzending wordt getoond, kan worden opgemaakt dat de Tabligh beweging waar de opgevoerde imam toe zou behoren inderdaad identiek is aan de Jam’at Al-Tabligh Wa’l-Dawa (JTD). Van de Tabligh beweging is bekend dat zij een orthodoxe versie van de islam predikt. De beweging concentreert zich op bekeringswerkzaamheden en beschouwt zichzelf als a-politiek. Zij heeft zich in het verleden ook verre gehouden van de jihad. De Tabligh is in Europa vooral sterk vertegenwoordigd in België en Frankrijk en – in mindere mate – in Nederland. Het aantal volgelingen is moeilijk in te schatten. De AIVD heeft geconstateerd dat onder degenen die in Nederland jongeren werven voor de jihad zich personen bevinden die zichzelf tot de Tabligh beweging rekenen. Het is mogelijk dat bij jonge moslims de intensivering van de geloofsbeleving via deze Tabligh aanhangers verloopt en dat in een later stadium radicalisering richting geweld optreedt. </antwoord>
      <antwoord nummer="5">Alle in vraag 5 bedoelde beweringen zijn door «Nasser» gedaan. De teneur van deze beweringen is echter volstrekt onjuist. Er is geen sprake van dat Nederland door een in vergelijking met omringende landen «softe» aanpak veel ruimte biedt aan rekruteurs. Rekruteringen voor de jihad zijn in heel Europa een ernstig probleem en Nederland heeft met diverse arrestaties en andersoortige interventies juist laten zien hier krachtdadig tegen op te treden. </antwoord>
      <antwoord nummer="6">De Franse onderzoeksjournalist Omar Guendouz is de in de vraag bedoelde mening toegedaan. Het feit dat er in Nederland een voedingsbodem bestaat voor de logistiek van moslim-extremisten werd reeds gesignaleerd in de evengenoemde AIVD-nota. </antwoord>
      <antwoord nummer="7">Wanneer «ronselen» wordt gezien als het werven van personen met het doel dezen in te zetten voor een organisatie die tot oogmerk heeft het plegen van strafbare feiten (ook in het buitenland) kan artikel 140 van het Wetboek van Strafrecht, eventueel in samenhang met deelnemingsbepalingen, nu al toepassing vinden. Verder stelt artikel 205 Wetboek van Strafrecht het aanwerven van personen voor vreemde krijgsdienst zonder toestemming van de Koning, strafbaar. Onder het aanwerven voor vreemde krijgsdienst valt ook het aanwerven voor strijdgroepen, milities, etc. In de nota van wijziging van 17 december 2002 bij het wetsvoorstel tot wijziging en aanvulling van het Wetboek van Strafrecht en enige andere wetten in verband met terroristische misdrijven (Wet terroristische misdrijven) wordt voorgesteld de artikelen 140 en 140a van het Wetboek van Strafrecht in die zin te verduidelijken dat onder «deelneming» als bedoeld in deze strafbepalingen uitdrukkelijk ook het werven van personen ten behoeve van criminele respectievelijk terroristische organisaties wordt verstaan (vgl. Kamerstukken 28 463, nr. 7, blz. 2). Daarnaast wordt thans nog bezien of artikel 205 van het Wetboek van Strafrecht inzake het aanwerven voor vreemde krijgsdienst aanpassing behoeft. De Kamer zal hierover in mei 2003 worden bericht. Het Nederlandse beleid ten aanzien van het tegengaan van rekruteringsactiviteiten omvat een breed scala aan maatregelen. Daartoe behoren het strafrechtelijk optreden tegen geïdentificeerde rekruteurs, het indien mogelijk voorkomen dat islamitische jongeren ten behoeve van de jihad Nederland uitreizen, het bevorderen van de internationale samenwerking van inlichtingen- en veiligheidsdiensten op dit terrein en het informeren van moslims en hun organisaties (onder meer via de AIVD-nota en het jaarverslag van de AIVD) over de risico’s van radicalisering en rekrutering. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 925" documentnummer="74">Kamerstuk 27 925, nr. 74</noot>
      </noten>
   </antwoorden>
</kvr>
