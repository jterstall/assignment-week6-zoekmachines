<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Verbeet (beiden PvdA) aan de minister van Sociale Zaken en Werkgelegenheid over de dekkingsgraden, premiestijgingen en indexatie van pensioenfondsen. (Ingezonden 26 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23017
</item>
         <item attribuut="Inhoud">Ondanks de hoge dekkingsgraad van de pensioenfondsen stijgen de premies en is het pensioen niet geïndexeerd.</item>
         <item attribuut="Rubriek">Bedrijfsleven en industrie (Bank- en verzekeringswezen) Inkomen en rechtspositie (VUT en pensionering)</item>
         <item attribuut="Trefwoorden">Pensioenfondsen</item>
         <item attribuut="Vindplaats">Kamervragen met antwoord 2004-2005, nr. 1649, Tweede Kamer</item>
         <item attribuut="Vraagnr_bij_indiening">2040513700</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2005-05-17</item>
         <item attribuut="Datum_indiening">2005-04-26</item>
         <item attribuut="Document-id">KVR23017</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3519" allpagenumbers="3519 3520" vetnummer="2040513700" code="0405tkkvr1649" lopendefooter="Tweede Kamer, vergaderjaar 2004–2005, Aanhangsel" filenaam="KVR23017" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1649" onderwerp="" indiendatum="2005-04-26">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-05-17">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met de cijfers van bedrijfstakpensioenfondsen over dekkingsgraden, rendementen, premies en indexering? </vraag>
      <vraag nummer="2">Zijn in de hele pensioensector de premies vorig jaar gemiddeld met 17.5% gestegen en dit jaar nog eens met 10%? Liggen deze premies daarmee ruim boven het kostendekkende niveau? </vraag>
      <vraag nummer="3">Wat is uw mening over de fondsen die vorig jaar al een hoge dekkingsgraad van boven de 130% hadden en waarvan de dekkingsgraad is doorgegroeid, zoals St. Pensioenfonds Medewerkers Apotheken (dekkingsgraad van 155 naar 162, premieverhoging 17,5%), Bedrijfstakpensioenfonds Betonproduktenindustrie (dekkingsgraad 137, premiestijging 54,8%) en Bedrijfspensioenfonds Baksteenindustrie (dekkingsgraad van 147 naar 153, premieverhoging 9,1%)? </vraag>
      <vraag nummer="4">Deelt u de mening dat, wanneer de pensioenpremies boven het kostendekkende niveau liggen en fondsen een hoge dekkingsgraad hebben, het normaal zou zijn dat fondsen het pensioen indexeren? Wat vindt u in dit licht van de cijfers van de Vereniging van Bedrijfstakpensioenfondsen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ik neem aan dat uw vraag betrekking heeft op het persbericht van de Vereniging van Bedrijfspensioenfondsen van 16 maart jl. met een overzicht van de dekkingsgraden per 31-12-2004, met een overzicht van de rendementen per 31-12-2004 en met een overzicht van de premies en indexering 2005. Dat persbericht en die overzichten zijn mij bekend. </antwoord>
      <antwoord nummer="2">De in uw vraag genoemde percentages zijn opgenomen in dat persbericht van de Vereniging van Bedrijfspensioenfondsen van 16 maart jl. Ik heb geen vergelijkbare gegevens van de ondernemingspensioenfondsen en van de beroepspensioenfondsen. Daarom kan ik niet aangeven hoe voor de hele pensioensector de premies vorig jaar en dit jaar zijn gestegen. Het DNB Statistisch Bulletin Maart 2005 bevat informatie over de premies als percentage van het salaris over 2004 en 2005. Die informatie is gebaseerd op basis van een enquête onder de 25 grootste pensioenfondsen van Nederland. Deze 25 grootste pensioenfondsen beslaan – gemeten naar balanstotaal – samen ruim 74% van de sector. Uit dit Statistisch Bulletin blijkt dat in 2004 de premies (als percentage van het salaris) voor de bedrijfstakpensioenfondsen 14% en voor de ondernemingspensioenfondsen 25% bedroegen. In 2005 bedragen die premies voor de bedrijfstakpensioenfondsen 15,5% en voor de ondernemingspensioenfondsen 20,6%. Uit deze gegevens blijkt dat het premieniveau voor de bedrijfstakpensioenfondsen stijgt in 2005 en bij ondernemingspensioenfondsen juist daalt. Het Statistisch Bulletin noemt als reden voor dit verschil in premieniveau tussen beide typen pensioenfondsen dat de bedrijfstakpensioenfondsen later dan de ondernemingspensioenfondsen zijn begonnen met het verhogen van de premie. Daarnaast verhogen de bedrijfstakpensioenfondsen de premies geleidelijker, zodat dit proces nog niet lijkt te zijn afgelopen. De ondernemingspensioenfondsen hebben de premies sneller kunnen verhogen dan de bedrijfstakpensioenfondsen. Als reden wordt genoemd dat ondernemingspensioenfondsen met minder partijen overeenstemming hoeven te bereiken over het te voeren premiebeleid; een ondernemingspensioenfonds zit immers maar met één werkgever. Op grond hiervan wordt in dit Statistisch Bulletin geconcludeerd dat het erop lijkt dat het merendeel van de in de enquête betrokken ondernemingspensioenfondsen zich heeft aangepast aan de veranderde omstandigheden. Hierdoor weten zij hun premieniveau in 2005 constant te houden of zelfs te verlagen. Bedrijfstakpensioenfondsen hebben 2005 nodig om zich aan te passen en te herstellen, zo blijkt uit de premieverhoging in 2005. De vraag hoe de cijfers zich verhouden tot kostendekkend niveau is niet exact te beantwoorden omdat de kostendekkende premie (nog) geen rapportagegrootheid is ten behoeve van toezicht. </antwoord>
      <antwoord nummer="3 en 4">Mijn verantwoordelijkheid strekt zich uit tot het (wettelijk) toezichtskader; ik spreek mij dan ook niet uit over individuele gevallen. Onder meer in punt 5 van de handleiding bij de Indexatiematrix die ik u toezond met mijn brief van 13 april jl. (Kamerstukken II 2004/05, 28 294, nr. 16), heb ik het kader geschetst waarbinnen de afwegingen op het terrein waarop uw vraagstelling betrekking heeft, dienen plaats te vinden. Binnen dat kader is de beslissing wanneer indexatie wel of niet kan plaatsvinden, de verantwoordelijkheid van het bestuur van het fonds. </antwoord>
      <noten afkomstig="antwoord"/>
   </antwoorden>
</kvr>
