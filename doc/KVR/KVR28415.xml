<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (PvdD) aan de ministers van Volksgezondheid, Welzijn en Sport en van Onderwijs, Cultuur en Wetenschap over onzorgvuldige uitvoering van dierproeven. (Ingezonden 4 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28415
</item>
         <item attribuut="Inhoud">Vragen naar aanleiding van bericht 'Zinloos muisgebruik' (NRC Handelsblad, 28 april 2007) over onzorgvuldigheid bij dierproeven. Indiener bepleit openbaarheid van protocollen van dierexperimentencommissies, in het belang van betrouwbaarheid van onderzoeksgegevens.</item>
         <item attribuut="Rubriek">Natuur (Dierenbescherming) Wetenschap en technologie (Toegepast onderzoek)</item>
         <item attribuut="Trefwoorden">Dierenbescherming Wetenschappelijk onderzoek</item>
         <item attribuut="Vindplaats">Kamervragen met antwoord 2006-2007, nr. 1806, Tweede Kamer</item>
         <item attribuut="Vraagnr_bij_indiening">2060714320</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdD">Ouwehand</persoon>
         </item>
         <item attribuut="Datum_reaktie">2007-06-11</item>
         <item attribuut="Datum_indiening">2007-05-04</item>
         <item attribuut="Document-id">KVR28415</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3821" allpagenumbers="3821 3822" vetnummer="2060714320" code="0607tkkvr1806" lopendefooter="Tweede Kamer, vergaderjaar 2006–2007, Aanhangsel" filenaam="KVR28415" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1806" onderwerp="" indiendatum="2007-05-4">
         <vrager partij="PvdD" oorsprong="parlement">Ouwehand</vrager>
         <vraagt-aan>de ministers van Volksgezondheid, Welzijn en Sport en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-06-11">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Zinloos muisgebruik» <voetnoot nummer="1"/>over onzorgvuldigheid bij de uitvoering van dierproeven? </vraag>
      <vraag nummer="2">Deelt u de conclusie van mevrouw Ohl, hoogleraar proefdierkunde aan de Universiteit Utrecht, dat in het belang van de betrouwbaarheid van onderzoeksgegevens een standaardprotocol voor proefdieronderzoek noodzakelijk is? Zo ja, welk vervolg gaat u hieraan geven? Zo neen, waarom niet? </vraag>
      <vraag nummer="3">Deelt u de conclusie dat in het belang van de betrouwbaarheid van onderzoeksgegevens de protocollen van de dierexperimentencommissies openbaar dienen te zijn? Zo ja, bent u bereid te bevorderen dat de protocollen van dierexperimentencommissies openbaar gemaakt worden? Zo neen, waarom niet? </vraag>
      <vraag nummer="4">Acht u het van belang dat de verschillende dierexperimentencommissies volgens gelijke procedures, protocollen en werkwijzen de hen opgedragen taken krachtens de Wet op de dierproeven uitvoeren? Kunt u aangeven in hoeverre in de huidige uitvoeringspraktijk sprake is van gelijke werkwijzen? Acht u het nodig meer uniformiteit te realiseren in de proefdierkundige en ethische toetsing van dierproeven? Zo ja, hoe gaat u daar invulling aan geven? Zo neen, waarom niet? </vraag>
      <vraag nummer="5">Deelt u de opvatting dat in het belang van de betrouwbaarheid van onderzoeksgegevens wetenschappers niet alleen hun onderzoeksresultaten, maar ook de tussenliggende stappen uit hun onderzoek dienen te publiceren? Zo ja, welke maatregelen gaat u treffen om publicatie van de tussenliggende stappen te bewerkstelligen? Zo neen, waarom niet? </vraag>
      <vraag nummer="6">Bent u bereid de aanbeveling van mevrouw Ohl om een database aan te leggen met gegevens over laboratoriumdieren te volgen? Zo ja, op welke termijn en op welke wijze? Zo neen, waarom niet? Acht u de specifieke aandacht voor proefdieronderzoek en het welzijn van proefdieren in de respectievelijke opleidingen van proefdieronderzoekers en laboratoriummedewerkers voldoende in termen van duur, inhoud en kwaliteit? Zo ja, kunt u dit toelichten? Zo neen, kunt u aangeven of en op welke wijze u in dit kader verbeteringen gaat realiseren? </vraag>
      <vraag nummer="7">Bent u bereid in Nederland onderzoek te laten verrichten naar onzorgvuldigheid bij de uitvoering van dierproeven, zoals dat in het Verenigd Koninkrijk is gedaan door wetenschappers van de London School of Hygiene and Tropical Medicine ? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1"/>
         <noot nummer="1" titel="Zinloos muisgebruik">«Zinloos muisgebruik», NRC Handelsblad 28 april 2007, Wetenschapsbijlage, blz. 46</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Ja. In een ingezonden brief <voetnoot nummer="1"/>heeft de Universiteit Utrecht aangegeven dat de meeste uitspraken van hoogleraar Proefdierkunde Ohl onjuist geciteerd zijn. </antwoord>
      <antwoord nummer="2">Er bestaan vele eisen waaraan proefdieronderzoek moet voldoen. Zo staan er in de huidige wet- en regelgeving duidelijke eisen waaraan het onderzoeksplan moet voldoen. Het bevat alle onderwerpen die omschreven moeten worden. Daarnaast zijn er voor diverse proeven (inter)nationaal voorgeschreven standaarden of protocollen beschikbaar. Deze worden vastgesteld en bijgesteld in expertmeetings. Uit de ingezonden brief blijkt dat professor Ohl niet heeft gezegd dat het ontbreekt aan een standaardprotocol voor proefdieronderzoek, maar dat het ontbreekt aan een standaardprotocol voor het weergeven van eigenschappen van dieren. </antwoord>
      <antwoord nummer="3">Openheid is een van de drie onderwerpen die in de evaluatie van de Wet op de dierproeven (Wod) aan de orde komt. In het zogenaamde «bottom up» proces is dit aan de orde gekomen in één van de bijeenkomsten (zie ook mijn antwoorden op de vragen van 26 april). De uitkomsten van dit proces zal ik aan de Tweede Kamer melden. Ik kan hierop nu niet vooruitlopen. Volgens de ingezonden brief heeft professor Ohl niet gezegd dat het een probleem is dat de protocollen van de dierexperimentencommissies niet openbaar zijn. </antwoord>
      <antwoord nummer="4">De verschillende dierexperimentcommissies (DECs) behandelen verschillende typen onderzoek. Onderzoek dat wordt uitgevoerd bij een contract-onderzoekslaboratorium moet vaak op andere kritische punten worden beoordeeld dan bijvoorbeeld bij een fundamenteel wetenschappelijk onderzoeksgroep. Alle DECs moeten erkend worden en leggen daarvoor een reglement voor aan de Centrale Commissie Dierexperimenten (CCD). De CCD beoordeelt het reglement door het te toetsen aan het referentiereglement dat door de CCD is opgesteld. Dit zorgt ervoor dat de werkwijzen van de DECs is geborgd. De VWA is de aangewezen toezichthouder voor de Wod en mag controleren of de DEC zich houdt aan zijn eigen reglement. Daarnaast is in de Wod omschreven welke zaken de DEC in ieder geval dient te toetsen. Door deze voorzieningen is er, gezien de pluriformiteit van het dierexperimentele werk, een voldoende mate van uniformiteit. </antwoord>
      <antwoord nummer="5">Nee, de overheid stelt niet de regels vast waaraan de publicatie van onderzoeksresultaten moeten voldoen. De vrijheid van onderzoek staat voorop en de onderzoeker is verantwoordelijk voor het publiceren van de onderzoeksresultaten wanneer deze daarvoor rijp zijn. Tussentijdse onderzoeksgegevens publiceren levert slechts administratieve rompslomp op en doet geen recht aan de vele wegen waarlangs in het onderzoek ontdekkingen gedaan worden. </antwoord>
      <antwoord nummer="6">Gezien de beperkte middelen voor de ontwikkeling van alternatieven voor dierproeven heeft het opstarten van een database geen prioriteit. De aandacht voor proefdieronderzoek en het welzijn van proefdieren in de opleidingen is voldoende. Dit geldt voor de uitgebreide opleidingen voor dierverzorgers, biotechnici, onderzoekers en proefdierdeskundigen. De Nederlandse opleidingseisen zijn hoger dan in de EU. De Europese koepelorganisatie van experts op het gebied van laboratorium dieren (Federation of European Laboratory Animal Science Associations (FELASA) heeft eisen opgesteld waaraan werknemers met verschillende opleidingsniveaus moeten voldoen. De minimum opleidingseisen van FELASA zijn beduidend lager dan in de Nederlandse wetgeving is vastgesteld. </antwoord>
      <antwoord nummer="7">Het is niet zinvol dit onderzoek te herhalen. Als de resultaten van dit onderzoek in het artikel juist zijn weergegeven is dit een duidelijk signaal dat zowel de voorbereiding als de uitvoering en de interpretatie van de resultaten altijd zeer zorgvuldig dient te geschieden. De onderzoekers kunnen hiermee hun voordeel doen. </antwoord>
      <noten afkomstig="antwoord">
         <noot nummer="1" titel="Zinloos muisgebruik2">«Zinloos muisgebruik2», NRC Handelsblad 19 mei 2007, ingezonden brieven</noot>
      </noten>
   </antwoorden>
</kvr>
