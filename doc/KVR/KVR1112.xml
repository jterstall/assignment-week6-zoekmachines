<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Poppe (SP) over bedreigde zwangere reegeiten (Ingezonden 19 januari 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1112
</item>
         <item attribuut="Inhoud">De vraag is gesteld n.a.v. een bericht van Staatsbosbeheer over het voornemen 900 zwangere reegeiten af te doen schieten door jagers.</item>
         <item attribuut="Rubriek">Natuur (Jacht)</item>
         <item attribuut="Trefwoorden">Jacht</item>
         <item attribuut="Vindplaats">Kamervragen met antwoord 1994-1995, nr. 480, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-02-24</item>
         <item attribuut="Datum_indiening">1995-01-19</item>
         <item attribuut="Document-id">KVR1112</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="979" allpagenumbers="979 980" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="480" onderwerp="" indiendatum="1995-01-19">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-02-24">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht over het voornemen van Staatsbosbeheer om 900 zwangere reegeiten af te doen schieten door jagers? <voetnoot nummer="1"/>
      </vraag>
      <vraag nummer="2">Welk onderzoek is verricht naar alternatieve schadepreventie? </vraag>
      <vraag nummer="3">Hoe kan in een zorgvuldig beheerplan het tijdstip van afschot vallen in de periode dat de dieren zwanger zijn? </vraag>
      <vraag nummer="4">Hoe verhoudt het voorgenomen afschot zich tot uitspraken van de directeur van Staatsbosbeheer, dat ecologisch bosbeheer de voorkeur zou genieten nu er een Europees houtoverschot ontstaat en de behoefte aan het kweken van rechte, goed verkoopbare stammen afneemt? </vraag>
      <vraag nummer="5">Bent u bereid tot ingrijpen op zodanige wijze dat het leven van de 900 bedreigde zwangere reegeiten gespaard blijft? </vraag>
      <noten afkomstig="vraag">
         <noot nummer="1" datum="1995-01-10" bron="Gooi- en Eemlander">Gooi-en Eemlander, 10 januari 1995</noot>
      </noten>
   </vragen>
   <antwoorden aantal="5">
      <antwoord nummer="1">Ja. Onlangs heb ik aan de Stichting Jacht en Wildbeheer IJsselmeerpolders vergunning verleend om gedurende de periode 1995–1997 jaarlijks 1.200 reee¨n te schieten, waarvan ongeveer de helft reegeiten en reegeitkalveren. Het merendeel zal worden afgeschoten in de terreinen van Staatsbosbeheer die deel uitmaken van het werkgebied van de wildbeheereenheid. </antwoord>
      <antwoord nummer="2">Staatsbosbeheer heeft verschillende methoden om wildschade te voorkomen onderzocht, o.a. het afrasteren van jonge aanplant, het gebruik van groter plantsoen, de aanleg van bladakkers en verjaging met geluid. Alleen afrasteren blijkt het gewenste effect te hebben. Deze methode is echter niet alleen zeer kostbaar maar heeft bovendien als ongewenst neveneffect dat het leefgebied van de reee¨n wordt verkleind en versnipperd, waardoor de reee¨n te veel in hun leefruimte worden beperkt. Dat laat overigens onverlet dat onderzoek naar alternatieve methoden ter voorkoming van wildschade wordt voortgezet. </antwoord>
      <antwoord nummer="3">De jacht op reee¨n is geregeld in de Jachtwet. Vergunningen die worden verleend voor het afschieten van reewild staan toe reegeiten en reegeitkalveren te schieten van 1 januari tot 15 maart. Afschot in een andere periode heeft als bezwaar dat geiten worden geschoten met een te groot embryo of met kalveren die nog ouder-afhankelijk zijn. Afschot vindt, gelet op de leeftijdsopbouw, bij voorkeur plaats aan de onder- en aan de bovenkant van de populatie, d.w.z. bij de jaarlingen en de oudere reegeiten. </antwoord>
      <antwoord nummer="4">Staatsbosbeheer voert in het merendeel van de bossen in Flevoland een multifunctioneel beheer, waarbij er ruimte is voor natuur, recreatie en houtproduktie. Met dit laatste wordt, conform het Bosbeleidsplan, op ecologische basis een bijdrage geleverd aan het streven om in toenemende mate zelf te voorzien in de nationale houtbehoefte. De produktie van kwaliteitshout is hiervan een onderdeel. Het huidige reewildbeheer is op dit multifunctionele bosbeheer afgestemd. </antwoord>
      <antwoord nummer="5">De belangen van de landbouw, de bosbouw en de verkeersveiligheid laten geen onbeperkte groei van de reewildstand in ons land toe. Gezien de populatiedynamiek van reewild en het ontbreken van natuurlijke vijanden zijn ingrepen noodzakelijk om overpopulatie te voorkomen. Zoals in het antwoord op vraag 2 is uiteengezet is afschot tot nu toe de enige effectieve methode gebleken. Ook wegvangen en uitzetten van het surplus is niet realistisch, omdat dit, nog afgezien van de praktische problemen die zich daarbij zouden voordoen en de zeer aanzienlijke stress voor de dieren, zou kunnen leiden tot overpopulatie elders. </antwoord>
      <noten afkomstig="antwoord"/>
   </antwoorden>
</kvr>
