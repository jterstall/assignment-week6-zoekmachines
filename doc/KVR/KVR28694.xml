<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Van Velzen (beiden SP) aan de minister van Justitie over de Terroristen Afdeling van de gevangenis in Vught. (Ingezonden 2 mei 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28694
</item>
         <item attribuut="Inhoud">Vragen naar aanleiding van een uitzending van het tv-programma Reporter van 29 april 2007 waarin het regime van de terroristenafdeling van de EBI Vught werd belicht. Onder andere ging het over het samenplaatsen van minderjarigen en volwassenen, en vrouwen en mannen, over de maaltijden en over het ontvangen van bezoek. Gevraagd wordt onder andere wat er gebeurd is met de klacht van de Europese Organisatie te bescherming van de Rechtspositie van Gedetineerden (EORG) over het opzetten en in gebruik nemen van de terroristenafdeling. Ook verwijzen vragenstellers naar de antwoorden op eerdere vragen over het negatieve advies van de Raad voor de Strafrechttoepassing en Jeugdbescherming (RSJ) (Aanhangsel Handelingen II, 2006-2007, nr. 373).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen Terrorisme</item>
         <item attribuut="Vindplaats">Kamervragen met antwoord 2006-2007, nr. 2066, Tweede Kamer</item>
         <item attribuut="Vraagnr_bij_indiening">2060714120</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-05-02</item>
         <item attribuut="Document-id">KVR28694</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4375" allpagenumbers="4375 4376 4377" vetnummer="2060714120" code="0607tkkvr2066" lopendefooter="Tweede Kamer, vergaderjaar 2006–2007, Aanhangsel" filenaam="KVR28694" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2066" onderwerp="" indiendatum="2007-05-2">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="4 juli 2007), zie ook Aanhangsel Handelingen nr. 1680, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hoe beoordeelt u de berichtgeving van het tv-programma over de terroristenafdeling van de gevangenis in Vught «Guantanamo Vught»? <voetnoot nummer="1"/>
      </vraag>
      <vraag nummer="2">Waarom is er voor gekozen minderjarigen en volwassenen, veroordeelde daders en verdachten en aanvankelijk ook mannen en vrouwen bij elkaar te plaatsen, terwijl deze groepen normaal altijd gescheiden worden? Hoe is de situatie nu? Loopt men met het bij elkaar plaatsen van (vermeende) terroristen niet juist het risico dat zij elkaars gedachtegoed versterken, wat juist radicalisering in de hand werkt? Op grond van welk onderzoek of rapport bent u destijds tot de conclusie gekomen dat het verstandig is deze mensen bij elkaar te plaatsen, in afwijking van het normale regime? Hoe beoordeelt u het risico dat met name jeugdige verdachten op zullen kijken tegen de oudere verdachten, wat verdere radicalisering zou kunnen bevorderen? </vraag>
      <vraag nummer="3">Is het waar dat de ramen van de cellen verduisterd zijn zodat geen daglicht binnen valt? Is het waar dat het elektrisch licht dag en nacht aan blijft? Is het waar dat er geen verwarming is? Is het waar dat er slechts twee keer per week gedoucht kan worden? Is het waar dat het luchtrooster in de cel zo klein is dat het er benauwd wordt? Is het waar dat de gedetineerden 22 tot 24 uur per dag op cel verblijven? Zo neen, wat zijn dan wel de omstandigheden waaronder deze gedetineerden verblijven of verbleven hebben? Kunt u garanderen dat alle rechten die gedetineerden hebben, zoals onder andere vastgelegd in de Penitentiaire beginselenwet, steeds gerespecteerd en nageleefd worden en werden? Zo neen, waarom niet? Kunt u uitsluiten dat deze rechten op enig moment zijn geschonden of dat rechten in de toekomst worden geschonden? Zo neen, waarom niet? </vraag>
      <vraag nummer="4">Is het waar dat gedetineerden die overdag vanwege de kou hun voeten onder de dekens plaatsen een sanctie van vier dagen afzondering hebben gekregen? Wat is de juridische grondslag voor een dergelijke sanctie? </vraag>
      <vraag nummer="5">Wat zijn de regelingen die in de terroristenafdeling gelden voor het ontvangen van bezoek? Worden de gedetineerden en hun familieleden, al dan niet op hun verzoek, op de hoogte gesteld van de rechten en (on)mogelijkheden ten aanzien van bezoek? Is het waar dat naaste familieleden soms tot drie maanden geen contact hebben gehad met een gedetineerde? Is het mogelijk dat een aanvraag tot bezoek ongemotiveerd wordt afgewezen? Is het waar dat een gedetineerde beperkt wordt in het versturen van poststukken? Zo ja, waarom? Hoe beoordeelt u de suggestie die in de uitzending wordt gewekt dat gedetineerden niet vrij zijn te spreken over de omstandigheden van hun detentie, op straffe van verslechtering van hun situatie in detentie? </vraag>
      <vraag nummer="6">Hoe luiden de voorschriften ten aanzien van mogelijke diversiteit in maaltijden? Bestaat er voor de gedetineerden de mogelijkheid op grond van geloofs- of levensovertuiging aangepaste maaltijden te krijgen, bijvoorbeeld vegetarisch of halal? Zo neen, hoe verhoudt dit antwoord zich tot het recht van de gedetineerde zijn godsdienst of levensovertuiging te belijden? </vraag>
      <vraag nummer="7">Voor welke periode blijft het strenge regime van de terroristenafdeling van toepassing op de gedetineerden? Op welke wijze vindt resocialisatie plaats, zodat mensen in ieder geval niet vervreemd van de maatschappij terug keren in de samenleving? Wat gaat u daar aan doen? </vraag>
      <vraag nummer="8" voetnoot="2">Hoe beoordeelt u de klacht die de Europese organisatie ter bescherming van de Rechtspositie van Gedetineerden (EORG) heeft ingediend bij de Raad van Europa dat het opzetten en in gebruik nemen van de terroristenafdeling onrechtmatig en onmenselijk is? <voetnoot nummer="2"/>Hebt u reeds verweer gevoerd tegen deze klacht of anderszins de opstelling van de Nederlandse regering kenbaar gemaakt? Zo ja, hoe luidt deze? </vraag>
      <vraag nummer="9">Herinnert u zich uw antwoorden op eerdere Kamervragen over de negatieve advisering door de Raad voor de Strafrechtstoepassing en Jeugdbescherming (RSJ)? Vindt u het nog steeds terecht dat het negatieve advies van de RSJ om tot ingebruikneming van de terroristenafdeling over te gaan niet is gevolgd? Zo ja, waarom? Wanneer kan de Kamer de door u in deze antwoorden toegezegde evaluatie tegemoet zien? </vraag>
      <noten afkomstig="vraag">
         <noot nummer="3"/>
         <noot nummer="1" datum="2007-04-29" bron="KRO Reporter,">KRO Reporter,, 29 april 2007, 20.45u, Nederland 3. Vooraankondiging op http://www.reporter.kro.nl/</noot>
         <noot nummer="2" weblink="http://eorg-netherlands.org/index.php">http://eorg-netherlands.org/index.php</noot>
         <noot nummer="3" documenttype="Kamervragen" documentnummer="373" documentjaargang="2006-2007">Aanhangsel Handelingen, nr. 373, vergaderjaar 2006–2007.</noot>
      </noten>
   </vragen>
   <antwoorden aantal="9">
      <antwoord nummer="1">Ik heb kennisgenomen van de uitzending van KRO-Reporter van zondag 29 april jl. De reactie van het ministerie van Justitie is in de uitzending niet getoond. Wel is de reactie geplaatst op de website van het tv-programma waarnaar de vragensteller verwijst. Voor zover door de uitzending de indruk is ontstaan dat op deze afdeling niet voldaan zou worden aan (penitentiaire) regelgeving, merk ik op dat daarvan geen sprake is. In de reactie op de uitzending is onder meer aangegeven dat de beroepscommissie van de Raad voor de Strafrechtstoepassing en Jeugdbescherming (RSJ) in een beroepsprocedure, die was aangespannen door een aantal gedetineerden, geoordeeld heeft dat de plaatsing op de afdelingen niet in strijd is met de Nederlandse wet, noch met het Europees Verdrag tot bescherming van de rechten van de mens en de fundamentele vrijheden (EVRM). </antwoord>
      <antwoord nummer="2">De RSJ heeft de minister van Justitie desgevraagd advies uitgebracht over een concept-wijziging van de Regeling selectie, plaatsing en overplaatsing van gedetineerden in verband met de bijzondere opvang van terroristen. In het advies van de RSJ komen de aspecten aan de orde waar de vragensteller op doelt. De minister van Justitie is per brief van 7 december 2006 aan de voorzitter van de RSJ uitgebreid ingegaan op de verschillende onderdelen van het RSJ-advies. Kortheidshalve volsta ik met verwijzing naar de brief van de minister van Justitie, die hierbij in kopie is gevoegd. In aanvulling hierop merk ik nog op dat met het in gebruik nemen van de Terroristen Afdeling op De Schie in Rotterdam, het mogelijk is geworden om mannen en vrouwen gescheiden te detineren. </antwoord>
      <antwoord nummer="3">De detentie van de betreffende gedetineerden vindt op een veilige en humane wijze plaats, conform de regels die de Penitentiaire beginselenwet (Pbw) daartoe stelt. Deze rechten van de gedetineerden worden gerespecteerd en nageleefd. Deze doelgroep is geplaatst in een uitgebreid beveiligde afdeling in de PI Vught. Dit beveiligingsniveau is minder streng dan bijvoorbeeld in de Extra Beveiligde Inrichting, die ook in Vught is gevestigd. De afdeling voldoet aan de wettelijke eisen, zowel op het gebied van huisvesting als qua regime. De cellen zijn niet verduisterd, maar voorzien van zogenaamde scheerruiten, die kleiner zijn dan de ramen in nieuwbouwinrichtingen. De gedetineerde heeft door deze scheerruiten uitzicht vanaf ongeveer tweeëneenhalve meter boven de grond. De scheerruiten zijn bedoeld om te belemmeren dat gedetineerden elkaar kunnen zien. De gedetineerde kan het elektrisch licht zelf op cel regelen. Het licht blijft niet dag en nacht aan. Iedere cel en gemeenschappelijke verblijfsruimte heeft een verwarmingsradiator. De gedetineerde kan de radiator op cel aan- en uitzetten. De verwarming wordt voor de gehele unit centraal gestuurd, afhankelijk van de buitentemperatuur. Men mag regulier minimaal twee keer per week douchen. Daarnaast kan er na ieder sportmoment, twee keer per week, gedoucht worden. Als het dagprogramma dit toelaat, worden verzoeken om extra te douchen gehonoreerd. Het luchtrooster in de cellen biedt, tezamen met het automatische ventilatie-systeem, voldoende mogelijkheid voor het reguleren van verse lucht. Het binnenklimaat wordt met regelmaat gecontroleerd en voldoet aan de norm. De gedetineerden hebben een wettelijk recht op in elk geval 18 uur activiteiten per week. In het dagprogramma is bijvoorbeeld tijd voor recreatie, luchten, het ontvangen van bezoek en sport. Als er geen activiteit is, verblijft de gedetineerde op cel. Het personeel op de bijzondere opvang is speciaal voor dit werk geselecteerd. Daarnaast heeft het personeel een aanvullende opleiding gehad voor een professionele en veilige omgang met deze doelgroep. In de omgang van personeel met gedetineerden zijn voorbeeldgedrag en een respectvolle benadering een belangrijk uitgangspunt. Indien gedetineerden menen dat hun rechten geschonden zijn door beslissingen van de directeur, staat daar de gang naar de commissie van toezicht en eventuele beroepsgang bij de RSJ voor open. Van deze beklagmogelijkheid wordt door de betreffende gedetineerden tot op heden in geringe mate gebruik gemaakt. </antwoord>
      <antwoord nummer="4">In de huisregels, die gebaseerd zijn op de Penitentiaire beginselenwet (Pbw), is opgenomen dat de gedetineerden op doordeweekse dagen tussen 07.45 uur en 17.15 uur niet onder dekens, lakens, jassen of anderszins mogen liggen. Het verbod hangt samen met onder meer het bieden van structuur (dag- en nachtritme) en het feit dat een gedetineerde klaar moet zijn om deel te kunnen nemen aan zijn activiteiten en tot slot met de handhaving van de interne orde en veiligheid. Gedetineerden worden niet disciplinair gestraft als zij uitsluitend hun voeten onder de dekens steken. De juridische grondslag voor het opleggen van een sanctie is gelegen in het feit dat een gedetineerde een voor alle gedetineerden geldende bepaling uit de huisregels overtreedt en daarmee de orde verstoort, als bedoeld in artikel 50 van de Pbw. Beklagzaken dienaangaande zijn door de beklagrechter ongegrond dan wel niet ontvankelijk verklaard. </antwoord>
      <antwoord nummer="5">Een gedetineerde heeft recht op minstens één uur per week bezoek en kent wekelijks drie belmomenten. Daarnaast kan een gedetineerde bezoek ontvangen van zijn advocaat of van medewerkers van de inrichting, zoals de psycholoog of een geestelijk verzorger. Bezoekers van buiten de inrichting worden vooraf gescreend (uitgezonderd geprivilegieerde personen zoals advocaten). De directeur beslist na screening of het door de gedetineerde gewenste bezoek is toegestaan. Indien de directeur na screening besluit het bezoek te weigeren, wordt dit meegedeeld aan de gedetineerde. Privacyoverwegingen met betrekking tot de gescreende persoon kunnen verhinderen dat het weigeren van bezoek op basis van een negatief uitgevallen screening (uitgebreid) wordt gemotiveerd. Een beslissing tot weigering van bezoek is beklag- en beroepswaardig. Gedetineerden worden via de huisregels over alle facetten van het bezoek op de hoogte gesteld. Daarnaast wordt elke gedetineerde bij binnenkomst door middel van een intakegesprek van de bezoekregeling op de hoogte gebracht. Bezoekers, zoals familieleden van de gedetineerde, worden aan de hand van het bezoekformulier geïnformeerd, zij het minder uitgebreid dan de gedetineerde. Indien naaste familieleden tot drie maanden geen contact gehad hebben, is dat te verklaren door een negatieve screening of doordat de gedetineerden zelf geen verzoek hebben ingediend tot het screenen van hun naaste familieleden. Een gedetineerde wordt niet beperkt in het versturen van poststukken, behoudens de overeenkomstig het tweede tot en met het vierde lid artikel 36 van de Pbw te stellen beperkingen. Er vindt te allen tijde controle plaats van de tekstuele inhoud van poststukken waarbij getoetst wordt of hetgeen geschreven is niet strijdig is met de in artikel 36 lid 4 Pbw genoemde belangen. Poststukken worden ook op bijgesloten voorwerpen gecontroleerd. Als er reden is om verzending of uitreiking van een brief te weigeren, ontvangt de gedetineerde altijd een met redenen omklede beschikking. In antwoord op vraag 3 is aangegeven dat het personeel een aanvullende opleiding heeft gehad voor een professionele en veilige omgang met de doelgroep en dat in de omgang van het personeel met gedetineerden voorbeeldgedrag en een respectvolle benadering een belangrijk uitgangspunt vormen. In dat licht herken ik mij niet in de in de uitzending gewekte suggestie dat gedetineerden niet vrij zouden zijn om te spreken over de omstandigheden van hun detentie, op straffe van verslechtering van hun situatie in detentie. Gedetineerden hebben hierover geen klachten ingediend. </antwoord>
      <antwoord nummer="6">Binnen PI Vught bestaat de mogelijkheid op grond van geloofs- of levensovertuiging aangepaste maaltijden te verkrijgen, zo ook op de bedoelde afdeling. </antwoord>
      <antwoord nummer="7">Een gedetineerde die eenderde deel van de aan hem onherroepelijk opgelegde straf of maatregel heeft ondergaan en die een strafrestant heeft van tenminste vier maanden en ten hoogste een jaar, wordt uit de bijzondere opvang geplaatst. Dit tenzij er sprake is van omstandigheden die dat verhinderen, vermeld in de Regeling selectie, plaatsing en overplaatsing van gedetineerden, zoals een verhoogd maatschappelijk risico bij ontvluchting. Uitplaatsing geschiedt naar een reguliere detentiesetting waar verlof mogelijk is en waar de gedetineerde op de gebruikelijke wijze kan worden voorbereid op terugkeer in de maatschappij. </antwoord>
      <antwoord nummer="8">Deze klacht is mij niet bekend. </antwoord>
      <antwoord nummer="9">De antwoorden op de eerdere kamervragen zijn onverminderd van toepassing. Zie het antwoord bij vraag 2. De Kamer zal worden geïnformeerd over het evaluatieonderzoek, dat is voorzien binnen 3 jaar na ingebruikname. </antwoord>
      <noten afkomstig="antwoord"/>
   </antwoorden>
</kvr>
