<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Beinema over het rapport «Dietary intake in the Netherlands» (Ingezonden 28 april 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1466
</item>
         <item attribuut="Inhoud">Betreft TNO onderzoek naar de Nederlandse voedselconsumptie en de mogelijke gevolgen hiervan voor de volksgezondheid.</item>
         <item attribuut="Rubriek">Consument (Levensmiddelen) Gezondheidszorg (Algemeen)</item>
         <item attribuut="Trefwoorden">Gezondheidszorg Levensmiddelen</item>
         <item attribuut="Vindplaats">Kamervragen met antwoord 1994-1995, nr. 822, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Beinema</persoon>
         </item>
         <item attribuut="Datum_reaktie">1995-05-23</item>
         <item attribuut="Datum_indiening">1995-04-28</item>
         <item attribuut="Document-id">KVR1466</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1675" allpagenumbers="1675 1676" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="822" onderwerp="" indiendatum="1995-04-28">
         <vrager partij="CDA" oorsprong="parlement">Beinema</vrager>
         <vraagt-aan/>
      </vraagdata>
      <antwoorddata antwoorddatum="1995-05-23">
         <antwoorder functie="staatssecretaris" ministerie="Welzijn, Volksgezondheid en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Heeft het rapport «Dietary intake in the Netherlands, input from TNO Total Diet Study 1988–89, part 2.» aanleiding gegeven tot beleidsmatige conclusies? Zo ja, welke? </vraag>
      <vraag nummer="2">Bent u bereid genoemd rapport aan de Kamer te doen toekomen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1" voetnoot="1">Het betreffende TNO rapport (Dietary intake in the Netherlands, input from TNO Total Diet Study 1988–1989, part. 2) geeft informatie over de voedselconsumptie in Nederland. Onderzoek naar welke voedingsmiddelen en de hoeveelheden die Nederlanders eten geeft inzicht in de hoeveelheid voedingsstoffen in de gebruikte voeding. Deze gebruikte voeding wordt vergeleken met de aanbevelingen van de Voedingsraad over de gewenste samenstelling van de voeding. Zoals in de tweede Voortgangsrapportage Voedingsbeleid <voetnoot nummer="1"/>is vermeld, zijn in 1987/1988 en in 1992 landelijke voedselconsumptiepeilingen uitgevoerd. Bij beide peilingen hebben ongeveer 6000 Nederlanders gedurende twee aaneengesloten dagen gespreid over de hele periode, nauwkeurig opgeschreven wat zij gegeten en gedronken hebben. Met behulp van het Nederlands Voedingsstoffenbestand zijn deze hoeveelheden voedsel omgerekend naar geconsumeerde hoeveelheden voedingsstoffen. In het betreffende TNO onderzoek is, gebruik makend van de informatie uit de eerste peiling, een gedeelte van de geconsumeerde voedingsmiddelen geanalyseerd en op deze manier de voedingsstoffenconsumptie berekend. Het TNO onderzoek geeft informatie over de consumptie uit ’87–’88. De interpretatie van de informatie uit voedselconsumptie onderzoek en de mogelijke gevolgen voor de volksgezondheid wordt door de Voedingsraad in haar adviezen aangegeven. Zoals u bekend is zal in de toekomst deze taak worden overgenomen door de Gezondheidsraad. Op basis van recente wetenschappelijke gegevens stelt de Voedingsraad vast hoe de uit gezondheidsoogpunt optimale voeding dient te zijn samengesteld. De Raad heeft twee overkoepelende adviezen op het gebied van de voedingsstoffen uitgebracht. Een met betrekking tot de hoeveelheid macro-voedingsstoffen in de voeding (Advies inzake richtlijnen Goede Voeding, Voedingsraad, april 1986) en e´e´n met betrekking tot de aanbevolen hoeveelheden micro-voedingsstoffen (Nederlandse Voedingsnormen, juli 1989). Op het terrein van de micro-voedingsstoffen is in een aantal gevallen vastgesteld dat er sprake is van een marginale voorziening bij specifieke groepen. Daar waar dat voor concrete gezondheidsproblemen aanleiding kan geven zijn maatregelen getroffen. Zo wordt er jodium aan brood toegevoegd, wordt er vitamine A en D aan margarine toegevoegd, wordt aan kinderen tot 7 jaar het advies geven aan vitamine D preparaat te gebruiken, etc. Recent heeft de Raad geconcludeerd dat de foliumzuurvoorziening bij potentieel zwangeren niet optimaal is. Foliumzuur blijkt een positieve invloed te hebben op de preventie van neuraalbuisdefecten (o.a. open ruggetje). Dit najaar zal er, mede op mijn initiatief, een voorlichtingscampagne van start gaan waarin het belang van foliumzuur voor en tijdens de eerste periode van de zwangerschap zal worden onderstreept en waarin vrouwen wordt aangeraden een foliumzuur supplement te gebruiken gedurende deze periode. In mijn beleid gericht op de bevordering van een gezonde voeding vormen de micro-voedingsstoffen een belangrijk onderdeel. Onderzoek naar de voedselconsumptie en adviezen over de mogelijke gevolgen voor de volksgezondheid zullen ook in de toekomst aangeven waar nieuwe maatregelen gewenst zijn. </antwoord>
      <antwoord nummer="2">Ja, het betreft een openbaar rapport dat voor iedereen toegankelijk is. Het rapport is in diverse wetenschappelijke bibliotheken in Nederland aanwezig, en daarnaast aan te vragen bij TNO-Voeding. Drie exemplaren van dit rapport voeg ik hierbij. </antwoord>
      <noten afkomstig="antwoord">
         <noot nummer="1"/>
         <noot nummer="1">Tweede Kamer, vergaderjaar 1992–1993, 18 156, nr. 15</noot>
         <noot nummer="2">Ter inzage bij de afdeling Parlementaire Documentatie</noot>
      </noten>
   </antwoorden>
</kvr>
