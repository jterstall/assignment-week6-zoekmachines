<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Akker en Balkenende (beiden CDA) aan de minister van Financiën over pensioenstelsels in EMU-landen. (Ingezonden 11 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8566
</item>
         <item attribuut="Inhoud">Betreft de mogelijkheid dat landen met aanzienlijke pensioenvoorzieningen in kapitaaldekking, waaronder Nederland, over 10 tot 20 jaar de rekening gepresenteerd krijgen van de gevolgen van de financieringsproblemen van een aantal grote landen van de Europese Monetaire Unie, waar de oudedagsvoorzieningen vrijwel geheel met omslag zijn gefinancierd.</item>
         <item attribuut="Rubriek">Internationale betrekkingen (Europese Unie) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">EMS Pensioenen</item>
         <item attribuut="Vindplaats">Kamervragen met antwoord 1998-1999, nr. 664, Tweede Kamer</item>
         <item attribuut="Vraagnr_bij_indiening">2989904350</item>
         <item attribuut="Afkomstig_van">Financiën (FIN) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van den Akker</persoon>
            <persoon partij="CDA">Balkenende</persoon>
         </item>
         <item attribuut="Datum_reaktie">1999-01-25</item>
         <item attribuut="Datum_indiening">1998-12-11</item>
         <item attribuut="Document-id">KVR8566</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1355" allpagenumbers="1355 1356" vetnummer="2989904350" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8566" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="664" onderwerp="" indiendatum="1998-12-11">
         <vrager partij="CDA" oorsprong="parlement">Van den Akker</vrager>
         <vrager partij="CDA" oorsprong="parlement">Balkenende</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="1999-01-25">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het kabinet zich bewust van de effecten van de vergrijzing op de betaalbaarheid van grotendeels in omslag gefinancierde oudedagsvoorzieningen in een aantal grote landen van de Europese Monetaire Unie? </vraag>
      <vraag nummer="2">Is het kabinet van mening dat er bij de handhaving van de budgettaire discipline in het kader van het stabiliteitspact voldoende aandacht zal worden geschonken aan het gevaar van een sterk toenemend beslag op de publieke middelen vanaf het einde van het eerste decennium ten gevolge van de oplopende pensioenverplichtingen met name in die landen waar de voorzieningen vrijwel in omslag zijn gefinancierd? </vraag>
      <vraag nummer="3">Is het kabinet van mening dat er voldoende inzicht is in de effecten van oplopende inflatie op pensioenregelingen die in omslag zijn gefinancierd en die welke op kapitaaldekking zijn gebaseerd? </vraag>
      <vraag nummer="4">Heeft het kabinet een opinie over het mogelijke scenario dat landen met aanzienlijke pensioenvoorzieningen in kapitaaldekking, waaronder Nederland, over 10 tot 20 jaar de rekening gepresenteerd zullen krijgen van de gevolgen van de financieringsproblemen met omslagsystemen in de overige landen? </vraag>
      <vraag nummer="5">Is het kabinet ook van mening dat gestreefd moet worden naar grondig inzicht in deze problematiek, wellicht door middel van eenduidig gedefinieerd onderzoek op Europees niveau, zodat relevante sturingsparameters voor beleidsmakers in de deelnemende landen kunnen worden geïdentificeerd? </vraag>
      <vraag nummer="6">Is het kabinet van mening dat de onderhavige problematiek bij de Europese Commissie en bij de ECB op de agenda geplaatst dient te worden en dat onderzoek in dezen gestimuleerd dient te worden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, het kabinet is zich bewust van de effecten van de vergrijzing op de betaalbaarheid van grotendeels op basis van omslagdekking gefinancierde oudedagsvoorzieningen in een aantal EMU-landen. De vergrijzing beïnvloedt de betaalbaarheid van op deze wijze gefinancierde pensioenen namelijk direct, doordat het tot een verslechtering van de verhouding tussen het draagvlak (de premieplichtige populatie) en de draaglast (de pensioengerechtigde populatie) leidt. </antwoord>
      <antwoord nummer="2">Financiering op basis van omslagdekking kan leiden tot een toenemend beslag op de publieke middelen. De vergrijzingsproblematiek en de daaruit voortvloeiende stijging van de lasten doen de vraag opkomen, op welke wijze met dit vraagstuk wordt omgegaan. In het stabiliteits- en groeipact zijn de randvoorwaarden vastgelegd ten aanzien van de tekortontwikkeling. Dit impliceert dat tekortfinanciering geen geschikte optie is om de vergrijzingsproblematiek op te lossen. Daarmee vormt het stabiliteits- en groeipact, met de excessieve tekortenprocedure, een stimulans voor landen om deze problematiek voortvarend aan te pakken. In veel studies zijn hiervoor voorstellen gedaan. Voor Nederland heeft de Studiegroep Begrotingsruimte in haar Tiende Rapport enkele elkaar aanvullende beleidsrichtingen beschreven om de kosten van de vergrijzing op te vangen. In de eerste plaats kan vergroting van de arbeidsparticipatie bijdragen aan een verbreding van de financieringsgrondslag en vermindering van het gebruik van andere socialezekerheidsregelingen. In de tweede plaats kan een verlaging van de overheidsschuld leiden tot lagere rentelasten, waaruit de kosten van de vergrijzing op termijn kunnen worden gedekt. In Nederland is dit geoperationaliseerd door het instellen van het AOW-spaarfonds. Hiermee zijn elementen van kapitaaldekking in de AOW ingebracht. Indien deze oplossingsrichtingen de lastenstijging die uit de vergrijzing voortvloeit niet voldoende zouden mitigeren, zouden in de derde plaats ook uitgavenherschikkingen aan de orde kunnen zijn. Deze beleidsrichtingen kunnen ook voor andere lidstaten toepasbaar zijn. Het Nederlandse beleid richt zich primair op het vergroten van de arbeidsparticipatie en het verlagen van de overheidsschuld, waardoor stortingen in het AOW-spaarfonds mogelijk worden gemaakt. Overigens dient te worden opgemerkt dat in andere lidstaten dempingsmechanismen aanwezig kunnen zijn, waardoor het toenemend beslag op de publieke middelen als gevolg van financiering op basis van omslagdekking al enigszins wordt verminderd. Zo wordt bijvoorbeeld in Duitsland, in afwijking van het systeem van Nederland waar aanvullende pensioenen op bruto basis worden berekend, het gehele pensioen berekend op netto basis. Dit impliceert dat een stijging van de pensioenpremies negatief doorwerkt in de hoogte van het pensioen. </antwoord>
      <antwoord nummer="3">De effecten van oplopende inflatie op door omslag- of kapitaaldekking gefinancierde pensioenregelingen zijn bekend. Pensioenregelingen die door omslagdekking worden gefinancierd zijn niet gevoelig voor inflatie, voor zover de premiegrondslag voor deze pensioenen gelijk met de inflatie meegroeit. Door kapitaaldekking gefinancierde pensioenen kunnen daarentegen wel gevoelig zijn voor inflatie, omdat de reële rendementen door de inflatie onder druk kunnen komen te staan, voor zover sprake is van beleggingen in vastrentende waarden. Hierbij zij opgemerkt dat prijsstabiliteit één van de grondbeginselen is van de Economische en Monetaire Unie. Handhaving van prijsstabiliteit is dan ook het hoofddoel van het ESCB dat per 1 januari verantwoordelijk is voor het monetaire beleid in de EMU. </antwoord>
      <antwoord nummer="4">In het antwoord op vraag 2 is reeds aangegeven dat aan financiering via begrotingstekorten beperkingen zijn verbonden. In het stabiliteits- en groeipact is immers afgesproken dat de begroting van lidstaten in evenwicht of overschot dient te zijn teneinde normale conjunctuurbewegingen te kunnen opvangen zonder overschrijding van de referentiewaarde van 3% BBP. Voorts is in artikel 104B EG-Verdrag expliciet opgenomen dat de Gemeenschap noch lidstaten aansprakelijk zijn voor publieke schulden van een andere Lidstaat. Tot slot verbiedt artikel 104 monetaire financiering. Alle lidstaten zullen dus zelf binnen de randvoorwaarden die het Verdrag stelt, de kosten van vergrijzing op verantwoorde wijze moeten opvangen. Daarbij zouden de beleidsrichtingen zoals geschetst in het rapport van de Studiegroep Begrotingsruimte (zie vraag 2) ook voor andere lidstaten (mogelijke) opties kunnen zijn. Voor zover de kosten van de vergrijzing leiden tot premiestijgingen, zal dit ook tot een aangepaste reële inkomensontwikkeling moeten leiden. </antwoord>
      <antwoord nummer="5 en 6" voetnoot="1">Het kabinet onderkent de onderhavige problematiek. Grondig inzicht is dan ook belangrijk. Er zijn op dit terrein echter al verschillende studies verricht. Een overzicht van deze studies is bijgevoegd <voetnoot nummer="1"/>. Binnen de OESO wordt thans gesproken over de opzet van een nieuwe studie. Op dit moment werkt het kabinet aan een inventarisatie van de beschikbare studies, waarbij tevens wordt bezien of bepaalde aspecten nadere studie behoeven. Een eerste inschatting is dat met name de effecten van de verschillende pensioenstelsels in internationaal perspectief niet voldoende zijn onderzocht. Het kabinet wil hiernaar nader onderzoek laten verrichten. Overigens zal het kabinet waar mogelijk de verdere verdieping van het onderwerp in den brede stimuleren en bevorderen dat dit ook gevolgen heeft voor de beleidsvorming. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
