<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ferrier (CDA) aan de minister voor Ontwikkelingssamenwerking over de mensenrechtensituatie in Guatemala. (Ingezonden 1 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27491
</item>
         <item attribuut="Inhoud">Vragen naar aanleiding van een bericht in Trouw van 27 februari 2007 over de moord op vier Guatemalteekse politiemannen. Gevraagd wordt hoe de mensenrechtensituatie in het algemeen en deze gewelddadigheden in het bijzonder zich verhouden tot de inspanning van Nederland op het gebied van versterking van de rechtsstaat en het juridische apparaat, en het verbeteren van de mensenrechtensituatie aldaar.</item>
         <item attribuut="Rubriek">Ontwikkelingssamenwerking (Ontwikkelingshulp Midden-Amerika) Staats- en bestuursrecht (Grondrechten)</item>
         <item attribuut="Trefwoorden">Guatemala Mensenrechten Ontwikkelingssamenwerking</item>
         <item attribuut="Vindplaats">Kamervragen met antwoord 2006-2007, nr. 967, Tweede Kamer</item>
         <item attribuut="Vraagnr_bij_indiening">2060708490</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ferrier</persoon>
         </item>
         <item attribuut="Datum_reaktie">2007-03-13</item>
         <item attribuut="Datum_indiening">2007-03-01</item>
         <item attribuut="Document-id">KVR27491</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2061" allpagenumbers="2061 2062" vetnummer="2060708490" code="0607tkkvr967" lopendefooter="Tweede Kamer, vergaderjaar 2006–2007, Aanhangsel" filenaam="KVR27491" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="967" onderwerp="" indiendatum="2007-03-1">
         <vrager partij="CDA" oorsprong="parlement">Ferrier</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-03-13">
         <antwoorder functie="minister" ministerie="Ontwikkelingssamenwerking">Koenders</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de moord op vier Guatemalteekse politiemannen in een gevangenis? <voetnoot nummer="1"/>
      </vraag>
      <vraag nummer="2">Hoe beoordeelt u de mensenrechtensituatie in Guatemala in het algemeen, deze moorden in het bijzonder en wat daaraan vooraf is gegaan? </vraag>
      <vraag nummer="3">Hoe verhouden deze recente gewelddadigheden zich tot de inspanning die Nederland pleegt op het gebied van versterking van de rechtsstaat en het juridisch apparaat en het verbeteren van de mensenrechtensituatie in Guatemala? </vraag>
      <vraag nummer="4">Welke consequenties verbindt u daaraan? </vraag>
      <noten afkomstig="vraag">
         <noot nummer="1" datum="2007-02-27" bron="Trouw">Trouw, 27 februari 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nederland is bezorgd over de mensenrechtensituatie in Guatemala. Met de recente gebeurtenissen is duidelijk geworden dat de autoriteiten geen volledige controle hebben over het veiligheidsapparaat van het land. Dit wordt door hen erkend. De moorden roepen bovendien vragen op over de achtergrond en over een mogelijke betrokkenheid van Guatemalteekse autoriteiten en politici. Samen met de andere landen van de Europese Unie is een verklaring opgesteld, waarin bezorgdheid over de situatie is uitgesproken en gevraagd is om een snel, onafhankelijk en diepgaand onderzoek alsmede berechting van de daders. De Europese Unie benadrukt in haar verklaring het belang van versterking van de overheidsinstellingen die verantwoordelijk zijn voor de veiligheid en voor het justitieapparaat en dringt aan op goedkeuring door het Congres van de in te stellen internationale commissie onder auspiciën van de VN, de Commissie tegen Straffeloosheid CICIG. De EU herhaalt haar bereidheid om bij te dragen aan de strijd tegen de straffeloosheid en aan de versterking van de rechtsstaat. </antwoord>
      <antwoord nummer="3">Nederland geeft ontwikkelingshulp aan Guatemala ten bedrage van ongeveer 14,5 miljoen euro per jaar. Nederland is actief in de sectoren milieu en goed bestuur. Onder goed bestuur valt ook vredesopbouw. Nederland financiert activiteiten op het gebied van verzoening, schadeloosstelling en informatie over verdwenen personen. Een voorbeeld is dat Nederland geld geeft aan een Guatemalteekse organisatie die zich bezighoudt met de opgraving en identificatie van slachtoffers uit de guerrillaoorlog. Met dat geld is onder meer apparatuur aangeschaft om DNA vast te stellen, wat die identificatie makkelijker maakt. Ook gaat Nederland bijdragen aan een project voor de recuperatie van oude politiearchieven, die in 2005 zijn teruggevonden en waarin mogelijk belangrijke informatie te vinden is over gewelddadigheden en verdwijningen tijdens het Conflict. Verder steunt Nederland via NUFFIC de politieacademie met de modernisering van het onderwijscurriculum, alsmede cursussen forensisch onderzoek die de universiteit van Landivar organiseert. Deze inspanningen van Nederland tot versterking van de rechtsstaat kunnen gewelddadigheden als onlangs hebben plaatsgehad uiteraard niet voorkomen. Het is aan de Guatemalteekse autoriteiten om hier gepaste oplossingen voor te vinden. Nederland is uiteraard bereid waar mogelijk initiatieven op dit gebied te ondersteunen. Voorts is onlangs op initiatief van Nederland bij de behandeling van het Meerjarenbeleidsprogramma voor Guatemala (2007–2013) van de Europese Commissie er voor gezorgd dat er in dit meerjarenprogramma meer aandacht komt voor rechtsstaat en justitie. </antwoord>
      <antwoord nummer="4">Nederland zal de steun aan het democratisch proces en op het gebied van mensenrechten in Guatemala blijven voortzetten. Zowel bilateraal als in de hoedanigheid van huidig voorzitter van de donorgemeenschap in Guatemala, de Grupo de Dialogo, die bestaat uit acht donorlanden en zes internationale instellingen, zal Nederland onder andere bij het Guatemalteekse Congres blijven aandringen op goedkeuring van CICIG. Als het Congres akkoord gaat met de komst van de Commissie zal de ambassade een financiële bijdrage beschikbaar stellen aan de VN ten behoeve van CICIG. Ook Spanje, Zweden en de VS hebben aangegeven bij te willen dragen. </antwoord>
      <noten afkomstig="antwoord"/>
   </antwoorden>
</kvr>
