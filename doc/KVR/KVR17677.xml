<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Van Heteren (beiden PvdA) aan de ministers van Binnenlandse Zaken en Koninkrijksrelaties en van Defensie over het ruimen van oorlogsmunitie. (Ingezonden 19 maart 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17677
</item>
         <item attribuut="Inhoud">Vragen over onduidelijke scheiding van risico evaluatie en uitvoering bij de ruiming van oorlogsmunitie, nu het mogelijk is onderzoek naar de aanwezigheid van explosieven uit te besteden aan commerciële bureaus.</item>
         <item attribuut="Rubriek">Milieu (Gevaarlijke stoffen) Veiligheidsbeleid en defensie (Militair materieel)</item>
         <item attribuut="Trefwoorden">Explosieven Krijgsmacht</item>
         <item attribuut="Vindplaats">Kamervragen met antwoord 2002-2003, nr. 1190, Tweede Kamer</item>
         <item attribuut="Vraagnr_bij_indiening">2020309040</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Van Heteren</persoon>
         </item>
         <item attribuut="Datum_reaktie">2003-04-29</item>
         <item attribuut="Datum_indiening">2003-03-19</item>
         <item attribuut="Document-id">KVR17677</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2481" allpagenumbers="2481 2482" vetnummer="2020309040" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17677" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1190" onderwerp="" indiendatum="2003-03-19">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Van Heteren</vrager>
         <vraagt-aan>de ministers van Binnenlandse Zaken en Koninkrijksrelaties en van Defensie</vraagt-aan>
      </vraagdata>
      <antwoorddata antwoorddatum="2003-04-29">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Hessing</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn de uitgaven voor het ruimen van oorlogsmunitie ongeveer verviervoudigd sinds het moment dat onderzoek naar de aanwezigheid van explosieven kan worden uitbesteed aan commerciële bureaus? <voetnoot nummer="1"/>
      </vraag>
      <vraag nummer="2">Is het wettelijk toegestaan de risico evaluatie en de uitvoering van werkzaamheden aan één en hetzelfde bureau in opdracht te geven? Zo ja, deelt u de mening dat deze situatie onwenselijk is, gelet op het risico van belangenverstrengeling? </vraag>
      <vraag nummer="3">Bent u bereid maatregelen te treffen om aan deze situatie een einde te maken, door risico evaluatie en uitvoering strikt te scheiden? </vraag>
      <vraag nummer="4">Is de risico evaluatie niet een taak die bij de overheid thuishoort en die het beste in handen kan worden gegeven van het Explosieven Opruimings Commando van het ministerie van Defensie? </vraag>
      <vraag nummer="5">Deelt u de mening dat het aanpakken van het probleem door simpelweg een plafond te stellen aan het budget voor ruimingen niet tegemoet komt aan de vereiste grote zorgvuldigheid bij het bepalen van de noodzaak om explosieven te ruimen? Is het niet veel beter eerst uit te zoeken wat de oorzaken zijn van de uitgavenstijging? Bent u bereid een dergelijk onderzoek te doen en de Kamer hierover te berichten? </vraag>
      <noten afkomstig="vraag">
         <noot nummer="1" datum="2003-03-17" bron="De ochtenden, Radio 1">De ochtenden, Radio 1, 17 maart 2003</noot>
      </noten>
   </vragen>
   <antwoorden aantal="5">
      <antwoord nummer="1">Verondersteld wordt dat in deze vraag niet ruimen maar opsporen van explosieven wordt bedoeld. Het ruimen geschiedt immers door de Explosievenopruimingsdiensten (EOD’n) van het ministerie van Defensie. De uitgaven voor het opsporen van explosieven zijn gestegen van 4,4 mln in 1999, via 21 mln in 2000 en 24 mln in 2001 tot 45 mln in 2002. Vanaf 2003 is structureel 30 mln beschikbaar. Als belangrijkste oorzaken hiervan kunnen worden genoemd de toename van grote infrastructurele werken en bouwactiviteiten (voornamelijk aanleg en verbreding wegen en spoorlijnen, dijkverbeteringen, baggerwerken, Vinex-locaties), de aanleg en uitbreiding van recreatiegebieden en een toename opsporingscapaciteit. </antwoord>
      <antwoord nummer="2">Het is niet verboden om de risico-evaluatie en de uitvoering van werkzaamheden aan één en hetzelfde bureau in opdracht te geven. Risico-evaluatie is een taak en verantwoordelijkheid van het gemeentebestuur. Deze evaluatie geschiedt mede aan de hand van de bevindingen van het particuliere opsporingsbedrijf. Gezien het risico van belangenverstrengeling zal het proces onderverdeeld worden in drie stappen. Kortheidshalve verwijs ik naar het antwoord op vraag 3. </antwoord>
      <antwoord nummer="3">Op dit moment wordt gewerkt aan een brancherichtlijn. Daarbij wordt het proces onderverdeeld in drie stappen. De eerste stap betreft het historisch onderzoek (in feite de risico-evaluatie), waarbij bekeken wordt of een bepaald terrein verdacht gebied is. Bij de tweede stap wordt in het terrein met opsporingsapparatuur gezocht naar explosieven. Wanneer er naar aanleiding daarvan reden is om te gaan graven wordt als derde stap een civiel technisch bedrijf ingehuurd. Om belangenverstrengeling tegen te gaan, worden deze drie stappen in de brancherichtlijn scherp afgebakend, hetgeen met zich meebrengt dat het gemeenten gemakkelijker wordt gemaakt om verschillende bedrijven in te schakelen voor verschillende procesfases. </antwoord>
      <antwoord nummer="4">Door de EOD’n worden in beperkte mate opsporingswerkzaamheden ten behoeve van opdrachtgevers uitgevoerd. Voor de Rijksoverheid zijn voor het verrichten van marktactiviteiten aanwijzingen opgesteld die o.a. zijn bedoeld om oneerlijke concurrentie bij marktoptreden door de overheid te voorkomen. In mei 1999 is besloten dat de EOD’n van Defensie met het oog op een adequate voorbereiding op hun taken bij humanitaire en vredesoperaties alsmede in buitengewone omstandigheden ook in staat moeten zijn het opsporen in niet-gesimuleerde situaties te blijven uitvoeren. Een situatie waarbij de EOD’n van Defensie – zelf marktpartij bij opsporingsactiviteiten – risico-evaluaties gaan verrichten dan wel controleren, en daarmee dus oordelen over de marktactiviteiten van andere marktpartijen, is niet in overeenstemming met de genoemde aanwijzingen. </antwoord>
      <antwoord nummer="5">In het antwoord op vraag 1 ben ik al ingegaan op de oorzaken van de uitgavenstijging. De Kamer is terzake geïnformeerd door middel van mijn brief ontvangen van 24 april 2002. De beslissing om al dan niet een opsporingsonderzoek te starten wordt door gemeenten genomen. Het Rijk is daardoor niet in staat om in het kader van de begrotingsopstelling vooraf het niveau van de activiteiten te bepalen. In het kader van het strategisch akkoord is besloten het structurele budget zeer substantieel te verhogen, namelijk van 4,4 mln tot 30 mln. Als, ondanks deze substantiële verhoging, het beroep op de regeling in enig jaar groter is dan het beschikbare bedrag, zal het vergoedingspercentage neerwaarts worden bijgesteld. Het bijdragebesluit biedt daartoe de mogelijkheid. Naar het zich thans laat aanzien zal over 2003 van deze mogelijkheid gebruik moeten worden gemaakt. </antwoord>
      <noten afkomstig="antwoord"/>
   </antwoorden>
</kvr>
