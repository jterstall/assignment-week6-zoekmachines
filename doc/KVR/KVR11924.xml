<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de minister van Justitie over een onderzoek naar liquidaties in het criminele milieu. (Ingezonden 22 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11924
</item>
         <item attribuut="Inhoud">Vragen naar aanleiding van het boek 'De Godmother' van Bart Middelburg, waarin een drugsorganisatie en 4 liquidaties worden beschreven.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Criminaliteit Criminaliteitsbestrijding Drugsbestrijding Opsporingen</item>
         <item attribuut="Vindplaats">Kamervragen met antwoord 1999-2000, nr. 1475, Tweede Kamer</item>
         <item attribuut="Vraagnr_bij_indiening">2990011320</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">2000-06-28</item>
         <item attribuut="Datum_indiening">2000-05-22</item>
         <item attribuut="Document-id">KVR11924</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3361" allpagenumbers="3361 3362" vetnummer="2990011320" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11924" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1475" onderwerp="" indiendatum="2000-05-22">
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="28 juni 2000), zie ook Aanhangsel Handelingen nr. 1379, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van het boek «De Godmother» van auteur Bart Middelburg en de berichtgeving in de media hieromtrent? </vraag>
      <vraag nummer="2">Zijn de inhoud van dit boek en de berichtgeving daarover voor u aanleiding het strafrechtelijk onderzoek te heropenen naar een viertal liquidaties in het criminele milieu? </vraag>
      <vraag nummer="3">Bent u tevens voornemens de uitspraken over corruptie bij de douane en over de betaling van twee ton aan zwart geld aan een advocaat te onderzoeken? </vraag>
      <vraag nummer="4">Is het u bekend dat mevrouw T. Moear bij het televisieprogramma B &amp; W is verschenen? </vraag>
      <vraag nummer="5">Heeft u naar aanleiding daarvan pogingen ondernomen betrokkene te verhoren? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Indertijd zijn drie van de vier in de vraag bedoelde liquidaties onderzocht door teams uit Amsterdam. Een vierde liquidatie is onderzocht door een gecombineerd team uit Amsterdam en Nijmegen. Na de publicatie van het boek «De Godmother» heeft het College van procureurs-generaal de hoofdofficier van justitie te Amsterdam verzocht om, tezamen met de recherche van het korps Amsterdam-Amstelland, te bezien in hoeverre de in het boek vervatte informatie aanleiding zou kunnen geven voor een heropening van een of meer van de liquidatieonderzoeken van destijds. Indien besloten wordt tot heropening van een of meer onderzoeken van destijds en voorzover het opsporingsbelang zich daartegen niet verzet, zal ik uw Kamer daarvan op de hoogte stellen. </antwoord>
      <antwoord nummer="3" voetnoot="1">Ter uitvoering van aanbeveling 65 van de Tijdelijke Commissie Evaluatie Opsporingsmethoden heb ik een integraal onderzoek in gang gezet. Van dit integrale onderzoek maakt een strafrechtelijk onderzoek deel uit, ook wel het coördinatieonderzoek genoemd. Een van de hoofddoelen van het coördinatieonderzoek is vast te stellen of overheidsambtenaren strafbare feiten hebben gepleegd <voetnoot nummer="1"/>. De uitspraken die in het boek «De Godmother» zijn gedaan over corruptie bij de douane worden om die reden bestudeerd in het kader van het coördinatieonderzoek. Ten aanzien van de cash-betaling van zwart geld aan een advocaat stel ik voorop dat de bewuste passage in het boek (voorkomend op de pagina’s 169 en 170) een summiere en eenzijdige weergave van de feiten behelst. Zo wordt bijvoorbeeld het standpunt van de betrokken advocaat niet weergegeven. Ook overigens is dit standpunt niet bekend. Indien ik evenwel veronderstellenderwijs uitga van het feit dat de advocaat inderdaad het geld heeft aanvaard, dan rijst de vraag of hij zich daarmee heeft schuldig gemaakt aan een of meer strafbare feiten. In dit verband valt dan voornamelijk te denken aan opzetheling (artikel 416 van het Wetboek van Strafrecht), schuldheling (artikel 417bis van het Wetboek van Strafrecht) en/of (deelneming aan (een van)) de misdrijven die strafbaar zijn gesteld in het eerste en het tweede lid van artikel 69 van de Algemene wet inzake rijksbelastingen. Aangezien uit de hierboven bedoelde passage valt af te leiden dat het geld is betaald en geaccepteerd in 1984 of in 1985, geldt ten aanzien van elk van de zojuist genoemde misdrijven dat op grond van het bepaalde in artikel 70, aanhef en onder 3° van het Wetboek van Strafrecht het recht tot strafvordering inmiddels door verjaring is vervallen. Dit brengt mee dat een strafrechtelijk onderzoek naar de acceptatie van het geld thans geen redelijk doel meer dient. Het Openbaar Ministerie zal daarom een dergelijk onderzoek niet laten instellen. Overigens is bezien vanuit het aspect van het tuchtrecht, in een geval als het onderhavige op grond van het bepaalde in artikel 46f, eerste lid van de Advocatenwet, de deken in het arrondissement waar de betrokken advocaat praktiseert bij uitsluiting bevoegd tot het entameren van tuchtrechtelijke stappen. </antwoord>
      <antwoord nummer="4">Ja. </antwoord>
      <antwoord nummer="5">In de zaken waarover mevrouw Moear in het boek «De Godmother» verklaard heeft, liep ten tijde van het verschijnen van het boek geen lopend onderzoek meer. Als gevolg daarvan was er ten tijde van het verschijnen van het boek en de berichten in de media daarover van opsporingszijde geen bijzondere aandacht voor de aanwezigheid van mevrouw Moear in Nederland. Om die reden is zij niet verhoord toen zij in Nederland was en zijn daartoe ook geen pogingen ondernomen. Verder zou in verband met het ontbreken van een lopend onderzoek een verhoor van mevrouw Moear (als verdachte of getuige) afgenomen moeten worden door rechercheurs die onvoldoende ingewerkt zouden zijn geweest in de materie waarop het verhoor betrekking had moeten hebben, terwijl aan dat verhoor ook geen adequaat, in overleg met het Openbaar Ministerie, opgesteld verhoorplan ten grondslag gelegen zou kunnen hebben. Het verhoor zou dan niet meer zijn geweest dan een obligate ad-hoc-reactie op de enkele aanwezigheid van mevrouw Moear in Nederland. Wanneer besloten wordt tot het instellen van een nader onderzoek naar de in vraag 2 bedoelde liquidaties en het opsporingsbelang dat vordert, zal uiteraard getracht worden mevrouw Moear te traceren en alsnog te horen. </antwoord>
      <noten afkomstig="antwoord">
         <noot nummer="1">Zie voetnoot 1 van Kamerstuk II, 1998–1999, 26 269, nr. 13</noot>
      </noten>
   </antwoorden>
</kvr>
