<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de minister van Buitenlandse Zaken over de strafvervolging tegen dhr. Chodorkovsky in de Russische Federatie. (Ingezonden 13 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27810
</item>
         <item attribuut="Inhoud">In Rusland verslechteren de mensenrechtensituatie en de uitvoering van het strafrecht, zoals in de de situatie van de strafvervolging tegen de heer Chodorkovsky. Nederlandse bedrijven die zaken doen in Rusland, en met name ABN-AMRO, zouden op de standaarden van Maatschappelijk Verantwoord Ondernemen gewezen moeten worden.</item>
         <item attribuut="Rubriek">Bedrijfsleven en industrie (Bank- en verzekeringswezen) Handel en economie (Economische betrekkingen) Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Bankwezen Internationale economische betrekkingen Mensenrechten Rusland</item>
         <item attribuut="Vindplaats">Kamervragen met antwoord 2006-2007, nr. 1255, Tweede Kamer</item>
         <item attribuut="Vraagnr_bij_indiening">2060709430</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-04-11</item>
         <item attribuut="Datum_indiening">2007-03-13</item>
         <item attribuut="Document-id">KVR27810</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2667" allpagenumbers="2667 2668" vetnummer="2060709430" code="0607tkkvr1255" lopendefooter="Tweede Kamer, vergaderjaar 2006–2007, Aanhangsel" filenaam="KVR27810" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1255" onderwerp="" indiendatum="2007-03-13">
         <vrager partij="D66" oorsprong="parlement">Pechtold</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="11 april 2007), zie ook Aanhangsel Handelingen nr. 1169, vergaderjaar 2006–2007">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht dat de strafvervolging tegen de heer Chodorkovsky in de Russische Federatie wat betreft de rechtmatigheid verslechtert? Kunt u de Kamer hierover informeren? Hoe beoordeelt u de gang van zake in dezen? <voetnoot nummer="1"/>
      </vraag>
      <vraag nummer="2">Is het waar dat ABN-AMRO één van de vijf westerse banken is die de beursgang van Yukos-concurrent Rosneft heeft begeleid? </vraag>
      <vraag nummer="3">Hoe beoordeelt u deze beursgang, gezien het gegeven dat Rosneft voor een groot deel van zijn inkomsten leunt op Yuganskneftegaz, een onderdeel van Yukos dat in 2004 via een veiling in handen kwam van Rosneft, wat door Yukos als diefstal werd ervaren? </vraag>
      <vraag nummer="4" voetnoot="2">Hoe beoordeelt u de betrokkenheid van een Nederlandse bank bij deze zaak in het kader van Maatschappelijk Verantwoord Ondernemen? <voetnoot nummer="2"/>
      </vraag>
      <vraag nummer="5">Bent u bereid om in overleg te gaan met Nederlandse bedrijven, en ABN-AMRO in het bijzonder, die zaken doen in de Russische Federatie en bent u bereid deze bedrijven te wijzen op de verslechterende democratische instituties zoals de bescherming van mensenrechten en het recht op een eerlijk proces in de Russische Federatie en om ze te wijzen op de standaarden van Maatschappelijk Verantwoord Ondernemen? </vraag>
      <vraag nummer="6">Bent u bereid om de gang van zaken rondom de strafvervolging tegen de heer Chodorkovsky op de Europese agenda te zetten en te bewerkstelligen dat vanuit de Europese Unie protest wordt aangetekend bij de Russische overheid over de gebrekkige transparantie en eerlijke rechtsgang in deze zaak? </vraag>
      <noten afkomstig="vraag">
         <noot nummer="1" weblink="http://www.robertamsterdam.com/2007/02/white_paper_abuse_of_state_aut.htm">http://www.robertamsterdam.com/2007/02/white_paper_abuse_of_state_aut.htm</noot>
         <noot nummer="2" titel="ABN-AMRO begeeft zich op glad ijs">«ABN-AMRO begeeft zich op glad ijs» in FEM-Buisines, 20/7/2006</noot>
      </noten>
   </vragen>
   <antwoorden aantal="4">
      <antwoord nummer="1 en 6">Ja. De heer Chodorkovsky is in 2003 gearresteerd en beschuldigd van onder meer belastingontduiking. In 2005 werd hij veroordeeld tot een gevangenisstraf van negen jaar, die in hoger beroep met een jaar is verminderd. De Parlementaire Assemblee van de Raad van Europa heeft haar bezorgdheid uitgesproken over tekortkomingen in de rechtsgang. Een klacht van Chodorkovsky is in behandeling bij het Hof voor de Rechten van de Mens. De regering wil niet vooruitlopen op het oordeel van het Hof en acht het daarom niet wenselijk over de aanvaardbaarheid van de detentie van Chodorkovsky een standpunt in te nemen. Op 5 februari jl. zijn er nieuwe aanklachten ingediend tegen Chodorkovsky, ditmaal wegens verduistering en witwassing. Volgens berichten zijn de dag voor de zitting over de nieuwe aanklachten vijf advocaten van Chodorkovsky op een vliegveld in Moskou aangehouden, en zijn documenten doorzocht. Het staande houden van de advocaten en doorzoeken van vertrouwelijke stukken maakt inbreuk op een eerlijke procesgang en is reden tot zorg. Ik hecht sterk aan de mensenrechtenconsultaties die twee keer per jaar worden gehouden tussen Rusland en de EU, waarin onder meer wordt gesproken over het functioneren van de rechterlijke macht, inclusief de onafhankelijkheid van rechters. In deze consultaties is ook zorg overgebracht over belemmeringen die de verdediging van Chodorkovsky ondervindt. </antwoord>
      <antwoord nummer="2">Ja. </antwoord>
      <antwoord nummer="3 en 4">Het is niet aan de Nederlandse regering om een oordeel te vellen over een beursgang in het buitenland van een buitenlands bedrijf. De bestaande normen voor Maatschappelijk Verantwoord Ondernemen, zoals de OESO-richtlijnen voor multinationale ondernemingen of de Equator Principles, gaan niet in op de situaties zoals bedoeld in de vraag. </antwoord>
      <antwoord nummer="5">De Nederlandse overheid voert een actief stimulerend beleid ter bevordering van maatschappelijk verantwoord ondernemen in Nederland en over de grenzen, inclusief ondernemen in de Russische Federatie. Zo is bijvoorbeeld een «toolkit» Maatschappelijk Verantwoord Ondernemen (MVO) in de Russische Federatie ontworpen om ondernemers te informeren over de MVO-relevante aspecten van het Russische ondernemingsklimaat. </antwoord>
      <noten afkomstig="antwoord"/>
   </antwoorden>
</kvr>
