<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de staatssecretaris van Volksgezondheid, Welzijn en Sport en de minister van Justitie over het uit de ouderlijke macht zetten van ouders die weigeren mee te werken aan de levensbeëindiging van hun kind. (Ingezonden 8 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24628
</item>
         <item attribuut="Inhoud">Vragen over bericht in Telegraaf (7 december 2005), dat de rechtbank Haarlem in kort geding de ouders van een gehandicapt kind uit de ouderlijke macht heeft gezet, omdat zij weigerden mee te werken aan de levensbeëindiging van hun kind. Heeft het betreffende ziekenhuis op deze manier de volgens de richtlijnen voor levensbeëindiging noodzakelijke toestemming van de ouders willen ontlopen?</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Euthanasie) Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Euthanasie Jeugdigen Personen- en familierecht Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 639, Tweede Kamer</item>
         <item attribuut="Vraagnr_bij_indiening">2050604630</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2005-12-27</item>
         <item attribuut="Datum_indiening">2005-12-08</item>
         <item attribuut="Document-id">KVR24628</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1359" allpagenumbers="1359 1360" vetnummer="2050604630" code="0506tkkvr639" lopendefooter="Tweede Kamer, vergaderjaar 2005–2006, Aanhangsel" filenaam="KVR24628" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="639" onderwerp="" indiendatum="2005-12-8">
         <vrager partij="SGP" oorsprong="parlement">Van der Vlies</vrager>
         <vraagt-aan>de staatssecretaris van Volksgezondheid, Welzijn en Sport en de minister van Justitie</vraagt-aan>
      </vraagdata>
      <antwoorddata antwoorddatum="2005-12-27">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht dat de rechtbank Haarlem in kort geding de ouders van een gehandicapt kind uit de ouderlijke macht heeft gezet, omdat zij weigeren mee te werken aan de levensbeëindiging van hun kind? <voetnoot nummer="1"/>Zo ja, zijn deze berichten waar? </vraag>
      <vraag nummer="2">Hoe oordeelt u over deze situatie? Mag een ziekenhuis op deze manier proberen de toestemming van de ouders te ontlopen? </vraag>
      <vraag nummer="3">Is in dit geval gehandeld volgens de gebruikelijke regels en voorwaarden rond het uit de ouderlijke macht zetten van kinderen? </vraag>
      <vraag nummer="4">Deelt u de mening dat een dergelijke uitspraak van de rechter in strijd is met de opgestelde richtlijnen voor levensbeëindiging waarin wordt uitgegaan van de vereiste toestemming van de ouders? </vraag>
      <vraag nummer="5">Bent u bereid op zeer korte termijn al het mogelijke te doen om deze situatie terug te draaien, zodat gekozen kan worden voor een medisch verantwoorde behandeling van het gehandicapte kind? </vraag>
      <vraag nummer="6">Bent u bereid maatregelen te treffen om te voorkomen dat er steeds gemakkelijker wordt overgegaan tot levensbeëindiging van gehandicapte pasgeborenen, zelfs buiten de ouders om? Hoe moet er in toekomstige vergelijkbare gevallen worden gehandeld? </vraag>
      <noten afkomstig="vraag">
         <noot nummer="1" datum="2005-12-7" bron="De Telegraaf">De Telegraaf, 7 december 2005</noot>
      </noten>
   </vragen>
   <antwoorden aantal="6">
      <antwoord nummer="1">De kinderrechter in de rechtbank te Haarlem heeft op 2 december 2005 naar aanleiding van een telefonisch verzoek van de Raad voor de Kinderbescherming de ouders tijdelijk geschorst in de uitoefening van het ouderlijk gezag over hun twee maanden oude baby. Deze maatregel is voorzien in artikel 272 van Boek 1 van het Burgerlijk Wetboek. Tot de schorsing heeft de kinderrechter beslist teneinde de artsen in de gelegenheid te stellen over te gaan tot pijnbestrijding bij het kind. Daarbij werd ervan uitgegaan, dat de ouders hieraan geen toestemming hebben willen verlenen. Ter vervolgzitting van 9 december jl. is het de kinderrechter evenwel gebleken, dat een eveneens op 2 december gehouden bespreking tussen de ouders en het VU-ziekenhuis heeft geleid tot een ernstig misverstand. Het ziekenhuis achtte het opvoeren van de pijnstilling noodzakelijk, de ouders vreesden dat pijnbestrijding tot bespoediging van het levenseinde van hun kind zou leiden. Zij hebben daarom op dat moment hun toestemming niet willen en kunnen geven. Een en ander was voor de ouders aanleiding een advocaat in de arm te nemen en voor het ziekenhuis om de Raad voor de Kinderbescherming te benaderen teneinde de maatregel van schorsing in de uitoefening van het gezag bij de kinderrechter uit te lokken. De schorsing is op 13 december, met ingang van 9 december, opgeheven. Ter terechtzitting van 9 december bleek namelijk dat na 2 december de ouders en het ziekenhuis een overeenkomst hebben gesloten, waarin is opgenomen dat de ouders instemden met de benodigde pijnbestrijding en het ziekenhuis toezegde zich te onthouden van iedere handeling die het overlijden van de baby zou kunnen bespoedigen. De Raad voor de Kinderbescherming heeft daarop zijn verzoek ter zitting gewijzigd en daarop heeft de kinderrechter de schorsing van het ouderlijk gezag reeds ter zitting beëindigd. De beslissing van de kinderrechter is te vinden op www.rechtspraak.nl (LJN AU7927). </antwoord>
      <antwoord nummer="2">De wet geeft in artikel 272 van Boek 1 van het Burgerlijk Wetboek de kinderrechter de mogelijkheid de ouders in de uitoefening van het ouderlijk gezag te schorsen. Tot deze voorlopige maatregel kan worden overgegaan op verzoek van de Raad voor de Kinderbescherming op grond van feiten die tot ontzetting (of «gedwongen» ontheffing) van een ouder van het gezag kunnen leiden. De schorsing moet wel dringend en onverwijld noodzakelijk zijn. In de onderhavige situatie is de kinderrechter op basis van de toen ter beschikking staande informatie op verzoek van de Raad voor de Kinderbescherming tot een schorsing gekomen. Gegeven de gang van zaken in deze situatie is er geen sprake van een «ontlopen» door het ziekenhuis van de toestemming van de ouders. Evenmin was het het ziekenhuis erom begonnen tot levensbeëindiging van het kind te komen. </antwoord>
      <antwoord nummer="3">Ja. Vanwege het spoedeisende karakter heeft er vooraf vanuit de Raad voor de Kinderbescherming geen contact met de ouders kunnen plaatsvinden over het verzoek om schorsing aan de kinderrechter. Nadien, te beginnen op 6 december, heeft herhaald contact met de ouders plaatsgevonden. Daarbij is duidelijk geworden dat de maatregel niet zou behoeven voort te duren. De kinderrechter heeft evenmin de ouders op de verzochte schorsing gehoord. Daartoe heeft deze de bevoegdheid ingevolge artikel 800, derde lid, van het Wetboek van Burgerlijke Rechtsvordering en wel «indien de behandeling van het verzoek ter terechtzitting niet kan worden afgewacht zonder onmiddellijk en ernstig gevaar voor de minderjarige». Behandeling achteraf heeft ruim binnen de wettelijke termijn van twee weken, en wel op 9 december, plaatsgehad. In de onderhavige situatie is in het ouderlijk gezag met een voorlopige maatregel ingegrepen omdat de rechter op grond van de ter beschikking staande informatie een grond tot ontneming van het gezag aanwezig achtte. Daartoe kan reden zijn, met name indien het gaat om medische handelingen die acuut moeten plaatsvinden en waarvoor de ouders geen toestemming willen geven. Hieronder valt zeker ook pijnbestrijding, indien deze absoluut noodzakelijk moet worden geacht. In de regel is de toestemming van de ouders voor medische verrichtingen nodig. Dat kan anders zijn, indien de arts, door gevolg te geven aan de niet-toestemming van de ouders, zou moeten menen dat dit «niet verenigbaar is met de zorg van een goed hulpverlener» (vergelijk artikel 465, vierde lid, van Boek 7 van het Burgerlijk Wetboek; zie ook artikel 7:453 BW). Juist vanuit die overtuiging hebben de artsen evenwel gemeend in dezen de koninklijke weg te moeten volgen en niet op eigen gezag willen beslissen. De baby heeft na de schorsing van de ouders van het gezag, met instemming van de vervolgens benoemde voorlopige voogdes, aanvulling van de pijnbestrijding gekregen en ligt onder lichte sedatie aan de beademing. Van een comateuze toestand is geen sprake. </antwoord>
      <antwoord nummer="4">Levenbeëindiging is, zoals blijkt, hier niet aan de orde. </antwoord>
      <antwoord nummer="5">Zoals blijkt is hier slechts een medisch verantwoorde behandeling, die (inmiddels) ook de instemming van de ouders geniet, aan de orde. </antwoord>
      <antwoord nummer="6">Die bereidheid zou ik zeker hebben, maar ik heb niet de indruk dat er steeds gemakkelijker tot levensbeëindiging van pasgeborenen wordt overgegaan, en zeker niet buiten de ouders om. </antwoord>
      <noten afkomstig="antwoord"/>
   </antwoorden>
</kvr>
