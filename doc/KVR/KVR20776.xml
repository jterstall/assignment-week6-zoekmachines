<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders, Szabó en Hirsi Ali (allen VVD) aan de ministers van Buitenlandse Zaken en voor Ontwikkelingssamenwerking over een mogelijke humanitaire interventie in Soedan. (Ingezonden 12 juli 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20776
</item>
         <item attribuut="Inhoud">Vragen over de misstanden veroorzaakt door de (Arabische) Janjaweed-milities in de provincie Darfur in Soedan, en de gevolgen daarvan voor de vluchtelingenproblematiek in die regio. Indieners vragen onder meer internationale sancties tegen het regime in Soedan.</item>
         <item attribuut="Rubriek">Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Nood- en humanitaire hulp Sudan</item>
         <item attribuut="Vindplaats">Kamervragen met antwoord 2003-2004, nr. 1979, Tweede Kamer</item>
         <item attribuut="Vraagnr_bij_indiening">2030417810</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Szabó</persoon>
            <persoon partij="VVD">Hirsi Ali</persoon>
         </item>
         <item attribuut="Datum_reaktie">2004-07-21</item>
         <item attribuut="Datum_indiening">2004-07-12</item>
         <item attribuut="Document-id">KVR20776</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4185" allpagenumbers="4185 4186" vetnummer="2030417810" code="0304tkkvr1979" lopendefooter="Tweede Kamer, vergaderjaar 2003–2004, Aanhangsel" filenaam="KVR20776" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1979" onderwerp="" indiendatum="2004-07-12">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Szabó</vrager>
         <vrager partij="VVD" oorsprong="parlement">Hirsi Ali</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-07-21">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1 2">Deelt u de mening dat de inmiddels genoemde cijfers over de gevolgen van de wandaden van de arabische Janjaweed-milities in de Soedanese provincie Darfur (30.000 doden, 350.000 mensen in levensgevaar, meer dan een miljoen vluchtelingen) zodanig zijn dat een meer drastische internationale aanpak van de situatie in Soedan vereist is? <voetnoot nummer="1"/>Heeft u reeds «een algemeen omschreven begrip en verklaring» voor de misstanden in Darfur gevonden, anders dan de term genocide? <voetnoot nummer="2"/>Onderkent u dat ten aanzien van Srebrenica werd afgesproken over genocide, terwijl het aantal slachtoffers vele malen kleiner was? </vraag>
      <vraag nummer="2">Deelt u de mening dat de toenemende stroom aan informatie en het karakter daarvan inmiddels aanleiding geven om veel verdergaande stappen te zetten dan morele appèls aan het Soedanese regime, het sturen van internationale waarnemingsmissies, het instellen van een no-fly zone etcetera? </vraag>
      <vraag nummer="3" voetnoot="3">Staat u nog steeds op het standpunt dat de scheidslijn tussen het reguliere Soedanese leger en de Janjaweed uiterst dun is en dat de Janjaweed-milities soldij ontvangen, rondlopen in legeruniform en nauw samenwerken met het reguliere leger? <voetnoot nummer="3"/>
      </vraag>
      <vraag nummer="4">Is de Raad Algemene Zaken en Externe Betrekkingen nog steeds niet verder gekomen dan een oproep tot een staakt-het-vuren en het beklemtonen van de verantwoordelijkheid van het Soedanese regime voor het beschermen van de burgerbevolking, het ontwapenen van de betreffende milities en het toelaten van humanitaire hulpverlening? </vraag>
      <vraag nummer="5" voetnoot="4">Wordt thans in de Veiligheidsraad gesproken over een resolutie die met name maatregelen tegen de betreffende milities, maar niet maatregelen tegen het Soedanese regime behelst? <voetnoot nummer="4"/>
      </vraag>
      <vraag nummer="6" voetnoot="5">Moet nog steeds worden gewacht op een algeheel vredesakkoord waarbij de VN dan over een paar maanden klaar zouden zijn met de ontplooiing van een VN-troepenmacht, waarbij dan bovendien de instemming nodig zal zijn van de partijen? <voetnoot nummer="5"/>
      </vraag>
      <vraag nummer="7">Meent u dat dit soort reacties nog adequaat zijn in relatie tot het humanitaire drama dat zich in Darfur voltrekt? </vraag>
      <vraag nummer="8">Bent u bereid om, juist ook als voorzitter van de Europese Unie, internationaal een lans te breken voor («smart») sancties die verder gaan dan de sancties waarover thans kennelijk wordt gesproken, waarbij dan ook gedacht kan worden aan het bevriezen van banktegoeden van leden van het Soedanese regime en bovendien een internationale «humanitaire interventie» tot de mogelijkheden behoort? </vraag>
      <vraag nummer="9">Wilt u deze vragen binnen een week beantwoorden? </vraag>
      <noten afkomstig="vraag">
         <noot nummer="1">Cijfers o.m. ontleend aan web.amnesty.org</noot>
         <noot nummer="2" datum="2004-06-29" bron="Uitspraken gedaan tijdens het mondelinge vragenuur">Uitspraken gedaan tijdens het mondelinge vragenuur, 29 juni 2004, Handelingen 2003–2004, nr. 89, pag. 5689–5692</noot>
         <noot nummer="3" datum="2004-06-10" bron="Uitspraken gedaan tijdens het Algemeen Overleg over West-Soedan">Uitspraken gedaan tijdens het Algemeen Overleg over West-Soedan, 10 juni 2004</noot>
         <noot nummer="4">Zie interview met de Amerikaanse ambassadeur bij de VN, dhr. Danforth, via www.un.int/usa04125.htm</noot>
         <noot nummer="5">Uitspraken gedaan tijdens het mondelinge</noot>
      </noten>
   </vragen>
   <antwoorden aantal="9">
      <antwoord nummer="1">De humanitaire catastrofe die zich in Darfur afspeelt vereist een krachtdadiger reactie van de internationale gemeenschap. Dit besef klinkt door in de meest recente acties en verklaringen van de VN, AU, VS en zeker ook de EU. De urgentie die door de EU en anderen wordt toegekend aan het verlichten van de humanitaire noden en het vinden van een politieke oplossing voor het conflict staat los van de juridische classificatie van de gepleegde misdaden. Nederland heeft de noodzaak hiervan tijdens de top van de Afrikaanse Unie op 6 juli en de Raad Algemene Zaken en Externe Betrekkingen van 12 juli jl. benadrukt en vond hierin steun van alle EU lidstaten. Wij achten het van belang dat de internationale gemeenschap in actie komt om de crisis in Darfur zowel op het humanitaire als op het politieke vlak te bezweren. De regering is van mening dat dit niet kan wachten tot overeenstemming is bereikt over de precieze terminologie. </antwoord>
      <antwoord nummer="2">De gebeurtenissen in Darfur vergen op dit moment goed afgestemde actie langs een drietal lijnen: een verhoging van de humanitaire hulpinspanning, het ondersteunen van de inspanningen onder leiding van de Afrikaanse Unie gericht op het vinden van een politieke oplossing, en maximale druk op de Soedanese overheid en de rebellenbewegingen in Darfur om dit mogelijk te maken. Daarbij dient hantering van zowel de «carrot» als de «stick» niet te worden geschuwd. </antwoord>
      <antwoord nummer="3">De scheidslijn tussen de milities en het reguliere leger is inderdaad uiterst dun. Er is sprake van dat leden van de Janjaweed milities in het reguliere leger worden opgenomen. Er bestaat echter nog onduidelijkheid of dit deel uitmaakt van de strategie om uiteindelijk de Janjaweed te ontwapenen en demobiliseren. Daar komt bij dat er voor het eerst ook duidelijke tekenen zijn dat het de Soedanese overheid nu ernst is met de toezegging de milities te zullen aanpakken en ontwapenen. In dat kader zijn er signalen dat onlangs tientallen Janjaweed zijn gearresteerd. </antwoord>
      <antwoord nummer="4">De Raad Algemene Zaken en Externe Betrekkingen heeft op 12 juli heldere en krachtige conclusies aangenomen over de situatie in Darfur. Daarin zijn ijkpunten geformuleerd voor de gewenste actie van Soedanese zijde. Wanneer de door de Raad gewenste vooruitgang niet wordt geboekt zal de EU gepaste maatregelen nemen. Deze conclusies gaan verder dan de elementen genoemd in de vraagstelling en zijn door ons overgebracht aan de Soedanese regering en de rebellenbewegingen. </antwoord>
      <antwoord nummer="5">In de Veiligheidsraad wordt gesproken over een ontwerp-resolutie die betrekking heeft op de situatie in Darfur. Daarbij ligt een tekst voor waarin in eerste instantie sanctiemaatregelen tegen de betreffende milities worden voorzien. Indien dit op korte termijn niet tot resultaat leidt voorziet de tekst echter ook in de mogelijkheid van uitbreiding van sancties tot de Soedanese regering. Het gaat overigens om een concept dat nog volop ter discussie staat, waarbij ook wordt gesproken over aanscherping van de sancties zoals met name voorgestaan door verschillende Europese landen. Een aantal andere leden van de Veiligheidsraad toont zich juist terughoudend ten aanzien van sancties. </antwoord>
      <antwoord nummer="6">Het is zeker niet gewenst bij het bestrijden van de crisis in Darfur te wachten op de afronding van het algehele vredesakkoord voor Soedan en de ontplooiing van een eventuele VN-vredesmacht. Daar is dan ook geen sprake van. Wel is het zo dat een politieke oplossing voor het conflict in Darfur niet los kan worden gezien van de algehele Noord-Zuid vredesregeling. </antwoord>
      <antwoord nummer="7">De grote druk die op dit moment door de internationale gemeenschap op Soedan wordt uitgeoefend lijkt nu resultaten af te werpen, met name voor wat betreft de toegang voor humanitaire hulpverleners. De voortgang van deze positieve trend zal strikt moeten worden bewaakt. Alleen een aanzienlijke verbetering van de veiligheidssituatie in Darfur zou voldoende ruimte geven voor een humanitaire inspanning die in overeenstemming is met de ernst van het drama dat zich in Darfur voltrekt. </antwoord>
      <antwoord nummer="8">Als de Soedanese autoriteiten toch onvoldoende blijken mee te werken zal verscherping van de maatregelen van de internationale gemeenschap op haar plaats zijn. Binnen de EU bestaat bereidheid verdergaande sancties te overwegen. Nederland zal er voor pleiten de mogelijkheid van dergelijke sancties open te houden. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
