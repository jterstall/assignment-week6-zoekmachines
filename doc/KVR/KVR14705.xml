<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over verplichte afname van DNA bij ex-TBS'ers. (Ingezonden 15 november 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14705
</item>
         <item attribuut="Inhoud">Vragen naar aanleiding van de aanhouding door de Groningse politie van een verdachte van een meervoudige moord, die 2 eerdere moorden heeft gepleegd. Gevraagd wordt of de wet aangepast kan worden zodat van personen die vanwege levensdelicten of ernstige zedenzaken in het verleden een TBS-maatregel opgelegd hebben gekregen, celmateriaal afgenomen kan worden ten behoeve van de DNA-databank.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Gerechtelijk vooronderzoek) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Gerechtelijk vooronderzoek Opsporingen Recidive TBS</item>
         <item attribuut="Vindplaats">Kamervragen met antwoord 2001-2002, nr. 344, Tweede Kamer</item>
         <item attribuut="Vraagnr_bij_indiening">2010202360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-12-04</item>
         <item attribuut="Datum_indiening">2001-11-15</item>
         <item attribuut="Document-id">KVR14705</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="717" allpagenumbers="717 718" vetnummer="2010202360" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14705" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="344" onderwerp="" indiendatum="2001-11-15">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-12-4">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Heeft de Groningse politie een verdachte van meervoudige moord aangehouden die voor twee eerdere moorden een gevangenisstraf van achttien jaar had uitgezeten die vervolgens in de van Mesdagkliniek in Groningen een TBS-behandeling had ondergaan? </vraag>
      <vraag nummer="2">Bent u bereid de wet aan te passen zodat van al diegenen die vanwege levensdelicten en ernstige zedenzaken in het verleden een TBS-maatregel opgelegd hebben gekregen en die inmiddels weer in de samenleving zijn teruggekeerd, gevraagd kan worden hun medewerking te verlenen om celmateriaal af te staan ten behoeve van de DNA-databank? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2">De Wet bescherming persoonsgegevens laat op zichzelf toe dat iemand wordt gevraagd op vrijwillige basis celmateriaal voor DNA-onderzoek af te staan opdat zijn DNA-profiel wordt opgenomen in de DNA-databank voor strafzaken. Dit geldt ook voor personen die vanwege levensdelicten en ernstige zedenzaken in het verleden een TBS-maatregel opgelegd hebben gekregen en die inmiddels weer in de samenleving zijn teruggekeerd. Ik ben er echter om de navolgende redenen geen voorstander van om hen te benaderen met het verzoek celmateriaal af te staan voor DNA-onderzoek. Personen van wie de terbeschikkingstelling is beëindigd en die inmiddels weer in de samenleving zijn opgenomen, mogen erop rekenen dat het strafrechtelijk overheidsingrijpen naar aanleiding van het door hen gepleegde delict, definitief tot een einde is gekomen. Bovendien is ten aanzien van hen geoordeeld dat zij geen gevaar meer vormen voor de veiligheid van anderen of de algemene veiligheid van personen en goederen. Het gaat om deze redenen te ver om deze personen alsnog – in veel gevallen geruime tijd nadat hun terbeschikkingstelling is beëindigd – te benaderen met de vraag of zij bereid zijn mee te werken aan een DNA-onderzoek. Indien een voormalige ter beschikking gestelde geen gehoor geeft aan een oproep om op vrijwillige basis celmateriaal af te staan, is er geen wettelijke basis om hem daartoe te dwingen. Op 3 april jl. heb ik u ter kennisneming het conceptvoorstel van wet DNA-onderzoek bij veroordeelden aangeboden (Kamerstuk 27 400 VI, nr. 58). Daarin is onder meer voorzien in een wettelijke grondslag voor een bevel tot afname van celmateriaal bij personen die op het moment van inwerkingtreding van deze wet zijn veroordeeld wegens een gewelds- of zedendelict, voorzover zij de bij die veroordeling opgelegde vrijheidsbenemende straf of maatregel ondergaan of nog moeten ondergaan. De in de vraag bedoelde categorie voormalige ter beschikking gestelden valt hier buiten. Een verruiming van de reikwijdte van dit wetsvoorstel, dat in januari 2002 voor advies aan de Raad van State zal worden aangeboden, stel ik gelet op het vorenstaande niet voor. Overigens meld ik u dat ter uitvoering van de motie van 1 februari 2001, van de leden Dittrich, Nicolaï en Swildens-Roozendaal (Kamerstuk 26 271, nr. 22) inmiddels een onderzoek is afgerond naar de bereidheid van gedetineerden om, vooruitlopend op de inwerkingtreding van de Wet DNA-onderzoek bij veroordeelden, op vrijwillige basis mee te werken aan een DNA-onderzoek. Dit rapport zal ik u binnenkort aanbieden. Vooruitlopend op de aanbieding van dit rapport deel ik u mee dat ik voornemens ben in de TBS-inrichtingen vanaf 1 juli 2002 de vrijwillige medewerking van TBS-gestelden aan DNA-onderzoek te stimuleren. </antwoord>
      <noten afkomstig="antwoord"/>
   </antwoorden>
</kvr>
