<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de minister van Sociale Zaken en Werkgelegenheid over verplichting tot sociale activering. (Ingezonden 20 september 2000); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12473
</item>
         <item attribuut="Inhoud">Vragen naar aanleiding van artikel in Parool, 'Softe Sociale Dienst krijgt te maken met Vermeend', waaruit zou blijken dat minister Vermeend (SZW) een harder sanctiebeleid van gemeenten eist wat betreft medewerking van bijstandscliënten aan uitstroom naar werk of aan sociale activering (cursus, vrijwilligerswerk).</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand Vrijwilligerswerk</item>
         <item attribuut="Vindplaats">Kamervragen met antwoord 2000-2001, nr. 131, Tweede Kamer</item>
         <item attribuut="Vraagnr_bij_indiening">2000100100</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2000-10-16</item>
         <item attribuut="Datum_indiening">2000-09-20</item>
         <item attribuut="Document-id">KVR12473</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="265" allpagenumbers="265 266 267" vetnummer="2000100100" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12473" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="131" onderwerp="" indiendatum="2000-09-20">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-10-16">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u het interview in Het Parool <voetnoot nummer="1"/>«Softe Sociale Dienst krijgt te maken met Vermeend» voor plaatsing gelezen en geautoriseerd? </vraag>
      <vraag nummer="2">Bent u voornemens een harder sanctiebeleid van gemeenten te eisen wat betreft medewerking van bijstandscliënten aan uitstroom naar werk of aan sociale activering? Zo ja, wat is de achtergrond van dit voornemen? </vraag>
      <vraag nummer="3">Waarop baseert u uw mening dat mensen die (nog) niet kunnen werken een cursus of deelname aan vrijwilligerswerk niet mogen weigeren? Hoe verhoudt zich dit met het gegeven dat met name mensen die vrijgesteld zijn van sollicitatieplicht deelnemen aan sociale activering in de vorm van vrijwilligerswerk? </vraag>
      <vraag nummer="4">Zit er geen grote spanning tussen het vrijwillige karakter dat van oudsher vrijwilligerswerk maakt tot iets nobels en altruïstisch en de verplichting waarmee u het nu brengt in de sfeer van strafwerk? Oftewel: doet de verplichting voor bepaalde mensen geen afbreuk aan inhoud en imago van het vrijwilligerswerk? </vraag>
      <vraag nummer="5">Hoe moet een gemeente een actief aanbod doen aan de velen die (nog) niet kunnen werken, terwijl de middelen ontbreken om tot intensievere contacten met cliënten of tot case-management te komen? Men kan toch niet blind reïntegratie inkopen en zonder voldoende inzicht sanctioneren? </vraag>
      <vraag nummer="6">Hebben gemeenten al voldoende aanbod op maat wat betreft reïntegratie en sociale activering geleverd aan cliënten, die soms al jaren met niets anders bereikt zijn dan met de hoogst noodzakelijke formele contacten, om nu geloofwaardig een strenger sanctiebeleid te kunnen rechtvaardigen? </vraag>
      <vraag nummer="7">Is het u bekend dat het niet voldoen aan verplichtingen, zoals het niet verschijnen op afspraken over reïntegratie of sociale activering, niet automatisch is toe te schrijven aan onwil, maar ook te maken kan hebben met psychische problemen, fobieën, verslavingsproblemen en dergelijke, zodat sancties niet op zijn plaats zijn en zelfs contraproductief kunnen werken? </vraag>
      <vraag nummer="8">Erkent u dat bij de evaluatie van experimenten in de bijstand met sociale activering (conform artikel 144) de vrijwilligheid juist als positief element is genoemd? Klopt het dat daarbij bleek dat ook bij die regelingen die niet tot het doel hadden mensen naar de arbeidsmarkt te leiden toch sprake was van een opvallende uitstroom naar betaald werk of scholing? </vraag>
      <vraag nummer="9">Op welke wijze zal het toezicht door de rijksconsulenten verscherpt worden? Welke consequenties kan dat hebben voor de gemeenten? </vraag>
      <vraag nummer="10">Waarom is de verhouding tussen u en de gemeente Amsterdam ten aanzien van de uitvoering van de bijstandswet zo gespannen? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De inhoud van het artikel geeft mijn standpunt goed weer. </antwoord>
      <antwoord nummer="2" voetnoot="1">De wet <voetnoot nummer="1"/>legt burgemeester en wethouders de verplichting op om de bijstand tijdelijk geheel of gedeeltelijk te weigeren in het geval dat de bijstandsgerechtigde verwijtbaar niet wenst mee te werken aan bijvoorbeeld bemiddeling naar betaalde arbeid, een noodzakelijk geachte scholing of opleiding of aan een traject sociale activering als onderdeel van toeleiding naar arbeid. De hoogte en duur van de maatregel is geregeld in het Maatregelenbesluit Abw, Ioaw en Ioaz. Ik heb kenbaar gemaakt dat ik van de gemeenten verwacht dat de wet op dit punt consequent wordt uitgevoerd en dat ik hierop zal toezien. In de intentieverklaring tussen VNG en SZW die u op 29 september is toegestuurd zijn hierover de volgende passages opgenomen: – elke cliënt zou een passend aanbod moeten krijgen. Bij zo’n passend aanbod hoort ook het maken van afspraken daarover met de cliënt. Dat betekent het adequaat inzetten van het sanctie-instrumentarium – omdat er nog altijd sprake is van een onterecht beroep op bijstand zullen SZW en VNG gemeenten ondersteunen bij het maken van een verdere kwaliteitsslag. Deze moet bijdragen aan het voorkomen van een onterecht beroep op bijstand (preventie), aan het tegengaan van onterecht beroep op bijstand door een tijdiger en doeltreffender opsporing, en aan een effectievere afhandeling van geconstateerde fraude. </antwoord>
      <antwoord nummer="3">Allereerst wil ik voorop stellen dat sociale activering niet identiek is aan vrijwilligerswerk. Sociale activering kan, naast vrijwilligerswerk, ook activiteiten omvatten als cursussen, dagactiviteiten, ontmoetingsbijeenkomsten, stages, etcetera. Omgekeerd is niet al het vrijwilligerswerk sociale activering. Er is uitsluitend sprake van sociale activering als vrijwilligerswerk in samenspraak tussen gemeenten en cliënt wordt ingezet om te werken aan het doorbreken van sociaal isolement dan wel aan het zetten van een eerste stap op weg naar de arbeidsmarkt. Sociale activering is bedoeld voor cliënten met een zo grote afstand tot de arbeidsmarkt dat geen ander (arbeidsmarkt)activeringsinstrument inzetbaar is. Indien geen sprake is van een ontheffing van de arbeidsverplichtingen en het inzetten van sociale activering wordt in het kader van een arbeidstoeleidingstraject gezien als een geëigend instrument – bijvoorbeeld omdat de betreffende cliënt in een sociaal isolement zit of dreigt te geraken – is betrokkene verplicht mee te werken aan een traject en daarmee verplicht om mee te werken aan sociale activering. Voor bijstandsgerechtigden die zijn ontheven van de arbeidsverplichtingen geldt dit niet. Dat wil naar mijn mening niet zeggen dat deelname van dergelijke cliënten altijd vrijblijvend moet zijn. In het geval er tussen gemeente en cliënt afspraken worden gemaakt die in (een bijlage bij) de beschikking worden neergelegd (op basis van artikel 106 Abw) is ook het verwijtbaar niet nakomen van de afspraken door deze cliënten sanctioneerbaar. Er zijn naar mijn weten overigens geen cijfers bekend die aangeven dat met name mensen die vrijgesteld zijn van sollicitatieplicht deelnemen aan sociale activering in de vorm van vrijwilligerswerk. </antwoord>
      <antwoord nummer="4">Ik ben niet van plan iets af te doen aan het nobele en altruïstische karakter van vrijwilligerswerk. Mijn uitgangspunt is dat, daar waar maar enigszins mogelijk, de uitstroom uit de uitkering naar betaald werk voorop moet staan. Hiertoe dient de gemeente een op de persoon toegesneden traject vorm te geven dat die doelstelling dichterbij brengt. Het verrichten van vrijwilligerswerk, als vorm van sociale activering kan, mede afhankelijk van de individuele situatie, een nuttige rol vervullen. </antwoord>
      <antwoord nummer="5 en 6">Met mijn brief van 29 september 2000, kenmerk AM/ARV/PSA/00/61644, heb ik uw Kamer geïnformeerd over mijn voornemen om met de uitvoeringskolommen af te spreken om ook het «zittende bestand» onder de zogenoemde sluitende aanpak te brengen. Hierbij gaat het in ieder geval om de werklozen met arbeidsverplichtingen, maar daarnaast zal ook voor mensen die hiervan ontheven zijn bezien worden of die ontheffing heroverwogen moet worden, en of het zinvol en mogelijk is een traject in te zetten. Met de gemeenten zal de komende tijd worden bezien op welke wijze de voorgestelde benadering kan aansluiten op de werkprocessen en welke aanvullende inspanningen hiervoor nodig zijn. In de u op 29 september 2000 toegestuurde intentieverklaring van SZW en VNG is opgenomen, dat nadere afspraken zullen worden gemaakt over de wijze waarop bewerkstelligd kan worden dat er een volledige sluitende keten van reïntegratie ontstaat, en dat nader bezien wordt op welke wijze er een inhaalslag kan worden gepleegd om iedereen (ook het zittend bestand) daadwerkelijk te bereiken. Tevens wordt daarin gewezen op het adequaat inzetten van het sanctie-instrumentarium. Het toepassen van sancties kan uiteraard alleen plaatshebben indien sprake is van verwijtbaar gedrag. Ingeval geen traject op maat mogelijk is omdat er valide gronden zijn die het volgen van een traject onmogelijk maken, is het sanctie-instrumentarium niet in beeld. Indien gemeenten en cliënt daarentegen tot overeenstemming komen over een te volgen traject betekent dit wel dat zij elkaar aan de afspraken kunnen houden. In een dergelijk geval is geen sprake meer van vrijblijvendheid en zullen de gemaakte afspraken moeten worden nagekomen. Het maatwerk dat gemeenten bieden bij de trajecten zorgt er voor dat dit ook kan. Indien de afspraken zijn vastgelegd in of bij de beschikking zal het geldende sanctieinstrumentarium worden toegepast, uiteraard rekening houdend met de individuele omstandigheden, de ernst van het feit en de mate van verwijtbaarheid (zie ook mijn antwoord bij vraag 3). </antwoord>
      <antwoord nummer="7">Gemeenten zijn in het kader van het sanctiebeleid gehouden een onderzoek te doen naar de omstandigheden, die bepalen in hoeverre sprake is van sanctiewaardige gedragingen van een bijstandscliënt. Indien de gemeente daarbij tot de conclusie komt dat het niet voldoen aan bepaalde verplichtingen de betrokkene niet kan worden aangerekend is geen sprake van verwijtbaar gedrag en zal de gemeente vanzelfsprekend ook niet overgaan tot het opleggen een sanctie. Met andere woorden, ook bij het sanctiebeleid is sprake van maatwerk met inachtneming van de persoonlijke omstandigheden. </antwoord>
      <antwoord nummer="8">Uit het evaluatierapport blijkt dat de meest effectieve onderdelen van de experimenteerruimte zijn: de ontheffing van de sollicitatieverplichting gedurende deelname aan een sociale activeringstraject en het vrijlaten van de stimuleringspremie op de uitkering. Het evaluatierapport meldt verder als gegeven dat in driekwart van de experimenten het uitgangspunt is gehanteerd dat deelname uitsluitend op vrijwillige basis heeft plaatsgevonden. De effectiviteit van vrijwilligheid van deelname is als zodanig niet onderzocht; hierover doet het rapport dan ook geen uitspraak. Er is wel onderzocht hoe de effectiviteit is geweest bij die experimenten waarbij wel van verplichte deelname sprake was. Hierover meldt het rapport dat bij bijna een kwart van deze deelnemers (teruggerekend gaat het om 15% van het totale aantal deelnemers aan de experimenten) de verplichting van (doorslaggevende) betekenis is geweest voor deelname. Daarnaast geeft 12% van de hierbedoelde deelnemers (omgerekend circa 7,5% van het totale aantal deelnemers aan de experimenten) aan dat zij zouden stoppen wanneer deelname niet meer verplicht zou zijn. Met andere woorden: een duwtje in de rug kan nodig blijken om mensen over een eerste drempel heen te helpen. Het feit dat ook bij die experimenten die niet tot doel hadden mensen naar de arbeidsmarkt te leiden toch sprake is van een opvallende – en vanzelfsprekend toe te juichen – uitstroom naar betaald werk of scholing onderstreept mijn inzet. De praktijk wijst dus uit dat fase 4-cliënten meer mogelijkheden op de arbeidsmarkt hebben dan in eerste instantie werd aangenomen. Uit de evaluatie van de experimenten valt op te maken dat deelname aan sociale activering positieve effecten genereert. Van de deelnemers geeft driekwart aan, dat zij meer sociale contacten buiten de eigen familie- en kennissenkring hebben verkregen en ruim een kwart geeft aan dat zij zich minder eenzaam voelen. Ook voelen de deelnemers zich thans door de maatschappij meer gewaardeerd. Voor een grotere groep dan over het algemeen wordt aangenomen levert dit ook impulsen op richting arbeidsmarkt. </antwoord>
      <antwoord nummer="9">Op het aspect van de juiste wetsuitvoering met betrekking tot een actief gemeentelijk uitstroom- en activeringsbeleid en in dat kader het met maatwerk toepassen van het sanctieinstrument ziet de rijksconsulent nauwlettend toe. Bij het niet juist toepassen van de wet kan een sanctie worden opgelegd, in die situaties waarin de door het Rijk geleden schade feitelijk kan worden vastgesteld. In dit verband wijs ik op een onderzoek naar de gemeentelijke uitvoering van de Wet boeten dat ik op 6 oktober aan uw Kamer heb gestuurd. De resultaten van dit onderzoek zullen door de rijksconsulenten naar de onderzochte gemeenten worden teruggekoppeld en er zullen daarbij, waar nodig en gehoord de verklaringen van de gemeente, concrete afspraken worden gemaakt over verbeterde toepassing van het sanctiebeleid. </antwoord>
      <antwoord nummer="10">De gemeente en de minister hebben ieder onderscheiden verantwoordelijkheden met betrekking tot de juiste wetsuitvoering. Hierbij kunnen verschillen van inzicht optreden. In open bestuurlijke verhoudingen kan echter altijd overleg vanuit ieders verantwoordelijkheid gevoerd worden. Dit is met Amsterdam ook het geval. </antwoord>
      <noten afkomstig="antwoord">
         <noot nummer="1">Artikel 14, eerste lid, Abw</noot>
      </noten>
   </antwoorden>
</kvr>
