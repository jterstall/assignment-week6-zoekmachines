<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de ministers van Justitie en van Financiën over illegale fondsenwerving onder Turkse migranten. (Ingezonden 7 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28004
</item>
         <item attribuut="Inhoud">Vragen naar aanleiding van een bericht in De Volkskrant van 6 maart 2007 over een onderzoek van de Turkse parlementaire commissie waaruit blijkt dat minstens 400.000 Turkse migranten zijn opgelicht voor minimaal 5 mld euro. Welke maatregel gaan de betrokken ministers treffen om deze praktijken van illegale fondsenwerving tegen te gaan? [Bij de beantwoording verwijst minister Bos (Fin) mede naar de beantwoording van eerdere vragen terzake; Aanhangsel van de Handelingen 2006-2007, nr. 1112 en 1222].</item>
         <item attribuut="Rubriek">Handel en economie (Economische delicten) Welzijn (Vreemdelingen en asielzoekers)</item>
         <item attribuut="Trefwoorden">Economische delicten Minderheden Turkije</item>
         <item attribuut="Vindplaats">Kamervragen met antwoord 2006-2007, nr. 1431, Tweede Kamer</item>
         <item attribuut="Vraagnr_bij_indiening">2060708950</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2007-05-03</item>
         <item attribuut="Datum_indiening">2007-03-07</item>
         <item attribuut="Document-id">KVR28004</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3041" allpagenumbers="3041 3042" vetnummer="2060708950" code="0607tkkvr1431" lopendefooter="Tweede Kamer, vergaderjaar 2006–2007, Aanhangsel" filenaam="KVR28004" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1431" onderwerp="" indiendatum="2007-03-7">
         <vrager partij="CDA" oorsprong="parlement">Sterk</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="3 mei 2007), zie ook Aanhangsel Handelingen nrs. 1112 en 1222, vergaderjaar 2006–2007">
         <antwoorder functie="minister" ministerie="Financiën">Bos</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het onderzoek van de Turkse parlementaire commissie waaruit blijkt dat minstens 400.000 Turkse migranten zijn opgelicht voor minimaal 5 miljard euro? <voetnoot nummer="1"/>
      </vraag>
      <vraag nummer="2">Klopt het dat verscheidene rechtbankvonnissen in Duitsland en Zwitserland ook wijzen op illegale fondsenwerving? Wat was de aard van die vonnissen? Zijn u ook rechtbankvonnissen of lopende zaken uit Nederland bekend? </vraag>
      <vraag nummer="3">In hoeverre komt uit het onderzoek en de rechtbankvonnissen ook onwenselijke verwevenheid naar voren met de Nederlandse Milli Görüs¸ moskeeën? Welke rol speelt de radicale Milli Görüs¸-beweging uit Duitsland? </vraag>
      <vraag nummer="4">Is u bekend dat vijf sympathisanten van Milli Görüs¸ een bezwaarschrift hebben ingediend tegen de bouw van de Westermoskee? Zo ja, wat is precies hun bezwaar? </vraag>
      <vraag nummer="5">In hoeverre is er sprake van gebruik van zwart geld bij de bouw van de Westermoskee? In hoeverre zal dat consequenties hebben voor de betrokkenheid van de gemeente Amsterdam bij de bouw van deze moskee? </vraag>
      <vraag nummer="6">Is u bekend hoeveel Turkse Nederlanders betrokken zijn bij en slachtoffer zijn van deze illegale fondsenwerving? </vraag>
      <vraag nummer="7">Welke maatregelen gaat u treffen om deze praktijken tegen te gaan? </vraag>
      <noten afkomstig="vraag">
         <noot nummer="1" datum="2007-03-6" bron="de Volkskrant">de Volkskrant, 6 maart 2007</noot>
      </noten>
   </vragen>
   <antwoorden aantal="7">
      <antwoord nummer="1">Nee, het onderzoek is mij niet bekend. Het bewuste artikel uit de Volkskrant van 6 maart 2007 waarin dit wordt gesteld is mij wel bekend. </antwoord>
      <antwoord nummer="2">In de Volkskrant is een artikel verschenen waaruit blijkt dat oprichters en verkopers van de beleggingsfondsen in Duitsland en Zwitserland zijn veroordeeld wegens oplichting. Het bestaan of de aard van die vonnissen is mij niet bekend. In Nederland heeft in 2002 een onderzoek plaatsgevonden naar de aanbieding van «groene» effecten in Nederland. Deze zaak had betrekking op het handelen in strijd met de Wet toezicht effectenverkeer 1995 en de Wet toezicht kredietwezen. Dat strafrechtelijk onderzoek is afgerond en overgedragen aan het Openbaar Ministerie, die de zaak in behandeling heeft. </antwoord>
      <antwoord nummer="3">In de Volkskrant is een artikel verschenen met de strekking dat uit een onderzoek van een Turkse parlementaire commissie blijkt dat illegale fondsenwerving voornamelijk plaatsvond in en rond moskeeën. In Duitsland fungeerde de Milli Görüs¸ als eigenaar van de aangeboden fondsen. De directeur van Milli Görüs¸ Noord Nederland distantieert zich in een persbericht van 6 maart jongstleden van alle beschuldigingen. Het bestuur van Milli Görüs¸ zou op geen enkele wijze individuen hebben aangespoord tot deze beleggingen. De AFM heeft bij een door haar ingesteld onderzoek naar de nieuwe signalen niet kunnen vaststellen dat sprake was van een actieve betrokkenheid van het bestuur van de moskee dan wel van de Milli Görüs¸ beweging bij de verkoop van de effecten. </antwoord>
      <antwoord nummer="4">Het is mij bekend dat een aantal mensen een bezwaarschrift heeft ingediend bij de gemeente Amsterdam tegen de bouw van de Westermoskee. Geen van de indieners heeft zich overigens kenbaar gemaakt als aanhanger van Milli Görüs¸. De bezwaren hebben te maken met de betrouwbaarheid van het huidige bestuur van de organisatie van de moskee. De helft van de bezwaren betreft bouwtechnische aspecten zoals luchtkwaliteit, bezonning van de omliggende gebouwen en hoogte van de minaret. </antwoord>
      <antwoord nummer="5" voetnoot="1">Het bestuur van het stadsdeel De Baarsjes, het stadsdeel waar de Westermoskee gebouwd zal worden, heeft besloten een nader onderzoek in te stellen naar de financiering van de Westermoskee op grond van de Wet Bibob. <voetnoot nummer="1"/>Op grond van de Wet Bibob is het mogelijk aanvragen voor diverse vergunningen, waaronder bouwvergunningen, te weigeren of in te trekken indien er een ernstig vermoeden bestaat dat de vergunningen misbruikt kunnen worden om – globaal gezegd – geld wit te wassen dan wel andere strafbare feiten te plegen. Ten behoeve van toepassing van de Wet Bibob kan het bestuursorgaan een advies aanvragen aan het Bureau Bibob te Den Haag. De stad Amsterdam heeft een eigen Coördinatiebureau Bibob dat nauw samenwerkt met het Bureau Bibob te Den Haag. Beide bureaus hebben ten behoeve van hun adviesfunctie de mogelijkheid kennis te nemen van zowel open als gesloten bronnen. </antwoord>
      <antwoord nummer="6">Uit een onderzoek uit 2002 naar de aanbieding van «groene» effecten in Nederland is gebleken dat er circa 8.000 mensen bij deze praktijken betrokken waren. De Solidaritätsverein der Turken in Europa Zedeler zegt voorts ongeveer 9800 klachten van Nederlandse Turken over de fondsen te hebben ontvangen. </antwoord>
      <antwoord nummer="7">Hoewel dit een ernstige zaak is, heb ik vernomen dat de persberichten en overige ontvangen signalen oude gebeurtenissen betreffen die al in 2002 bekend waren bij de verschillende toezichthouders en opsporingsinstanties. Zoals hiervoor weergegeven heeft ook strafrechtelijk onderzoek plaatsgevonden en is de zaak overgedragen aan het Openbaar Ministerie. De AFM heeft naar aanleiding van de recente persberichten nog onderzocht of de zogenoemde «groene islamitische beleggingsfondsen» nog in de periode 2004 tot heden zijn aangeboden. Uit dit onderzoek naar de nieuwe signalen die binnen waren gekomen, is niet gebleken dat in deze periode nog dergelijke «groene» effecten zijn aangeboden. Overigens verbiedt de wet deze praktijken al. Alle aanbieders van effecten die in Nederland worden aangeboden moeten zich houden aan de kaders die worden gesteld door de Wet op het financieel toezicht (Wft). Dit wil zeggen dat zij in beginsel een prospectus moeten laten goedkeuren bij de AFM of een vergunning moeten hebben en onder toezicht staan van de AFM. Deze regels golden ook in 2002 al. De Wft geeft bovendien ruime bevoegdheden aan de AFM om handhavend op te treden. Indien sprake is van een overtreding kan de AFM boetes en dwangsommen opleggen. Ook is het mogelijk dat de AFM de zaak overdraagt aan het Openbaar Ministerie voor strafrechtelijk onderzoek. </antwoord>
      <noten afkomstig="antwoord">
         <noot nummer="1">Wet van 20 juni 2002, houdende regels inzake de bevordering van integriteitbeoordelingen door het openbaar bestuur met betrekking tot beschikkingen of overheidsopdrachten (Wet bevordering integriteitbeoordelingen door het openbaar bestuur)</noot>
      </noten>
   </antwoorden>
</kvr>
