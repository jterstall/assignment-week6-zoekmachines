<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over de staat van onderhoud van het tracé van de chloortrein in Hengelo. (Ingezonden 12 juni 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14491
</item>
         <item attribuut="Inhoud">Vragen naar aanleiding van het antwoord op eerdere vragen hierover (Aanhangsel van de Handelingen II, 2000-2001, 1193).</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2001-2002, nr. 159, Tweede Kamer</item>
         <item attribuut="Vraagnr_bij_indiening">2000111940</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-10-24</item>
         <item attribuut="Datum_indiening">2001-06-12</item>
         <item attribuut="Document-id">KVR14491</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="327" allpagenumbers="327 328 329" vetnummer="2000111940" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14491" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="159" onderwerp="" indiendatum="2001-06-12">
         <vrager partij="SP" oorsprong="parlement">Poppe</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-10-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich uw antwoorden op mijn vragen van 8 februari 2001 <voetnoot nummer="1"/>over het tracé van de chloortrein in Hengelo? </vraag>
      <vraag nummer="2">Waarom wordt de inspectie van de Akzolijn door een door Railinfrabeheer ingeschakelde aannemer uitgevoerd en niet door een onafhankelijke instantie, zoals Railned Spoorwegveiligheid? Wie voert de inspectie van andere baanvakken uit? </vraag>
      <vraag nummer="3">Welke werkzaamheden achtte Railned Spoorwegveiligheid na de inspectie op 9 februari 2001 direct noodzakelijk? Wanneer zijn die werkzaamheden uitgevoerd? </vraag>
      <vraag nummer="4">Heeft u sancties verbonden aan het feit dat Railinfrabeheer een door Railned Spoorwegveiligheid uitgevaardigd verbod op een transport van natronloog heeft genegeerd? Zo nee, waarom niet? Zo ja, welke? </vraag>
      <vraag nummer="5">Welke afspraken heeft u met de betrokken taakorganisaties gemaakt om te voorkomen dat Railinfrabeheer een door Railned Spoorwegveiligheid uitgevaardigd verbod op transport in de toekomst negeert? Heeft u deze afspraken voor of na 24 april 2001 gemaakt? </vraag>
      <vraag nummer="6">Is het u bekend dat op 24 april 2001 een ongeval met een kraanwagen van Railinfrabeheer heeft plaatsgevonden op het onderhavige baanvak? Is het waar dat kort na dat ongeval een chloortransport over hetzelfde spoor heeft plaatsgevonden, zonder dat de oorzaak van het ongeval bekend was? </vraag>
      <vraag nummer="7">Is het gebruikelijk dat een spoorlijn na een ongeval voor vervoer wordt vrijgegeven door Railinfrabeheer? Acht u het zinvol dergelijke inspecties voortaan uit te laten voeren door een onafhankelijke instantie? </vraag>
      <vraag nummer="8">Zijn de vernieuwingswerkzaamheden die voor 14 mei 2001 moesten worden uitgevoerd inmiddels uitgevoerd? Zo nee, waarom niet? </vraag>
      <vraag nummer="9">Kan naar uw oordeel thans veilig spoorvervoer plaatsvinden over de gehele lijn vanaf de spoorlijn Hengelo–Enschede tot en met het spoor op het terrein van Akzo Nobel? Wilt u dat toelichten? </vraag>
      <vraag nummer="10">Zijn er andere delen van het spoorwegnet, waar de spoorwegveiligheid te wensen overlaat? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1193">Aanhangsel Handelingen, nr. 1193, Vergaderjaar 2000–2001.</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Railinfrabeheer (RIB) is verantwoordelijk voor de veilige berijdbaarheid van aan haar toebehorende sporen. Het uitvoerende werk is in opdracht van RIB uitbesteed aan, door RIB erkende, aannemers. De contracten tussen RIB en de aannemers houden in dat de normale inspecties (schouw) door de aannemer wordt uitgevoerd. Deze rapporteert daarover aan RIB. RIB houdt in de normale contractrelatie toezicht op de uitvoering van deze taak. Direct na oplevering van het werk aan de infrastructuur wordt voor controleplichtige werkzaamheden een Controleur Veilige Berijdbaarheid (CVB) aangesteld in opdracht van RIB. Dat is altijd iemand anders dan degene onder wiens directe leiding het werk is uitgevoerd. Deze CVB geeft het spoor vrij voor gebruik. RIB houdt toezicht op de juiste taakuitvoering door de CVB Dit geldt voor alle baanvakken die bij RIB in beheer zijn. Bij beschikking (Besluit Mandaat Spoorwegveiligheid van de Minister van Verkeer en Waterstaat van 29 juni 2000, nr. DGG/J-00/0004479, Stc. 128 van 6 juli 2000) is het toezicht namens de overheid op (onder andere) RIB opgedragen aan Railned Spoorwegveiligheid. Dit toezicht houdt echter niet in dat Railned Spoorwegveiligheid ieder baanvak zelf zal controleren. Railned Spoorwegveiligheid gaat middels steekproeven en audits na of RIB zijn verantwoordelijkheid op een adequate manier invult. Een deel van de betrokken spoorverbinding valt niet onder beheer van RIB maar is in eigendom van en in beheer bij NS Spooraansluitingen BV. Ten aanzien van deze sporen geldt grosso modo hetzelfde regime. </antwoord>
      <antwoord nummer="3" voetnoot="1">Op grond van de inspectie heeft Railned Spoorwegveiligheid aan RIB maatregelen opgedragen om de veilige berijdbaarheid zeker te stellen. Het betrof enerzijds direct te nemen maatregelen welke moesten worden uitgevoerd alvorens er weer vervoer van gevaarlijke stoffen zou kunnen plaatsvinden en anderzijds maatregelen welke voor 14 mei dienden te worden afgerond. De per direct te nemen maatregelen waren de volgende: 1. Het weggetrapte talud moet zodanig worden aangevuld dat de dragende functie wordt hersteld. 2. Van het wissel dat geen functie meer heeft, moet de vastgelegde tongbeweging deugdelijker worden vastgezet of in zijn geheel worden vervangen door gewoon spoor; 3. Op plaatsen waar het spoor niet «vast» in het ballast bed ligt (o.a. de zogenaamde «klappers»), moet zodanig liggingsonderhoud worden gepleegd, dat met zekerheid de spoorligging niet tot ontsporing kan leiden. 4. Metingen aan de maatvoering van de wissels 940, 941 en 942 moeten uitwijzen of onderhoud noodzakelijk is. 5. Losliggende betonnen platen in overwegbevloeringen moeten worden gefixeerd. 6. De hoek van de zijdelingse slijtage van spoorstaven en tongbewegingen toetsen aan de veiligheidswaarden; bij deze meting rekening houden met een verstoorde stand van de spoorstaaf op de dwarsligger ten gevolge van «inrijden». Met betrekking tot de uitvoering hiervan door RIB verwijs ik naar het antwoord (op vraag 5) van minister Pronk (d.d. 15 mei 2001) op uw vragen van 8 februari 2001 over de staat van onderhoud van het tracé van de chloortrein in Hengelo. <voetnoot nummer="1"/>Op grond van dezelfde inspectie heeft Railned Spoorwegveiligheid ook aan NS Spooraansluitingen opgedragen een aantal maatregelen te nemen. Deze maatregelen zijn ook daadwerkelijk uitgevoerd. </antwoord>
      <antwoord nummer="4">Ja, er zijn consequenties in de personele sfeer getroffen, maar uit het oogpunt van bescherming van de privacy van betrokkenen, acht ik het niet gewenst hierop verder in te gaan. </antwoord>
      <antwoord nummer="5">De afspraken die met beide taakorganisaties gemaakt zijn: – Het Hoofd van de afdeling spoorwegveiligheid moet 24 uur per dag bereikbaar zijn indien er een vervoersverbod respectievelijk het buiten gebruiknemen van infrastructuur is opgelegd. – Railned Spoorwegveiligheid dient van het opleggen van een vervoersverbod respectievelijk het buiten gebruiknemen van infrastructuur zo snel als mogelijk mededeling te doen aan betrokkenen: de vervoerder respectievelijk de beheerder van die infra. Dit kan in eerste instantie mondeling geschieden maar dient altijd gevolgd te worden door een schriftelijke mededeling. – Uitsluitend degene die het verbod respectievelijk de buitengebruikname heeft gelast kan deze ook weer intrekken. – De inspectietaken die Railned Spoorwegveiligheid bij mandaat van de minister van Verkeer en Waterstaat per 1 juli 2000 heeft gekregen betreffen zowel de inspectie van het vervoer (materieel, procedures en processen bij vervoerders, veiligheidszorgsystemen, het personeel etc.) als de inspectie van de veiligheid van de infrastructuur (inspectie infrastructuur zelf, veiligheidszorgsystemen, uitoefenen van toezicht door de infrabeheerder, etc.). – Bij het uitvoeren van genoemde inspectiewerkzaamheden met betrekking tot de infrastructuur verlenen de taakorganisaties hun volledige medewerking door het aanleveren van informatie etc. – De inspecteur werkt geheel onafhankelijk, zowel van de taakorganisaties als de vervoerders. De inspecteur is rechtstreeks verantwoording verschuldigd aan de minister van Verkeer en Waterstaat. Hoewel de inspecteur werkzaam is bij de taakorganisatie Railned stellen de directies van de taakorganisaties niet de inhoud van de te rapporteren bevindingen vast. De afspraken zijn terug te voeren op het per 1 juli 2000 aan Railned Spoorwegveiligheid verleende mandaat. Na 24 april 2001 zijn de afspraken nogmaals bekrachtigd en waar nodig aangescherpt. </antwoord>
      <antwoord nummer="6">Ja, het is mij bekend dat in de nacht van 23 op 24 april tijdens de uitvoering van de werkzaamheden een kraan op lorries is gekanteld. De oorzaak hiervan was niet gelegen in de kwaliteit van het spoor, maar in verkeerd gebruik van de kraan. Omdat de kraan na het ongeval buiten het profiel van vrije ruimte lag, leverde dit geen gevaar op voor het treinverkeer. Overigens heeft dit ongeval geen invloed op de berijdbaarheid van het spoor gehad. Het spoor is dan ook de volgende morgen voor gebruik vrijgegeven. De volgende dag heeft daadwerkelijk vervoer van chloor plaatsgevonden. Later op die dag is de omgevallen kraan geborgen en afgevoerd. </antwoord>
      <antwoord nummer="7">Zie het antwoord op vraag 2. </antwoord>
      <antwoord nummer="8">De opgedragen werkzaamheden zijn daadwerkelijk uitgevoerd. Railned Spoorwegveiligheid heeft zulks bij inspectie vastgesteld. </antwoord>
      <antwoord nummer="9">Ja, Zie mijn antwoord op vraag 3. </antwoord>
      <antwoord nummer="10">Uit de door de minister van Verkeer en Waterstaat op 26 juni 2001 aan de Kamer aangeboden rapport «Spoorwegveiligheid; de stand van zaken» wordt geconcludeerd op basis van trends in letsel- en ongevallenstatistieken dat de veiligheidssituatie niet alarmerend is. Wel blijkt dat de spoorwegveiligheid momenteel op een aantal punten zorgen baart en maatregelen ter verbetering nodig zijn. De minister van V&amp;W heeft daarom de Tweede Kamer op 5 juli jl. toegezegd de in het rapport aanbevolen maatregelen ter hand te zullen nemen». </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1193" documentjaargang="2000-2001">Aanhangsel Handelingen, nr. 1193, vergaderjaar 2000–2001.</noot>
      </noten>
   </antwoorden>
</kvr>
