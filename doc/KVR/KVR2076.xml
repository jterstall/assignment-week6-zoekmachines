<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over asbest in school (ingezonden 14 september 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2076
</item>
         <item attribuut="Inhoud">Vragen over de stappen die de staatssecretaris van OCW wil nemen met betrekking tot de asbest-problematiek in schoolgebouwen.</item>
         <item attribuut="Rubriek">Basisonderwijs (Huisvesting) Hoger onderwijs (Huisvesting) Milieu (Gevaarlijke stoffen) Voortgezet onderwijs (Huisvesting)</item>
         <item attribuut="Trefwoorden">Gevaarlijke stoffen Huisvesting onderwijs</item>
         <item attribuut="Vindplaats">Kamervragen met antwoord 1995-1996, nr. 158, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1995-10-30</item>
         <item attribuut="Datum_indiening">1995-09-14</item>
         <item attribuut="Document-id">KVR2076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="319" allpagenumbers="319 320" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="158" onderwerp="" indiendatum="">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1995-10-30">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder>de staatssecretarissen van Volkshuisvesting, Ruimtelijke Ordening en Milieubeheer, Volksgezondheid Welzijn en Sport, Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kunt u het artikel «Asbest in school: een vezeldun gevaar» <voetnoot nummer="1"/>? </vraag>
      <vraag nummer="2">Was u bekend met het zeer serieuze probleem van asbest en asbest-verwijdering op scholen? Zo ja, waarom heeft het zo lang geduurd voordat er een reactie op is gekomen? </vraag>
      <vraag nummer="3">Bent u bereid structurele stappen te ondernemen ten behoeve van de gezondheid van leerlingen, docenten en niet-onderwijzend personeel? Zo ja, op welke termijn? </vraag>
      <vraag nummer="4">Bent u er zich bewust van dat, de invoering van de Tweede Fase (verbouwing en aanpassing van scholen, Studiehuis Mediatheek, Computerondersteunend onderwijs, etc) de problematiek van asbest op school alleen maar serieuzer maakt? Welke extra stappen gaat u in dit verband ondernemen? </vraag>
      <noten afkomstig="vraag">
         <noot nummer="1">In het blad Uitleg (Ministerie van O, C en W, nr. 17, 21-6-1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Op 1 oktober 1993 is het Asbest-verwijderingsbesluit gedeeltelijk van kracht geworden. Dit besluit bevat voorschriften voor het slopen en afvoeren van asbest, ter bescherming van mens en milieu tegen de gevaren van blootstelling aan asbest. Naar aanleiding van het besluit heeft de minister van VROM medio 1994 uitgebreid voorlichting over milieu-aspekten van asbest gegeven. Daartoe zijn onder meer diverse voorlichtingsbrochures verschenen. Deze brochures zijn onder andere verzonden aan provincies, gemeenten en maatschappelijke organisaties. Ook scholen hebben deze brochures gratis kunnen aanvragen. In het Asbestbesluit Arbeidsomstandighedenwet (1977) zijn arbeidsbeschermende maatregelen opgenomen die in acht genomen dienen te worden indien blootstelling aan asbest plaatsvindt in verband met de arbeid. Meer recentelijk is het besluit uitgebreid met nadere voorschriften ten aanzien van sloopaktiviteiten van asbest (1991) en met verbodsbepalingen (1993) die in feite een verbod inhouden op het nieuw- en hergebruik van asbest of asbesthoudende produkten. De reikwijdte van de Arbowet strekt zich eveneens uit over het onderwijzend personeel en de leerlingen. De Arbowet verplicht de werkgever een beleid te voeren dat gericht is op een zo groot mogelijke veiligheid, een goede bescherming van de gezondheid en op bevordering van het welzijn van de werknemer. Hiertoe dient de werkgever, bijgestaan door deskundigen, een inventarisatie en evaluatie van alle gevaren die de arbeid met zich brengt, op te stellen. Indien blootstelling aan asbest niet uitgesloten kan worden, dient dit aspekt deel uit te maken van de genoemde inventarisatie en evaluatie. Ook langs deze weg worden scholen al sinds enkele jaren zich bewust van het asbestrisico, en zijn derhalve in staat hierop te anticiperen. Na de invoering van de 2e en 3e fase van de ARBO-wet voor het onderwijs in 1994 lag het in mijn bedoeling om de brochure Veiligheid, Gezondheid en Milieu spoedig te herzien. In deze brochure wordt voorlichting gegeven over de ARBO-regelgeving voor scholen. Met de herziening zou tegelijk de asbestproblematiek worden meegenomen. Intussen wordt echter door mijn ambtgenoot van SZW gewerkt aan een nieuw ARBO-besluit, waardoor het mij niet raadzaam leek om een herziening van de brochure Veiligheid, Gezondheid en Milieu in dit stadium van formalisering van regelgeving uit te brengen. Om deze reden heb ik besloten om vooruitlopend op deze herziene brochure, al tot publikatie van een voorlichtend artikel over asbest over te gaan. </antwoord>
      <antwoord nummer="3">Uiteraard gaat de gezondheid van leerlingen, docenten en niet-onderwijzend personeel mij ter harte. In algemene zin, maar ook in het specifieke geval van asbestrisico’s. Een eerste stap is het geven van goede voorlichting, zodat men zich op scholen bewust wordt van de problematiek. Het artikel in Uitleg is hiervan een exponent. Als tweede stap in dit proces heb ik een telefonische help-desk georganiseerd die bemand wordt door het Nederlands Instituut voor Arbeidsomstandigheden (NIA) en het Informatie Centrum voor Schoolaccommodaties (ICS) waarbij scholen gratis terecht kunnen met vragen over asbest. Ook bij het Nederlands Inkoop Centrum (NIC) dat de vervanging van asbesthoudende schoolborden in zijn pakket heeft, kan men terecht met vragen over asbest. Tot nu toe is het aantal binnengekomen vragen beperkt gebleven hetgeen er op zou kunnen duiden dat in brede kring de asbestproblematiek al onderkend wordt dan wel dat de problemen redelijk onder controle zijn, dan wel dat scholen de asbestproblematiek nog niet onderkennen. Voorts zal ik met mijn ambtgenoot van VROM in overleg treden voor het nemen van stappen om de inventarisatie van asbest in scholen op eenvoudige wijze te laten plaatsvinden. Asbest waarin de vezels goedgebonden zijn (hechtgebonden asbest) levert geen risico’s op zolang het niet wordt bewerkt of gesloopt. Asbest waarin de vezels slecht gebonden zijn (losgebonden asbest) kan ook risico’s veroorzaken zonder dat het wordt bewerkt of verwijderd. Uit de inventarisatie kan mogelijk meer informatie over het ree¨le asbestprobleem en de eventueel te treffen maatregelen naar voren komen. </antwoord>
      <antwoord nummer="4">Het onderwijs is voortdurend in beweging. Als gevolg van onderwijskundige ontwikkelingen zijn in een aantal gevallen bouwkundige ingrepen in schoolgebouwen noodzakelijk. Gevolgen van de invoering van de Tweede Fase zijn niet wezenlijk anders dan bijvoorbeeld de invoering van de basisvorming of de herstrukturering van het vbo. In het programma van eisen blijvende voorzieningen is voorzien in een aanvraagprocedure in geval van aanpassing van het gebouw. Binnen de grenzen van de procedure worden kosten met betrekking tot asbestverwijdering op deklaratiebasis vergoed. Andere maatregelen dan genoemd onder 2 en 3 acht ik op dit moment niet opportuun. Overigens zal de minister van VROM binnenkort de artikelen in het Asbest-verwijderingsbesluit, waarin voorafgaand aan sloop onderzoek door een deskundig onderzoeksbedrijf naar de aanwezigheid van asbest verplicht worden gesteld, in werking laten treden. </antwoord>
      <noten afkomstig="antwoord"/>
   </antwoorden>
</kvr>
