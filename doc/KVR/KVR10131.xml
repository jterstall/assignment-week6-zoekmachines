<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de staatssecretaris van Justitie over de uitzetting van Turkse Koerden naar Turkije. (Ingezonden 12 augustus 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10131
</item>
         <item attribuut="Inhoud">Vragen over het informeren van de Tweede Kamer over wijzigingen in het uitzettingsbeleid ten aanzien van Turkse Koerden.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Turkije Uitleveringen Vluchtelingen</item>
         <item attribuut="Vindplaats">Kamervragen met antwoord 1998-1999, nr. 1954, Tweede Kamer</item>
         <item attribuut="Vraagnr_bij_indiening">2989917080</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">1999-09-01</item>
         <item attribuut="Datum_indiening">1999-08-12</item>
         <item attribuut="Document-id">KVR10131</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3933" allpagenumbers="3933 3934" vetnummer="2989917080" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR10131" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1954" onderwerp="" indiendatum="1999-08-12">
         <vrager partij="GroenLinks" oorsprong="parlement">Karimi</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-09-1">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u besloten de uitzettingen van Turkse Koerden naar Turkije op te schorten in verband met berichten over problemen die uitgezette Turkse Koerden in Turkije hebben ondervonden? <voetnoot nummer="1"/>Zo ja, wat waren de problemen en op welke wijze wordt dit onderzocht door de minister van Buitenlandse Zaken? Betekent deze beleidswijziging dat u niet langer van mening bent dat uitzetting van uitgeprocedeerde Koerdische vreemdelingen naar Turkije verantwoord is? </vraag>
      <vraag nummer="2" voetnoot="2">Waarom is de Kamer niet op de hoogte gesteld van deze beleidswijziging, alsmede van de zorgwekkende berichten die hiertoe aanleiding hebben gegeven? Zou dit niet gepast zijn geweest, met name gelet op mijn eerdere schriftelijke vragen hieromtrent? <voetnoot nummer="2"/>
      </vraag>
      <vraag nummer="3">Zou een dergelijke opschorting niet gepaard dienen te gaan met een opschorting van overdracht van Dublinclaimanten naar landen die wel uitgeprocedeerde Koerden terugsturen naar Turkije? Zo neen, op welke wijze sluit u mogelijke strijd met het refoulementbeginsel van het Vluchtelingenverdrag en het Europees Verdrag voor de Rechten van de Mens uit? </vraag>
      <vraag nummer="4" voetnoot="3">Bent u, gelet op de ontwikkelingen ten aanzien van Koerden in Turkije, momenteel bereid de uitzettingen op te schorten totdat het nieuwe ambtsbericht in de Kamer aan de orde is geweest? Zo neen, neemt u daarmee niet het risico dat u afwijkt van uw uitgangspunt dat «alleen personen over wier veiligheid na terugkeer geen twijfel bestaat, in aanmerking komen voor terugkeer naar hun land van herkomst»? <voetnoot nummer="3"/>
      </vraag>
      <vraag nummer="5">Zal de Kamer op de hoogte worden gesteld van de resultaten van het onderzoek van de minister van Buitenlandse Zaken? Bent u bereid in het vervolg de Kamer op de hoogte te stellen van wijzigingen in het uitzettingsbeleid? </vraag>
      <noten afkomstig="vraag">
         <noot nummer="1" datum="1999-07-27" bron="Kenmerk 781219/99/IND, afdeling uitvoeringsbeleid">Kenmerk 781219/99/IND, afdeling uitvoeringsbeleid, 27 juli 1999</noot>
         <noot nummer="2">Vraag 5 van de schriftelijke vragen van Karimi en Halsema van 1 juni, nr. 1594</noot>
         <noot nummer="3">Antwoord op vraag 5 en 6 van staatssecretaris Cohen van 21 juni, nr. 1594</noot>
      </noten>
   </vragen>
   <antwoorden aantal="4">
      <antwoord nummer="1">Vanwege een bericht dat een uitgeprocedeerde Turkse asielzoeker met Koerdische achtergrond na terugkeer in Turkije mogelijk de dood zou hebben gevonden, heb ik zorgvuldigheidshalve de Minister van Buitenlandse Zaken verzocht een onderzoek in te stellen. Het Ministerie van Buitenlandse Zaken verrichtte ten tijde van het stellen van deze vragen in Turkije onderzoek naar de onderhavige kwestie en zou mij van de resultaten van dit onderzoek door middel van een ambtsbericht op de hoogte stellen. Ik heb besloten om hangende dit onderzoek, en in afwachting van de resultaten daarvan, de uitzetting van Turks Koerdische vreemdelingen op te schorten. </antwoord>
      <antwoord nummer="2">Er was geen sprake van een beleidswijziging doch slechts van een tijdelijke opschorting van de uitzetting van Turks Koerdische vreemdelingen hangende het onderzoek van het Ministerie van Buitenlandse Zaken. Daar het bericht (zie vraag 1) nog onderwerp van onderzoek was, en de definitieve resultaten daarvan mij nog niet bekend waren, heb ik het vooralsnog niet opportuun geacht de Kamer hierover te informeren. </antwoord>
      <antwoord nummer="3">Nee. Voor de toepassing van het verwijderingsbeleid is de verantwoordelijkheid van een andere Dublinstaat voor de behandeling van het asielverzoek een relevant gegeven dat maakt, dat ik asielzoekers waarvoor een andere staat de verantwoordelijkheid draagt niet op dezelfde wijze behoefte behandelen als diegenen waarvoor Nederland verantwoordelijk is (Rechtseenheidskamer vreemdelingenzaken, Awb 96/9092, 19 december 1996). Op basis van het interstatelijk vertrouwensbeginsel kan ik er van uit gaan dat een andere Dublinstaat geen uitgeprocedeerde asielzoekers terugstuurt, wier verwijdering in strijd zou komen met internationale verplichtingen. </antwoord>
      <antwoord nummer="4 en 5">Nee, inmiddels heeft de Minister van Buitenlandse Zaken mij bij ambtsbericht van 26 augustus 1999, de dood van de betreffende uitgeprocedeerde asielzoeker bevestigd. De Turkse autoriteiten zijn door de Minister van Buitenlandse Zaken om een officiële reactie gevraagd. In afwachting daarvan blijft de uitzetting van Turks Koerdische vreemdelingen opgeschort. Ik verwacht deze reactie op korte termijn. Overigens ben ik niet voornemens, in geval er geen sprake is van een beleidswijziging doch slechts van een tijdelijke opschorting van het uitzettingsbeleid, de Kamer daarvan onmiddellijk op de hoogte te stellen. </antwoord>
      <noten afkomstig="antwoord"/>
   </antwoorden>
</kvr>
