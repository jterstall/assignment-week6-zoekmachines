<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Stuurman (beiden PvdA), Van Gent en Vendrik (beiden GroenLinks) aan de ministers van Sociale Zaken en Werkgelegenheid en van Volksgezondheid, Welzijn en Sport over oververmoeide artsen. (Ingezonden 14 november 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24463
</item>
         <item attribuut="Inhoud">Vragen over de lange werktijden van artsen, wat oververmoeidheid tot gevolg heeft en mogelijk ook fouten bij medisch handelen. Het nieuwe Arbeidstijdenbesluit maakt de positie van artsen minder sterk bij de onderhandelingen over werktijden.</item>
         <item attribuut="Rubriek">Gezondheidszorg (Medische beroepen) Inkomen en rechtspositie (Werktijden)</item>
         <item attribuut="Trefwoorden">Artsen Werktijden</item>
         <item attribuut="Vindplaats">Kamervragen met antwoord 2005-2006, nr. 494, Tweede Kamer</item>
         <item attribuut="Vraagnr_bij_indiening">2050603030</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Stuurman</persoon>
            <persoon partij="GroenLinks">Van Gent</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2005-12-06</item>
         <item attribuut="Datum_indiening">2005-11-14</item>
         <item attribuut="Document-id">KVR24463</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1053" allpagenumbers="1053 1054 1055" vetnummer="2050603030" code="0506tkkvr494" lopendefooter="Tweede Kamer, vergaderjaar 2005–2006, Aanhangsel" filenaam="KVR24463" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="494" onderwerp="" indiendatum="2005-11-14">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Stuurman</vrager>
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-12-6">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht dat uit onderzoek van MedNet Magazine blijkt dat driekwart van de artsen vaker werkt dan wettelijk is toegestaan en dat 63% van de artsen wekelijks een of meer keren oververmoeid is door of tijdens het werk? <voetnoot nummer="1"/>Wat is uw reactie hierop? </vraag>
      <vraag nummer="2">Wat vindt u van het feit dat uit dit onderzoek blijkt dat één op de drie artsen het een geaccepteerd gegeven noemt dat artsen door oververmoeidheid fouten maken? Zijn er gegevens bekend over fouten bij medisch handelen als gevolg van oververmoeidheid van artsen? Zo ja, wat is de inhoud hiervan? Zo neen, bent u bereid hier onderzoek naar te doen? </vraag>
      <vraag nummer="3">Zal de voorgenomen wijziging van het Arbeidstijdenbesluit tot gevolg hebben dat deze situatie zal verergeren, omdat het dan wettelijk is toegestaan gemiddeld om gemeten over een periode van een half jaar 60 uur per week te werken, wat in de praktijk kan neerkomen op 78 uur per week? Zo ja, wat gaat u hieraan doen? Zo neen, waarom niet? </vraag>
      <vraag nummer="4">Wat vindt u van de bewering van de directeur van de Landelijke Vereniging van Artsen in Dienstverband (LAD) dat artsen in opleiding een groot risico lopen als de voorgenomen wijziging van het Arbeidstijdenbesluit intreedt, omdat zij een minder sterke positie hebben in ziekenhuizen? Hoe gaat u de bescherming van de positie en de gezondheid van deze artsen en hun patiënten waarborgen? </vraag>
      <vraag nummer="5">Deelt u de mening dat het voornemen om de toestemming van de arts om maximaal 60 uur per week te werken elk half jaar stilzwijgend te verlengen in ieder geval geen goede waarborg is? Zo ja, gaat u deze norm aanpassen in de voorgenomen wijziging van het Arbeidstijdenbesluit? Zo neen, waarom niet? </vraag>
      <vraag nummer="6">Klopt het dat de voorgenomen wijziging van het Arbeidstijdenbesluit momenteel voor advies bij de Raad van State ligt? Wat is de geplande datum van inwerkingtreding van het gewijzigde Arbeidstijdenbesluit? Bent u bereid dit besluit voor inwerkingtreding aan de Kamer voor te leggen? </vraag>
      <noten afkomstig="vraag">
         <noot nummer="1" datum="2005-11-9" bron="ANP-bericht">ANP-bericht, 9 november 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ken het bericht.Het onderzoek is uitgevoerd onder 345 artsen.Om de uitkomsten van het onderzoek op waarde te kunnen schatten is het van belang welke artsen aan het onderzoek hebben meegewerkt.Uit navraag bij MedNet Magazine blijkt onderstaande verdeling: 101 huisartsen, 23 basisartsen, 27 bedrijfs- en verzekeringsartsen, 9 studenten geneeskunde, 97 medisch specialisten en 88 overige artsen. Van deze artsen is alleen bij de 23 basisartsen slechts zekerheid te zeggen dat ze onder de arbeids- en rusttijdenregelgeving vallen. Huisartsen en vrijgevestigde medisch specialisten zijn ondernemer en daarmee zelf verantwoordelijk voor hun arbeidstijden.Overigens blijkt uit onderzoek van het Capaciteitsorgaan dat de mannelijke huisartsen in 2005 gemiddeld 0,89 fte werken en de vrouwelijke 0,64 fte.Bij de medisch specialisten is in het onderzoek geen uitsplitsing gemaakt naar loondienst en vrije vestiging en is de categorie overig erg groot.De onderbouwing van de conclusie dat driekwart van de artsen langer werkt dan is toegestaan vind ik dan ook erg mager.Of, en zo ja in welke mate, de gerapporteerde oververmoeidheid wordt veroorzaakt door het werk is niet vastgesteld.De vraag die aan de respondenten is voorgelegd luidde namelijk: «Bent u tijdens of door het werk wel eens oververmoeid». </antwoord>
      <antwoord nummer="2">Er zijn geen specifieke gegevens beschikbaar over fouten bij medisch handelen als gevolg van oververmoeidheid anders dan wat hierover in de wetenschappelijke literatuur gerapporteerd is.Artsen die, om wat voor reden dan ook, fouten maken kunnen door de Inspectie voor de Gezondheidszorg (IGZ) hierop worden aangesproken, zo nodig tuchtrechtelijk.Overigens heeft de werkgever en bij vrijgevestigde artsen het ziekenhuis ook een verantwoordelijkheid hierin, zowel ter wille van de veiligheid van de patiënten als ter wille van de gezondheid van de arts. </antwoord>
      <antwoord nummer="3">De wijziging van het Arbeidstijdenbesluit heeft als doel om de Nederlandse regelgeving die tengevolge van het Jaegerarrest van het Europese Hof van Justitie strijdig is met het gemeenschapsrecht aan te passen.Tegelijkertijd wordt met de wijziging de mogelijkheid geboden om de huidige praktijk van aanwezigheidsdiensten te kunnen voortzetten (binnen de grenzen van het EU-recht).De aanpassing beoogt niet de arbeidstijden van artsen die onder genoemd besluit vallen te verlengen, maar zorgt ervoor dat de huidige aanwezigheidsdiensten juridisch weer toelaatbaar worden. Om te voorkomen dat er méér gewerkt zou kunnen worden zijn in het besluit verschillende waarborgen opgenomen, waardoor de facto dezelfde roosters en feitelijke arbeidsuren mogelijk zijn als in de situatie voor het Jaegerarrest. Daartoe worden aan de arbeidstijd normen gesteld (gemiddeld 48 uur per week tot maximaal gemiddeld 60 uur per week als de werknemer (arts) daarmee instemt) die als gevolg van het Jaegerarrest nu ook de uren dat de arts aanwezig is maar feitelijk geen arbeid verricht, omvatten. Voorts blijft het maximum aantal aanwezigheidsdiensten dat voor artsen(-werknemers) is toegestaan gehandhaafd op gemiddeld twee maal per week (evenals nu het geval is). De basisregeling in het gewijzigde Arbeidstijdenbesluit voldoet aan de normen die de Europese richtlijn voorschrijft.Op CAO- of ondernemingsniveau kunnen partijen ook voor de arts(-werknemer) gunstiger afspraken maken.De maximale arbeidstijd per week of per aanwezigheidsdienst kan in een collectieve regeling begrensd worden, door bijvoorbeeld een maximum af te spreken voor het aantal uren dat daadwerkelijk tijdens een aanwezigheidsdienst gewerkt mag worden. </antwoord>
      <antwoord nummer="4">Ik ga er niet van uit dat de wijzigingen in het besluit zullen leiden tot structureel langere werktijden dan nu het geval is.Zoals vermeld in antwoord 3 voorziet de wijziging in het wegnemen van juridische belemmeringen om de bestaande praktijk te kunnen voortzetten. Aanvullende beschermingsmaatregelen kunnen werkgevers- en werknemersorganisaties in collectief overleg afspreken.Op CAO-niveau kan de Landelijke Vereniging van Artsen in Dienstverband dus mede zorgdragen voor goede collectieve afspraken voor artsen (-werknemers) die in aanwezigheidsdiensten werken. Voorts kan ik melden dat ook van overheidswege door de Arbeidsinspectie toezicht wordt gehouden op de naleving van de normen uit het besluit.Voor de positie van de patiënten verwijs ik naar het antwoord op vraag 2. </antwoord>
      <antwoord nummer="5">Een stilzwijgende verlenging van de schriftelijke verklaring maakt het voor de werknemer (waaronder artsen die onder het Arbeidstijdenbesluit vallen) eenvoudig mogelijk om zijn bestaande arbeidspatroon te kunnen voortzetten zonder extra administratieve lasten voor de werkgever.Een werknemer kan echter ook tussentijds aan de werkgever duidelijk maken dat hij zijn arbeidspatroon wil wijzigen.Als hij daarvoor zijn instemming wil intrekken, zal hij dat tijdig kenbaar moeten maken zodat de werkgever daarmee rekening kan houden bij de inroostering.Overigens als een arts niet wil instemmen of zijn verleende instemming na verloop van tijd wil intrekken, dan mag hij daarvan geen nadeel ondervinden. Naast de expliciete (individuele) instemming voor een verlengde arbeidstijd (ingeval in aanwezigheidsdiensten) is ook sprake van een collectieve waarborg voor het werken in aanwezigheidsdiensten.Zo is het werken in aanwezigheidsdiensten, evenals in de huidige situatie, uitsluitend mogelijk, indien dit collectief is overeengekomen. Collectieve afspraken bieden bescherming van het individuele belang als het individu dat zelf niet eenvoudig kan afdwingen.Collectief moet dus eerst overeenstemming bestaan dat een aanwezigheidsdienst vanwege de aard van de arbeid noodzakelijk is en dat dit door het op een ander wijze organiseren van de arbeid redelijkerwijs niet is te voorkomen.Dit is geen verandering ten opzichte van de huidige praktijk. </antwoord>
      <antwoord nummer="6">De wijziging van het Arbeidstijdenbesluit zal op 6 december 2005 in het Staatsblad verschijnen (Staatsblad 605). In de Nota van toelichting is het voornemen opgenomen het besluit met ingang van 1 maart 2006 in werking te laten treden.De definitieve datum van inwerkingtreding zal plaatsvinden na overleg met de desbetreffende sectoren.Inmiddels bestaat voor de zorgsectoren het voornemen genoemd besluit met ingang van 1 juni 2006 in werking te laten treden.Daardoor wordt aan de desbetreffende sectoren (op hun verzoek) een termijn van zes maanden geboden om zich op de nieuwe regels voor te bereiden.Een parlementaire behandeling is in dit traject niet voorzien.De vaste commissie voor Sociale Zaken en Werkgelegenheid heeft naar aanleiding van de brief waarin de voorgenomen wijziging is meegedeeld (Kamerstukken II, 2004/05 nr.29 376 nr.6) een aantal feitelijke vragen gesteld die mede namens de ministers van Volksgezondheid Welzijn en Sport, Binnenlandse Zaken en Koninkrijkrelaties en Defensie op 20 oktober jl.zijn beantwoord (Kamerstukken II, 2004/05, nr.29 376, nr.7).Vervolgens heeft de vaste commissie voor SZW naar aanleiding van de beantwoording verzocht om inzet voor een spoedige Europese besluitvorming over de aanpassing van de richtlijn 2003/88/EG (zie het verslag van de procedurevergadering van de vaste commissie voor Sociale zaken en Werkgelegenheid van 26 oktober 2005, punt 9).Ik zal daaraan graag voldoen. Inmiddels is bekend dat het Engelse Voorzitterschap zich inspant om nog tijdens de Sociale Raad van 8 december a.s. een politiek akkoord over de aanpassing van de richtlijn 2003/88/EU te bereiken. </antwoord>
      <noten afkomstig="antwoord"/>
   </antwoorden>
</kvr>
