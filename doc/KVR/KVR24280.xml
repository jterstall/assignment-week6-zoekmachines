<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verdaas (PvdA) aan de minister van Verkeer en Waterstaat over beloningen bij het mijden van files. (Ingezonden 12 oktober 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24280
</item>
         <item attribuut="Inhoud">Aanvullende vragen op eerdere gestelde vragen van het lid Hofstra, ingezonden 10 oktober 2005, naar aanleiding van een artikel in het Algemeen Dagblad van 7 oktober 2005 'Bonus voor mijden van files in spits'.</item>
         <item attribuut="Rubriek">Verkeer, vervoer en waterstaat (Wegen)</item>
         <item attribuut="Trefwoorden">Verkeer</item>
         <item attribuut="Vindplaats">Kamervragen met antwoord 2005-2006, nr. 332, Tweede Kamer</item>
         <item attribuut="Vraagnr_bij_indiening">2050601340</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Verdaas</persoon>
         </item>
         <item attribuut="Datum_reaktie">2005-11-11</item>
         <item attribuut="Datum_indiening">2005-10-12</item>
         <item attribuut="Document-id">KVR24280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="719" allpagenumbers="719 720" vetnummer="2050601340" code="0506tkkvr332" lopendefooter="Tweede Kamer, vergaderjaar 2005–2006, Aanhangsel" filenaam="KVR24280" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="332" onderwerp="" indiendatum="2005-10-12">
         <vrager partij="PvdA" oorsprong="parlement">Verdaas</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="11 november 2005) Toelichting vooraf Voor ik in ga op de door de heer Hofstra (Aanhangsel Handelingen II nr. 331, vergaderjaar 2005–2006) en de heer Verdaas (Aanhangsel Handelingen nr. 332, vergaderjaar 2005–2006) gestelde specifieke vragen, wil ik eerst kort kader en achtergrond van de benuttingsproef schetsen, aangezien ik heb gemerkt dat de berichtgeving in de media hierover enigszins diffuus was. De benuttingsproef is een onderdeel van een wetenschappelijk onderzoeksproject, dat eind augustus 2005 door Rabobank Nederland, als penvoerder van een consortium, ingediend is bij Transumo in Delft. Het initiatief voor het onderzoeksproject is in de private sector ontstaan: Rabobank Nederland en ARS Traffic and Transport Technology hebben contact gelegd met enkele universiteiten (VU Amsterdam, TU Delft en Universiteit Utrecht) om wetenschappelijk vast te gaan stellen of positieve prikkels (beloning) tot tijdsbestendige en duurzame gedragswijzigingen bij autoforensen kunnen leiden. De gedragswijziging die beloond wordt is minder rijden of op een ander tijdstip rijden. Eerder Nederlands onderzoek naar gedragsveranderingen ten gevolge van (positieve dan wel negatieve) prijsprikkels heeft zich beperkt tot stated preference onderzoek (waarbij deelnemers zich op basis van vragen uitspreken) en modelstudies. De benuttingsproef levert in de praktijk getoetste data waarmee het wetenschappelijk onderzoek naar gedragsverandering en bestuurlijke transitie verrijkt wordt. De data uit de benuttingsproef worden in het onderzoeksproject door de wetenschappers gebruikt om een verkeerskundig simulatiemodel te ontwikkelen. De output van de proef wordt door de private partijen gebruikt om praktische commerciële diensten te ontwikkelen, waarmee zij een bijdrage kunnen leveren aan het verminderen van de economische schade die ontstaat door verkeerscongestie. Voor de praktische uitvoering van de benuttingsproef hebben de private en wetenschappelijke partijen gezocht naar partners. Naast Rijkswaterstaat (innovatieprogramma Wegen naar de Toekomst (WnT)) neemt ook de Dienst Wegverkeer deel in de proef. Hiermee is het een privaat-publieke samenwerking geworden. De deelname van RWS/WnT is voornamelijk faciliterend van aard. RWS zal in haar rol als wegbeheerder alle noodzakelijke activiteiten ondernemen om op het gekozen wegvak de technische uitvoering van de proef mogelijk te maken. WnT heeft in haar rol als innovatieprogramma interesse in de proef om vast te kunnen stellen of beloningsmaatregelen een rol kunnen spelen bij het bieden van een oplossing voor tijdelijke knelpunten op de weg. De deelname van de Dienst Wegverkeer is ondersteunend van aard. Deze is verantwoordelijk voor de identificatie van voertuigen, op kentekenplaten en in de toekomst ook elektronisch. De ontwikkeling van de elektronische voertuigidentificatie is nu zo ver dat zij in een praktijkproef de werking daarvan willen uittesten. De benuttingsproef kan hier op mee liften.">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u aangeven of en op welke wijze de gelden of presentjes die aan de deelnemers van de proef worden verstrekt belastingtechnische effecten hebben voor de deelnemers? </vraag>
      <vraag nummer="2">Is er een beleidsmatig of juridisch kader waarbinnen experimenten bedacht en uitgevoerd kunnen worden die als oogmerk hebben het gedrag van weggebruikers te beïnvloeden? Zo neen, is het met het oog op de toekomst niet zaak zo’n kader te ontwikkelen? Zo ja, waaruit bestaat dit kader? </vraag>
      <vraag nummer="3">Zijn er op dit moment meer experimenten in voorbereiding die eveneens door gedragsbeïnvloeding de doorstroming van het verkeer willen verbeteren? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Hofstra (VVD), ingezonden 10 oktober 2005 (vraagnummer 2050601220). </toelichting>
   <antwoorden aantal="3">
      <antwoord nummer="1">De beloning die deelnemers aan de benuttingsproef ontvangen, zal door de belastingdienst mogelijk als belastbaar inkomen worden gekwalificeerd. De eventuele heffing over dit inkomen is een zaak tussen de deelnemer en de belastingdienst. </antwoord>
      <antwoord nummer="2">In de Nota Mobiliteit wordt aangegeven dat de overheid samen met bedrijven en onderzoeksinstellingen wil werken aan betere bereikbaarheid. Innovaties, ook gericht op gedragsverandering, spelen daarbij een sleutelrol. De innovatieprogramma’s Wegen naar de Toekomst en Transumo zijn in het leven geroepen om dergelijke innovaties concreet vorm te geven. Sinds 1996 bestaat binnen Rijkswaterstaat het innovatieprogramma Wegen naar de Toekomst. De opdracht aan het programma is om innovaties tot stand te brengen die bijdragen aan het verbeteren van de mobiliteit in Nederland: Veilig, betrouwbaar, schoon en stil. In WnT is gewerkt aan technische innovaties als stille wegdekken, dynamische rijstroken en tijdelijke bruggen. Naast deze technische innovaties wordt ook gezocht naar innovatieve oplossingen door gedragsbeïnvloeding. Als onderdeel van Rijkswaterstaat is WnT bewust op enige afstand van de beleids DG’s geplaatst. Dat verschaft de ruimte om te werken aan innovaties die (nog) niet passen binnen bestaande beleidskaders. Transumo is een kennis- en innovatieprogramma dat als doelstelling heeft een transitie naar duurzame mobiliteit te bewerkstelligen. Centrale uitgangspunten in het programma zijn: 1. Een transitie naar duurzame mobiliteit kan alleen worden ingezet als bedrijfsleven, overheid en wetenschap nauw samenwerken. 2. Een transitie naar duurzame mobiliteit kan alleen succesvol zijn als we de gebruiker weten te verleiden duurzame mobiliteitsdiensten te gaan consumeren. We moeten dus gaan denken vanuit de consument. Over die consument en over hoe we zijn gedrag kunnen beïnvloeden weten we weinig, al helemaal niet in de context van dienstverlening. Dat is een subtiel spel van verleiden, verbieden, belonen en bestraffen. Om daar kennis en inzicht over te vergaren zijn dit soort experimenten van wezenlijk belang. </antwoord>
      <antwoord nummer="3">Binnen Transumo zijn diverse experimenten in voorbereiding die door gedragsbeïnvloeding de doorstroming van het verkeer willen verbeteren. Enkele voorbeelden zijn: Intelligent Vehicles, een project om in-car telematica als baanbrekende technologie te gebruiken om de doorstroming te verbeteren, maar tegelijkertijd bij te dragen aan een veiliger, schoner en betrouwbaarder verkeerssysteem. Een experiment wordt voorzien op een nader te bepalen traject in samenwerking met WnT. Een ander experiment richt zich op een logistieke dienstverlener. Wegen naar de Toekomst participeert in het project «ICT in Bereikbaarheid», een project van de gezamenlijke overheden in de regio Groot Haaglanden. Stadsgewest Haaglanden heeft namens de gezamenlijke overheden het bedrijfsleven gevraagd een rendabel bedrijfsplan te presenteren voor betrouwbare reisinformatie voor alle vervoersvormen voor reizigers in en naar de regio Haaglanden. Betrouwbare reisinformatie kan bijdragen aan een positieve «beleving» van de reis voor de reiziger – die weet namelijk precies waar die aan toe is en kan zelf goed geïnformeerd een afweging maken. Wegen naar de Toekomst onderzoekt in de pilot Wijzer op weg de mogelijkheden van het aanbieden van verkeersinformatie via plaatsbepalings- en communicatieapparatuur in de auto. Denk aan route-informatie en waarschuwingen voor snelheidsbeperkingen. Ook in deze pilot is de gedachte dat een goede informatievoorziening het gedrag van weggebruikers positief beïnvloedt en bijdraagt aan een verbetering van de veiligheid en de doorstroming. Gebruikersonderzoek is bij beide projecten een belangrijk onderdeel van de proef. </antwoord>
      <noten afkomstig="antwoord"/>
   </antwoorden>
</kvr>
