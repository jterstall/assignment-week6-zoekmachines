<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel (SP) en Van Baalen (VVD) aan de minister van Buitenlandse Zaken over ECA-richtlijnen en de huurprijs van dienstwoningen. (Ingezonden 27 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29055
</item>
         <item attribuut="Inhoud">Vragen naar aanleiding van Rapport bij Jaarverslag 2006 van Ministerie van Buitenlandse Zaken. Indieners vragen naar de oorzaken van het feit dat de huurprijs van 161 van de 286 door de Algemene Rekenkamer onderzochte dienstwoningen boven de Employment Conditions Abroad (ECA)-richtlijnen liggen.</item>
         <item attribuut="Rubriek">Arbeid (Werknemers) Inkomen en rechtspositie (Loontoeslagen) Staats- en bestuursrecht (Rijksoverheid)</item>
         <item attribuut="Trefwoorden">Loontoeslagen Overheidspersoneel</item>
         <item attribuut="Vindplaats">Kamervragen met antwoord 2006-2007, nr. 2382, Tweede Kamer</item>
         <item attribuut="Vraagnr_bij_indiening">2060722010</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="VVD">Van Baalen</persoon>
         </item>
         <item attribuut="Datum_reaktie">2007-08-16</item>
         <item attribuut="Datum_indiening">2007-07-27</item>
         <item attribuut="Document-id">KVR29055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5041" allpagenumbers="5041 5042" vetnummer="2060722010" code="0607tkkvr2382" lopendefooter="Tweede Kamer, vergaderjaar 2006–2007, Aanhangsel" filenaam="KVR29055" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2382" onderwerp="" indiendatum="2007-07-27">
         <vrager partij="SP" oorsprong="parlement">Van Bommel</vrager>
         <vrager partij="VVD" oorsprong="parlement">Van Baalen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-16">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat zijn de oorzaken van het feit dat de huurprijs van 161 van de 285 door de Algemene Rekenkamer onderzochte dienstwoningen boven de Employment Conditions Abroad (ECA)-richtlijnen liggen? <voetnoot nummer="1"/>
      </vraag>
      <vraag nummer="2">Bent u van mening dat de ECA-richtlijnen adequaat zijn en dienen te worden nageleefd? Indien neen, gaat u die richtlijnen aanpassen? </vraag>
      <vraag nummer="3">Bent u bereid de ECA-richtlijnen strikter te hanteren en hier systematisch toezicht op te houden? Kunt u uw antwoord toelichten? </vraag>
      <vraag nummer="4">Bent u bereid alsnog actuele informatie over het aantal dienstwoningen en de daarmee gemoeide kosten in te winnen en die aan de Kamer te sturen? Indien neen, waarom niet? </vraag>
      <noten afkomstig="vraag">
         <noot nummer="1">Rapport bij het Jaarverslag 2006 van het ministerie van Buitenlandse Zaken, 31 031 V, nr. 2</noot>
      </noten>
   </vragen>
   <antwoorden aantal="3">
      <antwoord nummer="1 en 2">De richtlijnen voor de huur van dienstwoningen worden ontwikkeld door het bedrijf ECA International. ECA International is een onafhankelijk bedrijf dat ook huurrichtlijnen ontwikkelt voor andere internationaal opererende overheden en bedrijven. ECA International komt tot de richtbedragen voor huurwoningen door per land of stad referentiemateriaal te verzamelen van met Nederlandse uitgezonden medewerkers vergelijkbare expats. De bedragen in de richtlijnen worden van jaar tot jaar door ECA International aangepast aan de huurontwikkelingen van het afgelopen jaar ter plaatse. Op deze manier vormen de richtbedragen een acceptabele indicatie van de lokale marktsituatie. De Nederlandse posten dienen de ECA-richtlijnen derhalve als uitgangspunt te hanteren. Individuele omstandigheden bepalen in hoeverre posten afwijken van de richtlijnen, zowel naar boven als naar beneden. Omstandigheden die tot een hogere huur dan het richtbedrag kunnen leiden, zijn: de gezinsgrootte van de uitgezonden ambtenaar, de bereikbaarheid van voorzieningen (zoals scholen), de noodzaak om dichtbij de ambassade te wonen, onverwacht snelle ontwikkelingen op de huurmarkt en de veiligheidssituatie van de ambtenaar en zijn gezin. Even zo vaak wordt een dienstwoning gehuurd voor een bedrag dat onder het richtbedrag ligt. Dit komt bijvoorbeeld voor in geval de uitgezonden ambtenaar alleenstaand is, of wanneer succesvolle prijsonderhandelingen tot een lager bedrag hebben geleid. Het is de verantwoordelijkheid van de post om op basis van deze factoren het budget voor dienstwoningen te verdelen, zonder daarbij het totaalbudget te overschrijden. Als kenner van de lokale huurmarkt is de post in de beste positie om deze afwegingen te maken. Een goed voorbeeld van een snel veranderende huurmarkt is Moskou. De ambassade te Moskou werd in het rapport van de Algemene Rekenkamer vermeld als de grootste overschrijder van het richtbedrag per maand. De situatie op de huurmarkt is daar dusdanig, dat prijsstijgingen van meer dan 30% per jaar meer regel zijn dan uitzondering. De overschrijding van de richtlijnen die in 2006 werd geconstateerd is in 2007 verdwenen doordat de ECA-richtlijn voor 2007 inmiddels is verhoogd in lijn met de ontwikkelingen op de huurmarkt. De ambassade in Moskou huurt nu dienstwoningen in voor een totaalbedrag dat ruim 20% onder de richtlijn ligt. </antwoord>
      <antwoord nummer="3">Er wordt nu reeds systematisch toezicht op de naleving van de ECA-richtlijnen gehouden. De posten dienen verantwoording af te leggen aan het ministerie over de besteding van het bedrijfsvoeringsbudget. Een verwachte overschrijding van het bedrijfsvoeringsbudget dient vooraf te worden gemeld en toegelicht. Pas na centrale beoordeling en goedkeuring volgt compensatie. Daarnaast wordt de naleving van de richtlijnen gecontroleerd door de inspectiedienst en door de auditdienst van het ministerie. Deze bezoeken de posten elk gemiddeld elke drie jaar en hebben op die manier goed inzicht in de lopende huurcontracten. </antwoord>
      <antwoord nummer="4">Voor de vaststelling van het huurbudget voor 2007 is het ministerie uitgegaan van 982 in te huren personeelswoningen voor een totaalbedrag van circa EUR 35,5 miljoen. </antwoord>
      <noten afkomstig="antwoord"/>
   </antwoorden>
</kvr>
