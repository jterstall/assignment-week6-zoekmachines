<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Van Heemst (beiden PvdA) aan de ministers van Justitie en van Binnenlandse Zaken en Koninkrijksrelaties over de snorfiets. (Ingezonden 13 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15060
</item>
         <item attribuut="Inhoud">Vragen naar aanleiding van een bericht in het Leidsch dagblad van 8 december 2001, over een gestolen snorfiets, waarvan aangifte werd gedaan door de eigenaar en haar broer. De politie ondernam niks, ondanks het feit dat de broer de politie had meegedeeld dat hij de vermoedelijke daders kende en de politie gevraagd had bij hen poolshoogte te nemen.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Diefstal Politie</item>
         <item attribuut="Vindplaats">Kamervragen met antwoord 2001-2002, nr. 623, Tweede Kamer</item>
         <item attribuut="Vraagnr_bij_indiening">2010203610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2002-02-11</item>
         <item attribuut="Datum_indiening">2001-12-13</item>
         <item attribuut="Document-id">KVR15060</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1309" allpagenumbers="1309 1310" vetnummer="2010203610" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15060" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="623" onderwerp="" indiendatum="2001-12-13">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="11 februari 2002), zie ook Aanhangsel Handelingen nr. 476, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat, nadat eind november de snorfiets van Miranda Vonk uit Oegstgeest bij de Apollohal gestolen bleek en zij met haar broer aangifte deed op het politiebureau in Katwijk (omdat het politiebureau in Oegstgeest was gesloten) de politie aldaar aan hen meedeelde «wij ondernemen nog niks», ondanks het feit dat de broer de politie had meegedeeld dat hij de vermoedelijke daders kende en de politie gevraagd had bij hen poolshoogte te nemen? <voetnoot nummer="1"/>
      </vraag>
      <vraag nummer="2" voetnoot="1">Is het waar dat de betrokken broer vervolgens zelf naar de vermoedelijke daders is gestapt en er vervolgens in is geslaagd de betrokken brommer terug te krijgen? <voetnoot nummer="1"/>
      </vraag>
      <vraag nummer="3" voetnoot="1">Is het waar dat door de politievoorlichter naar aanleiding van deze berichtgeving is gemeld dat men aan een vermoedelijke dader niets heeft en dat de politie hier last heeft van «een grijs gebied»? <voetnoot nummer="1"/>
      </vraag>
      <vraag nummer="4">Acht u het gewenst dat aangevers van een strafbaar feit waarop een maximum gevangenisstraf van 6 jaar staat en die de politie de naam en verblijfplaats van de vermoedelijke daders geven, zo worden afgescheept, en dan zelf op die daders afgaan? </vraag>
      <vraag nummer="5">Past de beslissing van de politie om niets aan de zaak te doen in het prioriteitsbeleid van de verantwoordelijke hoofdofficier van Justitie? </vraag>
      <vraag nummer="6">Bent u het eens met de stelling dat deze aangifte – in de termen van de Nota Criminaliteitsbeheersing – beschouwd kan worden als een zaak met opsporingsindicatie, van welk soort zaken er in 1999 80 000 ten onrechte bij de politie op de plank bleven liggen? </vraag>
      <vraag nummer="7">Zo ja, welke verklaring heeft u voor de beslissing van de politie Hollands Midden? </vraag>
      <vraag nummer="8">Is inmiddels tegen de vermoedelijke daders proces-verbaal opgemaakt? Wordt vervolging of een andere strafrechtelijke reactie overwogen? </vraag>
      <noten afkomstig="vraag">
         <noot nummer="1" datum="2001-12-8" bron="Leidsch dagblad">Leidsch dagblad, 8 december 2001</noot>
      </noten>
   </vragen>
   <antwoorden aantal="8">
      <antwoord nummer="1">Miranda Vonk en haar broer deden tussen 24:00 uur en 00:30 uur aangifte in Katwijk. Op dat moment was sprake van nachtbezetting op het politiebureau te Katwijk. Miranda Vonk en haar broer verklaarden tegenover de verbalisant, dat de snorfiets was gestolen tussen 20:15 uur en 21:45 uur. De broer heeft verklaard dat hij op het moment dat zijn zus de snorfiets op slot zette, jongeren heeft zien rondscharrelen bij een aantal bromfietsen. De broer heeft ook verklaard dat hij een van de jongens waarschijnlijk kende en dat deze persoon mogelijk vaker bromfietsen steelt. Hierop heeft de verbalisant gevraagd naar de naam van de vermoedelijke dader, maar die kende de broer niet. Wel kon hij een signalement geven. De politie heeft uitgelegd dat voor een juridische grondslag van aanpak door de politie een redelijk vermoeden van schuld aan enig strafbaar feit bij een bepaalde verdachte noodzakelijk is en dat dit vermoeden op dat moment nog onvoldoende aanwezig werd bevonden. </antwoord>
      <antwoord nummer="2">Broer en zus hebben verklaard dat zij kort daarna de snorfiets en de door hen bedoelde persoon tezamen hebben aangetroffen en de snorfiets uiteindelijk hebben teruggekregen. </antwoord>
      <antwoord nummer="3">De politievoorlichting is er kort na het gebeurde niet voldoende in geslaagd uit te leggen dat de politie werkt binnen wettelijke kaders en dat de politie alleen diegene als verdachte kan aanmerken, tegen wie een redelijk vermoeden van schuld aan enig strafbaar feit is gerezen. </antwoord>
      <antwoord nummer="4">Het is niet juist om te stellen dat de aangevers zijn afgescheept; de politie is naar aanleiding van de aangifte wel degelijk met een onderzoek gestart, maar dit is bij de aangevers eerst later bekend geraakt. Naar aanleiding van deze gebeurtenissen is de plaatselijke politie geïnstrueerd om bij een aangifte met onbekende dader, van wie het signalement bekend is, goed door te vragen naar de mogelijkheden om die persoon, overeenkomstig het gegeven signalement, aan te houden en zo mogelijk mensen vrij te maken om dit te doen. </antwoord>
      <antwoord nummer="5">Er was geen sprake van een beslissing om niets aan de zaak te doen. De verbalisant kon op grond van de beschikbare informatie op dat moment niet tot aanhouding overgaan. De zaak is later wel degelijk verder onderzocht. </antwoord>
      <antwoord nummer="6">Nee, want de zaak bleef niet op de plank liggen. </antwoord>
      <antwoord nummer="7">Naar ons oordeel dient uitgangspunt te zijn dat in gevallen als deze de politie – bijzondere omstandigheden daar gelaten – wél onmiddellijk in actie komt en ter plekke poolshoogte had genomen. In casu zou dit er naar verwachting toe hebben kunnen leiden dat er op basis daarvan wel een verdenking als bedoeld in artikel 27 Strafvordering zou zijn ontstaan. Dat het in dit geval niet zo gelopen is valt deels te wijten aan bijzondere omstandigheden als onderbezetting en het nachtelijke uur. </antwoord>
      <antwoord nummer="8">Tegen de vermoedelijke dader is geen proces-verbaal opgemaakt, aangezien de identiteit van de dader niet bekend geworden is bij de politie. Een telefonisch verzoek van de politie, na overleg met de officier van justitie, zowel aan Miranda Vonk als aan haar broer resulteerde er in dat zij beiden niet bereid zijn een nadere verklaring af te leggen terzake diefstal van de snorfiets. </antwoord>
      <noten afkomstig="antwoord"/>
   </antwoorden>
</kvr>
