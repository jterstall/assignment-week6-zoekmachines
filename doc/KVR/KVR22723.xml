<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem, Timmer, Arib en Koenders (allen PvdA) aan de ministers van Buitenlandse Zaken en van Justitie over het naar Tunesië ontvoerde jongetje Alaya. (Ingezonden 11 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22723
</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Delicten Jeugdigen Tunesië</item>
         <item attribuut="Vindplaats">Kamervragen met antwoord 2004-2005, nr. 1374, Tweede Kamer</item>
         <item attribuut="Vraagnr_bij_indiening">2040510400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Timmer</persoon>
            <persoon partij="PvdA">Arib</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2005-04-11</item>
         <item attribuut="Datum_indiening">2005-03-11</item>
         <item attribuut="Document-id">KVR22723</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2921" allpagenumbers="2921 2922 2923" vetnummer="2040510400" code="0405tkkvr1374" lopendefooter="Tweede Kamer, vergaderjaar 2004–2005, Aanhangsel" filenaam="KVR22723" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1374" onderwerp="" indiendatum="2005-03-11">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2005-04-11">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de zaak van het naar Tunesië ontvoerde 7-jarige jongetje Alaya uit Dordrecht? </vraag>
      <vraag nummer="2">Welke inspanning is van de zijde van de Nederlandse overheid verricht om dit Nederlandse staatsburgertje terug te halen naar ons land? </vraag>
      <vraag nummer="3">Bent u bereid contact te leggen met uw Tunesische ambtgenoot om deze zaak aanmerkelijk te versnellen? Zo neen, bent u bereid de Tunesische ambassadeur in Nederland aan te spreken om de terugkeer van Alaya te bespoedigen? </vraag>
      <vraag nummer="4">Heeft Tunesië het VN-verdrag van Cyprus aangaande de rechten van het kind ondertekend, waarin is bepaald dat de ongeoorloofde overbrenging van kinderen naar het buitenland door de verdragspartijen actief zal worden tegen gegaan? Biedt dit aanknopingspunten om de Tunesische overheid onder druk te zetten? </vraag>
      <vraag nummer="5">Hoeveel ontvoeringen van Nederlandse kinderen naar het buitenland zijn bij u bekend? Neemt het aantal ontvoeringen van kinderen de laatste jaren toe? Welke inspanningen worden door de Nederlandse overheid gedaan om deze zaken tot een goed einde te brengen? Welke resultaten zijn hierbij geboekt? </vraag>
      <vraag nummer="6">Waarom bestaat er een schril contrast tussen de aanpak van ontvoeringszaken binnen Nederland, waar terecht zeer hoge prioriteit aan wordt gegeven, en ontvoeringen naar het buitenland, die meestel worden gevolgd door een oorverdovende stilte? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In oktober 2004 heeft de moeder van de jongen contact opgenomen met de Centrale autoriteit om melding te maken van de ontvoering van haar zoontje die door de vader meegenomen is naar Tunesië. Naar aanleiding van deze melding door de moeder heeft de Centrale autoriteit haar de aanmeldingsformulieren die zij gebruikt bij de intake van internationale kinderontvoeringen toegestuurd. De moeder heeft deze ingevuld en retour gezonden waarop de Centrale autoriteit het verzoek tot teruggeleiding heeft voorbereid en doorgezonden naar het Ministerie van Buitenlandse Zaken. Op 2 december 2004 is het teruggeleidingsdossier met een diplomatieke nota persoonlijk overhandigd aan het hoofd consulaire zaken van het Tunesische Ministerie van Buitenlandse Zaken. Tijdens dit gesprek heeft het hoofd van de consulaire afdeling van de ambassade in Tunis het dossier nader toegelicht en de teruggeleiding van Alaya bepleit. Per nota van 15 december 2004 werd het Tunesische Ministerie van Buitenlandse Zaken op de hoogte gebracht van het feit dat de vader van Alaya in Nederland verblijft en dat Alaya zich de facto zonder voogd in Tunesië bevindt. In de nota werd geïnsisteerd op terugkeer van Alaya naar zijn moeder in Nederland. Op 7 januari 2005 werd vervolgens een rappelnota overhandigd. Op 24 januari werd het Tunesische Ministerie van Buitenlandse Zaken per nota op de hoogte gesteld van het feit dat de moeder via de Tunesische rechter tijdens haar verblijf in Tunesië bezoekrecht aan Alaya had verkregen, doch dat de grootmoeder met Alaya was verdwenen. De ambassade verzocht het Tunesische Ministerie van Buitenlandse Zaken alles in het werk te stellen uitvoering te geven aan het Tunesische vonnis inzake de omgangsregeling. Op 1februari 2005 heeft de Nederlandse ambassadeur telefonisch contact over deze zaak opgenomen met de Tunesische Procureur-Generaal en zijn nota’s overhandigd aan zowel het Tunesische Ministerie van Buitenlandse Zaken als het Tunesische Ministerie van Justitie, waarin werd verzocht al het mogelijke te doen om Alaya naar zijn moeder in Nederland te laten terugkeren. Op 7 maart is opnieuw een rappelnota overhandigd. Op 16 maart is wederom een rappelnota bezorgd, waarin, naast het verzoek Alaya te laten terugkeren naar Nederland, tevens werd verzocht ervoor te zorgen dat de moeder ongehinderd Tunesië zou kunnen inreizen voor het bezoeken van haar inmiddels getraceerde zoon en voor het bijwonen van een Tunesische rechtzitting. Op 23 maart hebben de ambassadeur en het Hoofd van de Consulaire Afdeling van de ambassade een persoonlijk onderhoud gehad met de directeur-generaal consulaire zaken van het Tunesische Ministerie van Buitenlandse Zaken en hebben zij bij die gelegenheid de situatie van Alaya uitgebreid toegelicht en nogmaals terugkeer bepleit. De ambassade heeft bovendien veelvuldige contacten en gesprekken met zowel de moeder van Alaya als met haar Tunesische advocaat. Een ambassademedewerker heeft Alaya persoonlijk bezocht. </antwoord>
      <antwoord nummer="3">Het is mogelijk de Tunesische ambassadeur uit te nodigen op het Ministerie van Buitenlandse Zaken voor een gesprek met (hoge) vertegenwoordigers van het Ministerie van Buitenlandse Zaken en van het Ministerie van Justitie. Zolang de zaak onder de Tunesische rechter is, is een dergelijk contact nog niet opportuun. Wanneer in een zaak, ondanks velerlei inspanningen van verschillende aard, geen vooruitgang mogelijk lijkt, kan de problematiek van internationale kinderontvoeringen bilateraal op ministerieel niveau aan de orde worden gesteld. </antwoord>
      <antwoord nummer="4">Tunesië is partij bij het Verdrag inzake de rechten van het kind (New York, 20 november 1989). In de nota die de Nederlandse ambassade heeft gericht aan het Tunesische Ministerie van Buitenlandse Zaken is dan ook gewezen op artikel 11 van dit verdrag. Ondertekening van dit verdrag betekent niet dat een Staat onder druk gezet kan worden om mee te werken aan de teruggeleiding van een door de andere ouder meegenomen kind. Teruggeleiding geschiedt op basis van vrijwilligheid. Bovendien beschouwen Noord-Afrikaanse landen medeneming van kinderen die ook de nationaliteit van dat land hebben niet als «ontvoering». </antwoord>
      <antwoord nummer="5">Uit de cijfers van de Centrale autoriteit blijkt dat er in het jaar 2004 een totaal van 124 verzoeken inzake internationale kinderontvoeringen en internationale omgangsregelingen gericht aan de Centrale autoriteit. Deze inkomende verzoeken kunnen worden onderverdeeld in 38 verzoeken van een buitenlandse centrale autoriteit aan de Nederlandse Centrale autoriteit en 86 verzoeken van de Nederlandse Centrale autoriteit aan een buitenlandse centrale autoriteit of aan het Ministerie van Buitenlandse Zaken. Ten opzichte van het jaar 2003 waarin een totaal van 116 verzoeken aan de Centrale autoriteit werd gericht, is derhalve sprake van een kleine toename in het aantal verzoeken. Wanneer een kind ongeoorloofd is overgebracht naar of wanneer het ongeoorloofd wordt vastgehouden in een staat die partij is bij het Haags verdrag van 1980 inzake de burgerrechtelijke aspecten van kinderontvoering (Trb. 1987, 149), dan richt de Nederlandse Centrale autoriteit rechtstreeks een verzoek tot teruggeleiding aan de centrale autoriteit van de betrokken staat. De resultaten van deze uitgaande verzoeken zijn als positief te beschrijven, de kinderen komen veelal door een gerechtelijke procedure of wel voor de totstandkoming van een gerechtelijke procedure, door middel van een onderlinge overeenkomst van beide ouders weer terug in het land van herkomst. Is de staat waarheen het kind is overgebracht of wordt vastgehouden, geen partij bij het verdrag, (zoals in de zaak van Alaya) dan richt de Nederlandse Centrale autoriteit een zodanig verzoek aan het Ministerie van Buitenlandse Zaken, ter doorgeleiding naar de competente autoriteiten van de betrokken staat. </antwoord>
      <antwoord nummer="6">Met «de aanpak van ontvoeringszaken binnen Nederland» wordt kennelijk gedoeld op de inkomende verzoeken uit het buitenland om teruggeleiding. Uw vraag suggereert dat dergelijke zaken geheel anders, en wel met veel hogere prioriteit, worden behandeld dan zaken waarin een kind uit Nederland naar het buitenland is ontvoerd (uitgaande zaken). Dit is niet juist. Wanneer er een kind ongeoorloofd naar Nederland is meegenomen of alhier wordt achtergehouden na omgang kan aan de Centrale autoriteit worden verzocht de teruggeleiding van een kind te bewerkstelligen. Een verzoek kan worden gedaan door de buitenlandse Centrale autoriteit, of door een voogd zelf. Bij de behandeling van een verzoek bekijkt de Centrale autoriteit eerst of het verzoek voldoet aan alle eisen van het Haags Kinderontvoeringsverdrag. Als het verzoek aan alle eisen voldoet wordt de ontvoerende ouder aangeschreven en gevraagd of deze vrijwillig mee wil werken. Afhankelijk van de reactie wordt getracht tot een minnelijke oplossing te komen dan wel een gerechtelijke procedure op te starten. Uiteraard kan in uitgaande zaken de Nederlandse Centrale autoriteit niet zelf de procedure teruggeleiding ter hand nemen. Dergelijke verzoeken moeten worden doorgeleid naar de Centrale autoriteit van het land waar het kind naar is overgebracht, of naar het Ministerie van Buitenlandse Zaken. De Centrale autoriteit alsmede het Ministerie van Buitenlandse Zaken geven een hoge prioriteit aan de doorgeleiding van deze zaken, bewaken de voortgang nauwlettend en rappelleert waar nodig om zo druk uit te oefenen op de zaak. Als kantekening hierbij merk ik op dat wanneer een staat eenmaal is aangezocht om een zaak in behandeling te nemen deze onder de primaire verantwoordelijkheid valt van de aangezochte staat. De Nederlandse Centrale autoriteit bepaalt dan niet meer het tempo van handelen. Veelal worden deze zaken net zoals in Nederland door de buitenlandse centrale autoriteiten voortvarend behandeld en komt er daadwerkelijk een teruggeleiding van het uit Nederland ontvoerde kind of een andere minnelijke schikking tot stand. Wel is het zo dat de «niet verdragslanden» niet gehouden zijn aan het Haags Kinderontvoeringsverdrag. Deze zaken verlopen doorgaans moeizamer en zijn tijdrovender en brengen niet altijd het gewenste resultaat met zich mee. </antwoord>
      <noten afkomstig="antwoord"/>
   </antwoorden>
</kvr>
