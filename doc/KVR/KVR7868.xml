<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn en Vendrik (beiden GroenLinks) over Europese subsidies voor werkgelegenheidsprojecten. (Ingezonden 4 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7868
</item>
         <item attribuut="Inhoud">Vragen naar aanleiding van een artikel in Het Financieele Dagblad van 1 september 1998.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Subsidies Werkloosheidsbestrijding</item>
         <item attribuut="Vindplaats">Kamervragen met antwoord 1998-1999, nr. 62, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1998-09-28</item>
         <item attribuut="Datum_indiening">1998-09-04</item>
         <item attribuut="Document-id">KVR7868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="125" allpagenumbers="125 126" vetnummer="2979816140" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7868" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="62" onderwerp="" indiendatum="1998-09-4">
         <vrager partij="GroenLinks" oorsprong="parlement">Harrewijn</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft het kabinet aan de Europese Commissie meer geld gevraagd voor Nederlandse werkgelegenheidsprojecten? <voetnoot nummer="1"/>
      </vraag>
      <vraag nummer="2">Kunt u aangeven wat de inzet van het kabinet is in financiële termen? </vraag>
      <vraag nummer="3">Is het waar dat een eerdere inzet op bezwaren stuitte bij de Europese Commissie en is afgewezen? Wat waren de argumenten van de Europese Commissie? </vraag>
      <vraag nummer="4">Moeten deze onderhandelingen gezien worden in het licht van de wens van het kabinet om de netto-betalingspositie te verbeteren? </vraag>
      <vraag nummer="5" voetnoot="2">Hoe beoordeelt u de kritiek op de Nederlandse inzet van de heer Lagrand, Gedeputeerde Economische Zaken van Noord-Holland en lid van het Europees Commité van de Regio’s? <voetnoot nummer="2"/>
      </vraag>
      <vraag nummer="6">Hebben deze onderhandelingen te maken met de Europese afspraken om te komen tot een sluitende aanpak? </vraag>
      <vraag nummer="7">Deelt u de mening dat extra middelen uit Brussel voor Nederlandse werkgelegenheidsprojecten niet ten koste mogen gaan van Europese regio’s die met een veel grotere werkloosheid te kampen hebben? </vraag>
      <vraag nummer="8">Hebt u met deze overweging rekening gehouden bij de Nederlandse inzet in de onderhandelingen met Brussel? </vraag>
      <vraag nummer="9">Kunnen alle landen in dit kader een financiële claim bij de Europese Commissie leggen? </vraag>
      <vraag nummer="10">Betekent dit dan ook dat Nederland voorstander is van extra budgettaire middelen voor het Europese werkgelegenheidsbeleid? </vraag>
      <noten afkomstig="vraag">
         <noot nummer="1" datum="1998-09-1" bron="Het Financieele Dagblad">Het Financieele Dagblad, 1 september 1998</noot>
         <noot nummer="2">Idem</noot>
      </noten>
   </vragen>
   <antwoorden aantal="7">
      <antwoord nummer="1, 2 en 3">De Europese Commissie heeft op 18 maart 1998 de Agenda 2000-voorstellen gepresenteerd. Die betreffen voorstellen voor de nieuwe Financiële Perspectieven, een herziening van de Structuurfondsen, het Landbouwrichtsnoer en de Uitbreiding van de Europese Unie. Dit zijn omvangrijke voorstellen met betrekking de financieel gerelateerde dossiers van Europese Unie voor de periode van 2000 tot en met 2006. Gezien het grote belang van de voorstellen, heeft het kabinet de voorstellen diverse malen besproken met het oog op het door Nederland in te nemen standpunt in Brussel. Voor wat betreft de procedure die de Commissie en de respectievelijke voorzitters van de Europese Unie hebben voorzien, zal definitieve besluitvorming naar verwachting plaatsvinden medio maart 1999. Op dit moment zijn de onderhandelingen gaande in Brussel over de meer technisch-administratieve bepalingen van de concept-verordeningen. Van onderhandelingen over de totale omvang van de Structuurfondsmiddelen, de verdeling over de drie voorgestelde doelstellingen en over de lidstaten is op dit moment nog geen sprake. Tegen de achtergrond van het Regeerakkoord zal het kabinet binnenkort de inzet bepalen van Nederland ten behoeve van de onderhandelingen in het kader van Agenda 2000. </antwoord>
      <antwoord nummer="4">De wens om – zoals vastgelegd in het Regeerakkoord – de Nederlandse netto-positie binnen de Europese Unie te verbeteren en de EU-afdrachten met 1,3 miljard gulden te verlagen, speelt uiteraard een belangrijke rol bij het bepalen van het Nederlandse standpunt voor de financiële inzet in Brussel. Daarnaast wordt beoogd de doeltreffendheid en doelmatigheid van de uitgaven van de Europese Unie te vergroten. </antwoord>
      <antwoord nummer="5">Met Europese voorstellen van deze omvang zijn veel belangen gemoeid. Het is niet ongebruikelijk dat diverse belanghebbenden gedurende de periode dat in Brussel technische – en in een later stadium politieke – onderhandelingen plaatsvinden, hun zienswijze in de publiciteit naar voren brengen teneinde op die wijze te proberen de besluitvorming te beïnvloeden. Het kabinet neemt goede nota van deze meningen en betrekt ze bij zijn afweging. </antwoord>
      <antwoord nummer="6">De voorstellen van de Europese Commissie terzake van het Europees Sociaal Fonds geven aan dat de lidstaten de gelden van het Fonds in het kader van doelstelling 3 (nieuw) van de Structuurfondsen onder meer kunnen aanwenden voor werkgelegenheidsacties in het kader van de Nationale Actieplannen voor Werkgelegenheid. In de Nationale Actieplannen voor Werkgelegenheid wordt ingegaan op de 19 richtsnoeren voor werkgelegenheidsbeleid, zoals die zijn afgesproken tijdens de Werkgelegenheidstop in Luxemburg in december 1997. In de werkgelegenheidsrichtsnoeren wordt onder meer ingegaan op sluitende aanpak als effectieve manier om werkloosheid te bestrijden. De lidstaten hebben vervolgens in hun respectieve Nationale Actieplannen aangegeven welke inzet zij zullen doen om een sluitende aanpak te realiseren. Bij de financiering van de sluitende aanpak kunnen de lidstaten naar verwachting een deel van de hun toekomende gelden van het Europees Sociaal Fonds inzetten. De Nederlandse inzet terzake de Structuurfondsen en werkgelegenheid staat meer uitgebreid weergegeven in het Implementatieplan bij het Nederlandse Nationale Actieplan voor Werkgelegenheid alsmede het bijbehorende addendum, dat begin september jongstleden aan de kamer is gezonden. </antwoord>
      <antwoord nummer="7 en 8">Het gaat in de periode 2000–2006 om een nieuwe financiële enveloppe, die op een evenwichtige wijze dient te worden verdeeld tussen de lidstaten. Naast het werkloosheidscriterium dient daarbij onder meer de relatieve welvaartspositie van de lidstaten in aanmerking te worden genomen. In het Regeerakkoord is aangegeven dat het kabinet van oordeel is dat er bij de verdeling van de structuurfondsgelden over de lidstaten een sterkere relatie met de relatieve welvaart van de lidstaten moet komen. Voor de goede orde zij vermeld dat ook een belangrijk deel van de structuurfondsgelden is bestemd voor versterking van de economische structuur. Het kabinet zal bij de nog vast te stellen inzet voor de meer financiële aspecten van de onderhandelingen in Brussel rekening houden met bovengenoemde uitgangspunten. </antwoord>
      <antwoord nummer="9">Iedere lidstaat kan zijn financiële wensen met betrekking tot de inkomsten uit de Structuurfondsen bij de Commissie kenbaar maken. De onderhandelingen hierover hebben nog geen aanvang genomen. Deze onderhandelingen zullen naar alle waarschijnlijkheid eerst onder het Duitse Voorzitterschap plaatsvinden. </antwoord>
      <antwoord nummer="10">Werkgelegenheidsbeleid en de financiering daarvan zijn in de eerste plaats een zaak van de lidstaat. Ter vergroting van de effectiviteit van het werkgelegenheidsbeleid hebben de lidstaten in Luxemburg – vooruitlopend op de inwerkingtreding van de werkgelegenheidsparagraaf in het Verdrag van Amsterdam, waarin afspraken zijn gemaakt over coördinatie van werkgelegenheidsbeleid door middel van werkgelegenheidsrichtsnoeren – afgesproken hun nationale beleidsinzetten te gaan coördineren aan de hand van de daar en toen vastgestelde werkgelegenheidsrichtsnoeren. In het Regeerakkoord is aangegeven dat Nederland binnen een naar beneden bijgesteld totaalbeslag voor Structuurfondsen een redelijk aandeel claimt. Een belangrijk deel daarvan, met name de gelden uit het Europees Sociaal Fonds, zullen bedoeld zijn voor additionele inspanningen op het terrein van – onder meer – werkgelegenheid en scholing, buiten de reeds bestaande reguliere inspanningen van de lidstaten op het gebied van de bestrijding van de werkloosheid. </antwoord>
      <noten afkomstig="antwoord"/>
   </antwoorden>
</kvr>
