<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij en Van der Vlies (beiden SGP) over koopkrachtbehoud. (Ingezonden 16 juni 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7438
</item>
         <item attribuut="Inhoud">Vragen over de toezegging van koopkrachtbehoud voor iedereen in 1998 in relatie tot de erkende bevolkingsgroep gemoedsbezwaarden. Ten gevolge van de Wet Pemba (premiedifferentiatie en marktwerking bij arbeidsongeschiktheidsverzekeringen) gaan gemoedsbezwaarden er in inkomen tot netto f2500,- per jaar op achteruit.</item>
         <item attribuut="Rubriek">Inkomen en rechtspositie (Inkomens) Sociale zekerheid (Sociale verzekeringspremies)</item>
         <item attribuut="Trefwoorden">Besteedbaar inkomen Sociale verzekeringspremies</item>
         <item attribuut="Vindplaats">Kamervragen met antwoord 1997-1998, nr. 1478, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="SGP">Van der Vlies</persoon>
         </item>
         <item attribuut="Datum_reaktie">1998-07-08</item>
         <item attribuut="Datum_indiening">1998-06-16</item>
         <item attribuut="Document-id">KVR7438</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3031" allpagenumbers="3031 3032 3033" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7438" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1478" onderwerp="" indiendatum="1998-06-16">
         <vrager partij="SGP" oorsprong="parlement">Van der Staaij</vrager>
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="1998-07-8">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Herinnert u zich de toezegging, dat er in 1998 sprake zou zijn van koopkrachtbehoud voor iedereen? </vraag>
      <vraag nummer="2">Erkent u, dat die toezegging niet alleen niet voor elke individuele burger, maar zelfs ook niet voor elke daarvoor in aanmerking komende totale doelgroep gestand wordt gedaan? </vraag>
      <vraag nummer="3" voetnoot="1 2">Deelt u de opvatting, dat veranderingen in de sociale zekerheidswetgeving <voetnoot nummer="1"/>die kennelijk van invloed zijn op de inkomenspositie en daarmee de koopkracht van de burger, niet structureel ten koste mogen gaan van de inkomenspositie van een totale in onze samenleving van ouds bestaande en in de sociale regelgeving reeds lang erkende <voetnoot nummer="2"/>bevolkingsgroep, namelijk de gemoedsbezwaarden? </vraag>
      <vraag nummer="4" voetnoot="3">Deelt u de mening, dat de introductie van de overhevelingstoeslag niet een onbedoeld positief inkomenseffect betekende voor gemoedsbezwaarden <voetnoot nummer="3"/>, maar juist het netto voordeel voor hen in stand hield, teneinde hen in de gelegenheid te stellen om de niet afgedragen premies aan te wenden op een wijze die in overeenstemming is met hun principiële overtuiging? Zo neen, deelt u dan de stelling dat een reeds jarenlang bestaand kennelijk onbedoeld neveneffect van de overhevelingstoeslag niet meer kan worden aangemerkt als «onbedoeld», en dat dus het netto voordeel voor gemoedsbezwaarden moet worden aangemerkt als een verworven recht waarop niet zonder meer (lees: zonder compensatie) inbreuk mag worden gemaakt? </vraag>
      <vraag nummer="5" voetnoot="4 5">Acht u een netto inkomensachteruitgang van gemoedsbezwaarden ten gevolge van Pemba, die kan oplopen tot zo’n f 2500 per jaar <voetnoot nummer="4"/>, van dusdanig geringe omvang, dat compensatie van deze structurele achteruitgang niet noodzakelijk is? <voetnoot nummer="5"/>
      </vraag>
      <vraag nummer="6" voetnoot="6">Deelt u de interpretatie, dat de bezwaren tegen het in de brief van de minister van Sociale Zaken en Werkgelegenheid <voetnoot nummer="6"/>besproken – onzerzijds aangedragen – alternatief om de nadelen voor gemoedsbezwaarden op te heffen, zodat zij – gelijk een ieder in ons land – maatregelen kunnen treffen in overeenstemming met hun geweten, uiteindelijk meer technisch dan principieel van aard zijn? </vraag>
      <vraag nummer="7" voetnoot="7">Bent u bereid om, als het in vraag 6 bedoelde compensatie-alternatief in technische zin moeilijk uitvoerbaar is, uw reactie op onderstaande alternatieven te geven en implementatie van één daarvan te bevorderen: a. invoeren van een variant op de zogeheten bovenbasisaftrek <voetnoot nummer="7"/>, specifiek ter compensatie van gemoedsbezwaarden; b. het creëren van een mogelijkheid in de sfeer van de buitengewone lastenaftrek ten behoeve van gemoedsbezwaarden, waarin een bedrag ter grootte van de inkomensachteruitgang ten gevolge van Pemba als buitengewone last kan worden opgevoerd? </vraag>
      <vraag nummer="8">Indien aan de in de vorige vraag aangedragen alternatieven naar uw mening van de bewindspersonen overwegende praktische bezwaren kleven, bent u dan bereid voorstellen te formuleren die het door ons beoogde einddoel wel binnen handbereik brengen? </vraag>
      <noten afkomstig="vraag">
         <noot nummer="1">In casu de Wet premiedifferentiatie en marktwerking bij arbeidsongeschiktheidsverzekeringen (Pemba), Staatsblad 1997, nr. 175</noot>
         <noot nummer="2">Artikel 17 Coördinatiewet sociale verzekering</noot>
         <noot nummer="3" datum="1998-02-19" bron="Zoals de minister van Sociale Zaken en Werkgelegenheid">Zoals de minister van Sociale Zaken en Werkgelegenheid, 19 februari 1998</noot>
         <noot nummer="4">RMU Contact, februari 1998, p. 23</noot>
         <noot nummer="5">Zie Aanhangsel van de Handelingen, 1997–1998, nr. 714 en de brief van de Minister van Sociale Zaken en Werkgelegenheid van 15 april 1998 (Kamerstuk 25 857, nr. 11)</noot>
         <noot nummer="6" documenttype="Kamerstuk" kamerstuk-id="25 857" documentnummer="11">Kamerstuk 25 857, nr. 11</noot>
         <noot nummer="7">Geïntroduceerd om de nadelige effecten van Pemba weg te nemen (TK 1997–1998, 25 691, nrs. 1–3)</noot>
      </noten>
   </vragen>
   <antwoorden aantal="6">
      <antwoord nummer="1 en 2">In de Sociale Nota 1998 is aangegeven dat de koopkrachtontwikkeling in 1998 dooreengenomen een verbetering laat zien. Daarbij is steeds onderkend dat er groepen personen waren die als gevolg van de maatregelen, die met ingang van 1 januari 1998 van kracht zouden worden, geconfronteerd zouden worden met een inkomensachteruitgang. Een aantal van deze groepen is ook in de brieven aan de Voorzitter van de Vaste Commissie van 2 oktober (SoZa97/955) en 18 december (SoZa97/1224) gemeld. Het kabinet heeft derhalve onderkend dat niet voor iedereen een inkomensachteruitgang als gevolg van de wijzigingen in de socialezekerheidswetgeving voorkomen kon worden. </antwoord>
      <antwoord nummer="4">De invoering van de overhevelingstoeslag heeft niet geleid tot een positief inkomenseffect voor gemoedsbezwaarden. Dit is ook gemeld in de brief van 15 april 1998 over de positie van gemoedsbezwaarden ten aanzien van belastingen en premies (Kamerstukken II, 1997–1998, 25 857, nr. 11). In het kader van de Oort-operatie zijn de AAW- en de AWBZ-premie overgeheveld van de werkgever naar de werknemer. Als compensatie voor deze overheveling kregen werknemers recht op een overhevelingstoeslag. Gemoedsbezwaarden betalen weliswaar geen premies volksverzekeringen, en dus na de overheveling ook geen AAW- en AWBZ-premie, maar moeten een premievervangende loon- of inkomstenbelasting afdragen ter hoogte van de premies volksverzekeringen. De overheveling van de AAW- en AWBZ-premie naar werknemers betekende dus voor gemoedsbezwaarden een evenredig negatief inkomenseffect, hetgeen ook voor hen is gecompenseerd door middel van de overhevelingstoeslag. De gemoedsbezwaarde werknemers bleven derhalve een hoger netto-inkomen houden in vergelijking met niet-gemoedsbezwaarde werknemers met een vergelijkbaar bruto-inkomen. Dit netto-voordeel was het gevolg van het feit dat de wetgever het mogelijk heeft gemaakt voor deze groep om conform hun overtuiging te handelen door hen vrij te stellen van het afdragen van premies werknemersverzekeringen. De overhevelingstoeslag is vervolgens in het kader van de Pemba-operatie verlaagd ter compensatie van de overheveling van de WAO-premie. Hoewel er geen directe relatie bestaat tussen de overhevelingstoeslag en een premie in het kader van de werknemersverzekeringen (zoals wel het geval is met een premie in het kader van de volksverzekeringen) is toch gekozen voor de overhevelingstoeslag als instrument om de overheveling van de WAO-premie te compenseren. Dit vanwege het feit dat de groep overhevelingstoeslaggerechtigden en de groep WAO-premiebetalers nagenoeg overeenkwamen. Dit gold echter niet voor de gemoedsbezwaarden. Het in stand houden van een hogere overhevelingstoeslag voor deze groep is echter, om de redenen zoals in de brief van 15 april is aangegeven, niet gewenst. </antwoord>
      <antwoord nummer="5">De genoemde achteruitgang van f 2500 betrof een specifiek geval waar niet alleen sprake bleek van vrijstelling van het betalen van premies werknemersverzekeringen en volksverzekeringen, maar ook van een loonbeschikking. Ook niet-gemoedsbezwaarden met een loonbeschikking kunnen een nadeel ondervinden. Het genoemde bedrag is ten dele terug te voeren op de bijzondere positie van gemoedsbezwaarden, namelijk voor iets meer dan ongeveer de helft. De netto-mutatie die specifiek gemoedsbezwaarden ervaren loopt volgens onze informatie uiteen van gemiddeld f 30 per maand positief voor een alleenverdiener op minimumloonniveau tot ruim f 100 per maand negatief voor een alleenverdiener op het niveau van tweemaal modaal. </antwoord>
      <antwoord nummer="6">Zoals in de reeds eerder genoemde brief is aangegeven bestaan tegen het geopperde voorstel zowel principiële als praktische bezwaren. Het vrijstellen aan werkgevers van premiebetaling voor bij hen in dienst zijnde gemoedsbezwaarde werknemers zou voor deze werkgevers een financieel voordeel betekenen in vergelijking met andere werknemers. Dit principiële bezwaar achten wij van voldoende belang om de voorgestelde oplossing niet over te nemen. De stelling dat het uiteindelijk om meer technische dan principiële bezwaren zou gaan kunnen wij dan ook niet onderschrijven. </antwoord>
      <antwoord nummer="7">De zogeheten bovenbasisaftrek is een generieke belastingaftrek die geldt voor alle belastingplichtigen. Het aanwenden van zo ’n generieke maatregel ter compensatie van de negatieve inkomenseffecten van een dermate specifieke en in omvang relatief geringe groep werknemers als de gemoedsbezwaarden ligt dan ook niet voor de hand. Het invoeren van een specifieke bovenbasisaftrek voor gemoedsbezwaarden betekent een verdubbeling van het aantal tariefgroepen. Een dergelijke complicatie van het belastingstelsel ter compensatie van deze specifieke groep lijkt niet opportuun. Ook het opvoeren van het inkomensnadeel voor gemoedsbezwaarden uit hoofde van Pemba als buitengewone last kent een aantal bezwaren. Zo is het allereerst de vraag of een inkomensachteruitgang ten gevolge van wijzigingen in de sociale zekerheidswetgeving in fiscale zin kan worden beschouwd als buitengewone last. Voorts zou de belastingdienst voor alle belastingplichtigen in deze groep de omvang van het inkomensnadeel uit hoofde van Pemba moeten kunnen bepalen, om te kunnen vaststellen wat de omvang van de buitengewone lastenaftrek zou zijn. Dit probleem neemt toe naarmate er meer tijd verstrijkt en de relatie met Pemba steeds meer vervaagt doordat er bijvoorbeeld door veranderingen in de persoonlijke omstandigheden van mensen of veranderingen in de (fiscale) regeling wijzigingen in hun inkomen optreden. Gezien de omvang van de groep (circa 2000 gemoedsbezwaarden) en de omvang van het nadeel is het de vraag of het belasting- en premiestelsel ingrijpend gewijzigd dient te worden ter compensatie van hun inkomensnadeel. </antwoord>
      <antwoord nummer="3 en 8">Bij de wijzigingen in de socialezekerheidswetgeving, die met ingang van 1 januari 1998 zijn ingevoerd, heeft steeds de inkomens- en loonkostenneutraliteit van de invoering een zeer belangrijke rol gespeeld. Het uitgangspunt was dat deze wijzigingen inkomens- en loonkostenneutraal zouden uitwerken. Daartoe is een omvangrijk pakket aanvullende maatregelen ingevoerd. Dit pakket bewerkstelligde voor het overgrote deel van de inkomensgroepen de beoogde inkomensneutraliteit. Steeds is echter uitdrukkelijk onderkend dat er enkele groepen resteerden die met een inkomensachteruitgang zouden kunnen worden geconfronteerd, voor wie generieke maatregelen geen soelaas boden en specifieke maatregelen te veel nadelen met zich brachten. Voor deze inkomensgroepen kon derhalve geen inkomensneutraliteit worden geboden; deze uitkomst is als onvermijdelijk gevolg geaccepteerd. </antwoord>
      <noten afkomstig="antwoord"/>
   </antwoorden>
</kvr>
