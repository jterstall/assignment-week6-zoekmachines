<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Irrgang (SP) en Van As (LPF) aan de minister van Buitenlandse Zaken en de staatssecretaris van Financiën over de fiscale behandeling van buitenlandse werknemers van internationale organisaties. (Ingezonden 12 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24730
</item>
         <item attribuut="Inhoud">Vragen naar aanleiding van berichten dat de regering voornemens is om verdragen te sluiten met een aantal organisaties over de fiscale behandeling van hun buitenlandse werknemers. Die groep werknemers zou vrijgesteld zijn van belasting op het forfaitaire rendement op vermogen aangehouden buiten Nederland. Door de regeling zal ongelijkheid ontstaan tussen Nederlandse en buitenlandse werknemers van de betrokken organisaties.</item>
         <item attribuut="Rubriek">Arbeid (Werknemers) Belastingen (Belastingontheffing, -teruggave, -vermindering, -vrijstelling) Belastingen (Belastingverdragen) Belastingen (Vermogensbelasting) Welzijn (Vreemdelingen en asielzoekers)</item>
         <item attribuut="Trefwoorden">Belastingverdragen Belastingvrijstellingen Buitenlandse werknemers Vermogensbelasting</item>
         <item attribuut="Vindplaats">Kamervragen met antwoord 2005-2006, nr. 723, Tweede Kamer</item>
         <item attribuut="Vraagnr_bij_indiening">2050604790</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Irrgang</persoon>
            <persoon partij="LPF">Van As</persoon>
         </item>
         <item attribuut="Datum_reaktie">2006-01-18</item>
         <item attribuut="Datum_indiening">2005-12-12</item>
         <item attribuut="Document-id">KVR24730</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1537" allpagenumbers="1537 1538" vetnummer="2050604790" code="0506tkkvr723" lopendefooter="Tweede Kamer, vergaderjaar 2005–2006, Aanhangsel" filenaam="KVR24730" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="723" onderwerp="" indiendatum="2005-12-12">
         <vrager partij="SP" oorsprong="parlement">Irrgang</vrager>
         <vrager partij="LPF" oorsprong="parlement">Van As</vrager>
         <vraagt-aan>de minister van Buitenlandse Zaken en de staatssecretaris van Financiën</vraagt-aan>
      </vraagdata>
      <antwoorddata antwoorddatum="18 januari 2006), zie ook Aanhangsel Handelingen nr. 626, vergaderjaar 2005–2006">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het waar dat de regering op het punt staat een aantal verdragen te sluiten met internationale organisaties over de fiscale behandeling van hun buitenlandse werknemers? Zo ja, met welke organisaties? </vraag>
      <vraag nummer="2">Is het waar dat in deze verdragen onder andere is opgenomen dat buitenlandse werknemers van deze organisaties zijn vrijgesteld van belasting over het forfaitaire rendement op vermogen aangehouden buiten Nederland, ook wanneer hier geen belastingplicht elders in Europa tegenover staat? Zo ja, waarom is hier voor gekozen? Zo neen, welke regeling met betrekking tot buitenlands vermogen van in bij in Nederland gevestigde internationale organisaties werkzame buitenlanders wordt er dan voorgesteld? </vraag>
      <vraag nummer="3">Is het waar dat de vrijstelling voor bepaalde medewerkers onbeperkt zal gelden, terwijl anderen dit privilege na een periode van 10 jaar verliezen? Zo ja, waarom? </vraag>
      <vraag nummer="4">Deelt u de mening dat door deze regeling ongelijkheid ontstaat tussen Nederlandse werknemers van in Nederland gevestigde internationale organisaties en buitenlandse werknemers van in Nederland gevestigde internationale organisaties? Zo neen, waarom niet? Zo ja, waarom is dan toch voor deze regeling gekozen? </vraag>
      <vraag nummer="5">Deelt u de mening dat de situatie bij de internationale organisaties niet vergelijkbaar is met de situatie met betrekking tot personeel van ambassades, die is geregeld in de Weense conventie voor diplomatiek verkeer, omdat personeel van ambassades in dienst is bij een buitenlandse overheid die belasting heft over aangehouden vermogen buiten Nederland, terwijl dat bij personeel van internationale organisaties niet altijd het geval is, waardoor het vermogen buiten Nederland onbelast kan blijven? Zo neen, waarom niet? </vraag>
      <vraag nummer="6">Is deze regeling toegestaan volgens de spaarrenterichtlijn? Zo ja, waarom? Zo neen, waarom niet en waarom is er dan toch voor gekozen? </vraag>
      <vraag nummer="7">Is het waar dat een groot aantal internationale ambtenaren als gevolg van de voorstellen van de regering binnenkort geen belastingbiljet meer zullen ontvangen? Zo ja, hoeveel en waarom? </vraag>
      <vraag nummer="8">Bent u van plan deze verdragen voor goedkeuring aan de Kamer voor te leggen? Zo ja, wanneer? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ten behoeve van de uitvoering van de voornemens op het gebied van fiscale privileges uit het kabinetsstandpunt over het IBO rapport «Werving en opvang internationale organisaties» (TK 30 178 van 27 juni 2005), heeft de regering aanvullende verdragen voorgelegd aan een aantal in Nederland gevestigde internationale organisaties. Het betreft aanvullende verdragen op de bestaande zetelovereenkomsten. Voor de lijst met organisaties verwijs ik graag naar de bijlage bij bovengenoemd kabinetsstandpunt. Hierbij merk ik op dat, indien een bestaande zetelovereenkomst al voorzag in een aan het nieuwe beleid gelijkluidend pakket aan privileges, er een dergelijk verdrag niet is aangeboden. </antwoord>
      <antwoord nummer="2">In deze aanvullende verdragen wordt personeel van internationale organisaties dat daarvoor in aanmerking komt gelijkgesteld aan ambassadepersoneel van overeenkomstige rang. Hierbij is aangesloten bij het Verdrag van Wenen inzake diplomatiek verkeer van 1961. Dit verdrag geeft recht op vrijstelling van diverse belastingen, waaronder het forfaitaire rendement op vermogen dat wordt aangehouden buiten Nederland, ook al staat daar geen belastingheffing elders in Europa tegenover. Voor deze regeling is gekozen om Nederland als vestigingsland voor internationale volkenrechtelijke organisaties aantrekkelijk te houden. </antwoord>
      <antwoord nummer="3">De tijdsduur van verschillende vrijstellingen is in principe voor stafleden van overeenkomstige rang identiek aan die voor ambassadepersoneel. Een aantal privileges kent voor de hoogste diplomatieke rangen geen tijdsduur, terwijl deze voor de lagere rangen wel van toepassing is. </antwoord>
      <antwoord nummer="4">Met betrekking tot voorrechten en immuniteiten wordt in het volkenrecht onderscheid gemaakt tussen buitenlandse werknemers enerzijds en werknemers die de nationaliteit van het gastland hebben of daar duurzaam verblijven anderzijds. Dit verschil is geenszins het gevolg van de regeling, maar vindt zijn basis mede in het Verdrag van Wenen inzake diplomatiek verkeer. Ook in andere landen wordt dit onderscheid gehanteerd. </antwoord>
      <antwoord nummer="5">Naar aanleiding van het IBO rapport is besloten het beleid ten aanzien van internationale organisaties zoveel mogelijk te stroomlijnen, door het verdrag van Wenen inzake Diplomatiek verkeer 1961 van overeenkomstige toepassing te verklaren. De consequentie hiervan is dat het mogelijk is dat vermogen van internationale ambtenaren onbelast blijft. </antwoord>
      <antwoord nummer="6">Doel en strekking van de Europese spaarrenterichtlijn (hierna ESRR) is het mogelijk maken dat inkomsten uit spaargelden in de vorm van rentebetaling die in een lidstaat wordt verricht aan uiteindelijk gerechtigden die een natuurlijk persoon zijn en hun fiscale woonplaats in een andere lidstaat hebben, effectief worden belast overeenkomstig het nationale recht van de laatstgenoemde lidstaat (zie artikel 1, lid 1 van de ESRR). De ESRR laat onverlet de mogelijkheden van de lidstaten om dergelijke inkomsten naar nationaal recht onbelast te laten. In zoverre is de regeling niet in strijd met de ESRR. </antwoord>
      <antwoord nummer="7">Ja. Als naast het inkomen dat op grond van de zetelovereenkomst is vrijgesteld van Nederlandse belastingheffing, geen ander belastbaar inkomen wordt genoten, dan bestaat er in Nederland geen basis om een belastingplichtige uit te nodigen tot het doen van aangifte. Toezending van een aangiftebrief/biljet blijft in dat geval achterwege. Omdat op dit moment geen zicht bestaat op het in Nederland belastbare inkomen kan nu niet gezegd worden om hoeveel internationale ambtenaren het gaat. </antwoord>
      <antwoord nummer="8">De aanvullende verdragen, die als uitvoering van kabinetsbeleid in de vorm van een notawisseling aan de betreffende organisaties zijn voorgelegd, worden niet voor goedkeuring voorgelegd aan de Kamer. Dit vindt zijn grond in de Rijkswet goedkeuring en bekendmaking verdragen, die stelt in artikel 7, aanhef en onder a, dat goedkeuring van de Staten Generaal niet is vereist indien het een verdrag betreft, waarvoor dit bij wet is bepaald. Deze wet is de wet van 24 december 1947, houdende goedkeuring van de toetreding van het door de Algemene Vergadering van de Verenigde Naties op 13 februari 1946 aangenomen Verdrag nopens de voorrechten en immuniteiten van de Verenigde Naties (Stb. H 452). Artikel 3 van die wet bevat een machtiging voor het toekennen van een standaard pakket aan privileges en immuniteiten aan andere organisaties (en hun personeel) dan de VN. De Staten Generaal zullen conform artikel 13 van de Rijkswet goedkeuring en bekendmaking verdragen zo spoedig mogelijk na totstandkoming van de desbetreffende verdragen hierover per brief worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
