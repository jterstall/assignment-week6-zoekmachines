<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over tandheelkundige boorkoppen. (Ingezonden 19 september 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3768
</item>
         <item attribuut="Inhoud">Vragen betreffen een patent op een reinigingssysteem voor hand- en hoekstukken (tandheelkundige boorkoppen), aangevraagd door de Nederlandse Maatschappij ter bevordering van de Tandheelkunde (NMT), en mogelijke risico's van besmetting van patiënten bij niet goed steriliseren of desinfecteren van deze boorkoppen.</item>
         <item attribuut="Rubriek">Gezondheidszorg (Medische hulpmiddelen) Gezondheidszorg (Tandheelkunde)</item>
         <item attribuut="Trefwoorden">Medische hulpmiddelen Tandheelkunde</item>
         <item attribuut="Vindplaats">Kamervragen met antwoord 1996-1997, nr. 103, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1996-10-10</item>
         <item attribuut="Datum_indiening">1996-09-19</item>
         <item attribuut="Document-id">KVR3768</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="207" allpagenumbers="207 208" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="103" onderwerp="" indiendatum="1996-09-19">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="10 oktober 1996) Opmerking vooraf. Alvorens in concreto op de vragen in te gaan stel ik vast dat deze vooral handelen over interne aangelegenheden van de Nederlandse Maatschappij tot bevordering der Tandheelkunde (NMT). Ik ben dan ook voor de beantwoording te rade gegaan bij deze organisatie. Men heeft mij loyaal de gevraagde informatie ter beschikking gesteld en deze is in het onderstaande weergegeven. Waar het de interne aangelegenheden van de NMT betreft kan ik uiteraard geen verantwoordelijkheid dragen.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de Nederlandse Maatschappij tot Bevordering der Tandheelkunde (NMT) in 1994 een patent aangevraagd voor apparatuur ter desinfectie van tandheelkundige boorkoppen waarbij de risico’s die een patie¨nt loopt indien tandheelkundige boorkoppen niet goed worden gesteriliseerd of gedesinfecteerd, zijn vermeld? </vraag>
      <vraag nummer="2">Is de NMT betrokken bij het ontwikkelen van desinfectie- apparatuur voor tandheelkundige boorkoppen? Zijn noch deze ontwikkeling noch de patentaanvrage ter goedkeuring aan de Algemene Ledenvergadering voorgelegd? </vraag>
      <vraag nummer="3">Komen de gelden voor bovenstaande ontwikkeling uit het zogenaamde promillagefonds, terwijl tegelijkertijd de NMT bij het ministerie een subsidieaanvrage heeft ingediend voor het financieren van de bewuste patentaanvrage? </vraag>
      <vraag nummer="4">Hoe groot was de aangevraagde subsidie? Hebt u dit verzoek gehonoreerd? </vraag>
      <vraag nummer="5">Wat is de bedoeling van de NMT indien zij het patent ook werkelijk verkrijgt? </vraag>
      <vraag nummer="6">Heeft de NMT een internationale jury benaderd om een genomineerde firma geen hoofdprijs toe te kennen «omdat zij zelf met een ontwikkeling bezig is»? Maakt een van de aanvragers van het patent deel uit van de Werkgroep Infectie Preventie (WIP)? Is dit mogelijk de reden waarom er nog steeds geen door de WIP goedgekeurde thermodes- infectoren voor boorkoppen op de markt zijn? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De NMT heeft in 1994 patent aangevraagd op een reinigingssysteem voor hand- en hoekstukken, de door u bedoelde boorkoppen. Het aangevraagde patent behelst een reinigingsprocedure met behulp van een te ontwikkelen apparaat. De NMT verwacht dat met dit systeem de reiniging van hand- en hoekstukken belangrijk kan worden vereenvoudigd en verbeterd, zodanig dat het instrumentarium met minder handelingen en veel sneller dan met de nu beschikbare hulpmiddelen weer gereed is voor gebruik bij een volgende patie¨nt. Daarnaast verwacht de NMT dat de relatief kostbare hand- en hoekstukken op deze wijze minder snel slijten en dus minder vaak vervangen hoeven te worden. Hoewel ook met de bestaande procedure en hulpmiddelen het risico van kruisbesmetting zeer klein, zo niet verwaarloosbaar is, sluit de NMT in haar patentaanvraag niet uit dat met haar ontwerp nog betere resultaten worden bereikt. Zulks is in overeenstemming met de richtlijn voor hygie¨ne in tandartspraktijken zoals neergelegd in het «Advies Werkgroep Infectie Preventie Tandheelkunde» dat in 1995 aan mij is uitgebracht. Dat advies bevatte de aanbeveling om de hand- en hoekstukken ook inwendig goed te reinigen waarna termische desinfectie voldoende effectief is om mogelijke besmettingswegen te blokkeren. De NMT heeft gemeend met haar initiatief tot de ontwikkeling van dit reinigingssysteem een wezenlijke bijdrage te kunnen geven aan de implementatie van de hygie¨nerichtlijn. </antwoord>
      <antwoord nummer="2">De NMT stelt zich, onder meer, de bevordering der tandheelkunde ten doel en is daarom actief in bijvoorbeeld het ontwikkelen en implementeren van kwaliteitsbeleid, deskundigheidsbevordering en het stimuleren van technologische ontwikkelingen. Onder dit laatste kan worden begrepen de NMT-betrokkenheid bij de ontwikkeling van het reinigingssysteem voor hand- en hoekstukken zoals ik in mijn antwoord op de vorige vraag heb beschreven. De ontwikkeling van het systeem voor optimalisering van infectiepreventie behoort tot de werkzaamheden van de NMT-werkgroep Technologie en behoeft geen goedkeuring van de Algemene Ledenvergadering. Daarom zijn de betreffende ontwikkeling en de patentaanvrage niet aan de ledenvergadering voorgelegd. Zoals te doen gebruikelijk zijn de patentaanvragen openbaar. De Nederlandse patentaanvraag ligt sinds 1 december 1995 ter inzage bij het Bureau van de Industrie¨le Eigendommen, Patentlaan 2, 2288 EE Rijswijk. De Europese patentaanvraag is op 2 november 1995 gepubliceerd in het European Patent Bulletin, redactie: European Patent Office, Erhardtstrasse 27, D-80331 Mu¨nchen, Duitsland. </antwoord>
      <antwoord nummer="3 en 4">De middelen van het promillagefonds dat door de NMT wordt beheerd, worden aangewend voor de financiering van diverse NMT-activiteiten, die een meer algemeen belang dienen, zoals het stimuleren van technologische ontwikkelingen. De NMT heeft met mijn ministerie overleg gevoerd over mogelijke subsidie¨ring van de ontwikkeling van het reinigingssysteem; er is echter nooit een feitelijke subsidieaanvraag ingediend. </antwoord>
      <antwoord nummer="5">De NMT hoopt met de ontwikkeling van het reinigingssysteem te bereiken dat er op zo kort mogelijke termijn een effectief reinigingsapparaat tegen een redelijke prijs beschikbaar komt ten behoeve van de tandheelkundige praktijk. De NMT zal, nadat gebleken is dat het systeem werkzaam is en het patent verleent, het ontwerp zo snel mogelijk beschikbaar stellen aan alle producenten die er belangstelling voor hebben tegen een redelijke vergoeding ter compensatie van de voorgefinancierde ontwikkelingskosten. </antwoord>
      <antwoord nummer="6">De NMT is op geen enkele wijze betrokken geweest bij een prijsvraag of competitie op dit gebied. Er is geen andere aanvrager van een patent zoals door de NMT is neergelegd. Het patent is aangevraagd door de rechtspersoon NMT en dus niet door een natuurlijk persoon. Overigens is de NMT niet vertegenwoordigd in de WIP. Wel maakten enkele deskundigen op het gebied van de tandheelkundige praktijk, op voordracht van de NMT, deel uit van de subcommissie van de WIP die speciaal voor de problematiek in de tandheelkundige praktijk was ingesteld. Dezelfde personen zijn vanwege hun deskundigheid uiteraard ook betrokken geweest bij de voorbereiding van de patentaanvrage, maar de subcommissie als zodanig heeft geen enkele bemoeienis gehad met de bedoelde aanvrage. Ten overvloede vermeld ik hierbij nog dat het resultaat van de werkzaamheden van deze subcommissie inhoudelijk door de Gezondheidsraad is getoetst en door de NMT en de WIP zelve is goedgekeurd voordat het advies, zoals ik in mijn antwoord op vraag 1 heb vermeld, aan mij werd uitgebracht. De WIP formuleert richtlijnen voor infectiepreventie in de praktijk van de gezondheidszorg maar voert geen keuring van instrumentarium uit. Al met al is het niet aannemelijk dat, als gevolg van de door u veronderstelde redenen, het gewenste reinigingssysteem nog niet op de markt is. De NMT heeft mij medegedeeld dat zij dit initiatief juist zelf heeft genomen om het reinigingssysteem zo snel mogelijk voor de tandheelkundige praktijk beschikbaar te krijgen. </antwoord>
      <noten afkomstig="antwoord"/>
   </antwoorden>
</kvr>
