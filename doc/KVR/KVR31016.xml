<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over fraude door colportage. (Ingezonden 31 januari 2008);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31016
</item>
         <item attribuut="Inhoud">Vragen naar aanleiding tv-programma 'Opgelicht' (29 januari 2008) waaruit blijkt dat ondernemers onder druk contracten afsluiten. Indiener wil weten of het juist is dat kleine ondernemers zijn uitgesloten van bescherming door de Wet oneerlijke handelspraktijken. Indiener wijst op een uitspraak van de rechter van 11 juni 2006 dat kleine ondernemers wel zijn beschermd door genoemde wet. Is de rechterlijke uitspraak voldoende of moeten er aanvullende maatregelen genomen worden?</item>
         <item attribuut="Rubriek">Bedrijfsleven en industrie (Midden- en kleinbedrijf) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Colportage Ondernemers</item>
         <item attribuut="Vindplaats">Kamervragen met antwoord 2007-2008, nr. 1454, Tweede Kamer</item>
         <item attribuut="Vraagnr_bij_indiening">2070810160</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2008-02-26</item>
         <item attribuut="Datum_indiening">2008-01-31</item>
         <item attribuut="Document-id">KVR31016</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3113" allpagenumbers="3113 3114" vetnummer="2070810160" code="0708tkkvr1454" lopendefooter="Tweede Kamer, vergaderjaar 2007–2008, Aanhangsel" filenaam="KVR31016" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1454" onderwerp="" indiendatum="2008-01-31">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-02-26">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op het tv-programma waaruit blijkt dat ondernemers onder druk contracten afsluiten? <voetnoot nummer="1"/>
      </vraag>
      <vraag nummer="2">Is het waar dat kleine ondernemers geen bescherming kennen door de wet oneerlijke handelspraktijken? Zo ja, waarom is er voor gekozen kleine ondernemers hiervan uit te sluiten? Ziet u in het licht van deze problematiek aanleiding om de wet aan te passen op dit punt? </vraag>
      <vraag nummer="3">Is het waar dat door een uitspraak van de kantonrechter op 11 juni 2006 kleine ondernemers tegenwoordig ook bescherming genieten van de colportagewet? Zo neen, waarom niet? Zo ja acht u deze bescherming door de uitspraak van de rechter voldoende of deelt u de mening dat aanvullende maatregelen nodig zijn? Kunt u uw antwoord toelichten? </vraag>
      <vraag nummer="4">Welke stappen gaat u ondernemen om de bescherming van kleine ondernemers tegen agressieve verkooppraktijken te verbeteren? </vraag>
      <noten afkomstig="vraag">
         <noot nummer="1" datum="2008-01-29" bron="Opgelicht">Opgelicht, 29 januari 2008</noot>
      </noten>
   </vragen>
   <antwoorden aantal="4">
      <antwoord nummer="1">Ik heb met belangstelling kennisgenomen van het tv-programma. </antwoord>
      <antwoord nummer="2">Het wetsvoorstel oneerlijke handelspraktijken (Kamerstukken I 2007/08, 30 928, A) ziet alleen op de bescherming van consumenten tegen oneerlijke handelspraktijken. Dit is in overeenstemming met de richtlijn oneerlijke handelspraktijken. Kleine bedrijven die worden benadeeld door oneerlijke handelspraktijken, kunnen hiertegen optreden op basis van bestaande mogelijkheden in het burgerlijk recht (zoals onrechtmatige daad, dwaling of bedrog) of kunnen aangifte doen van oplichting of verduistering bij de politie. De vraag of kleine ondernemers dezelfde bescherming nodig hebben als consumenten tegen oneerlijke handelspraktijken vergt een afweging die, gelet op het niveau van rechtsbescherming, het beste op Europees niveau kan worden gemaakt. Recent is de Europese Commissie gestart met het herzien van acht consumentenrichtlijnen (de herziening van het consumentenacquis) waarin de Commissie ook het vraagstuk van de uitbreiding van de definitie van consument meeneemt. Afhankelijk van de voorstellen die de Commissie in dat kader zal doen, zal het kabinet het vraagstuk rond de bestaande rechtsbescherming van zelfstandigen in vergelijking met die van consumenten meenemen (Kamerstukken 2007/08, 31 311, nr 1, pp. 15-16). </antwoord>
      <antwoord nummer="3">In het vonnis van 11 januari 2006 kende de rechtbank Rotterdam, sector kanton (LJN: AU9755), de bescherming van de Colportagewet toe aan de desbetreffende kleine ondernemer rekening houdend met de specifieke omstandigheden van het geval. Blijkens vaste rechtspraak over colportage gericht op de kleine ondernemer beoordeelt de rechter van geval tot geval, rekening houdend met de concrete omstandigheden, of de kleine ondernemer al dan niet wordt beschermd door de Colportagewet (zgn. reflexwerking). De acquisitiefraude met domeinnamen die aan de orde was in het genoemde tv-programma, is gepleegd door middel van telefonische verkoopgesprekken. De Colportagewet is niet van toepassing op telefonische verkoop. Waar sprake is van oplichting, dient dat door middel van het strafrecht te worden aangepakt. </antwoord>
      <antwoord nummer="4">De overheid en het bedrijfsleven hebben gezamenlijk het Actieprogramma Veilig Ondernemen ontwikkeld om criminaliteit tegen het bedrijfsleven terug te dringen. Een van de projecten is gericht op het aanpakken van Acquisitiefraude. Het project Acquisitiefraude beoogt ondernemers weerbaarder en bewuster te maken van hun eigen mogelijkheden om te voorkomen dat men slachtoffer wordt van oplichting. In dit project werken het Ministerie van Justitie en het Openbaar Ministerie samen met het Steunpunt Acquisitiefraude (www.fraudemeldpunt.nl). Het Steunpunt Acquisitiefraude is een private instelling en is het landelijke meldpunt voor advertentiefraude en acquisitiefraude. Iedere organisatie die zich gedupeerd of misleid acht door «bedrijven» op het gebied van advertentiecontracten, vermelding op websites, vermelding in internetgidsen en spooknota’s, kan zich bij het steunpunt melden. Het steunpunt geeft indien gewenst juridische hulp en (preventieve) adviezen op het gebied van advertentiefraude. Ook is het steunpunt behulpzaam bij het doen van aangifte van advertentiefraude of acquisitiefraude bij de juiste opsporings- en vervolgingsinstanties. Blijkens een mededeling op de website van het steunpunt, heeft de Stichting Steunpunt Acquisitiefraude inmiddels aangifte gedaan tegen het in het tv-programma genoemde bedrijf. </antwoord>
      <noten afkomstig="antwoord"/>
   </antwoorden>
</kvr>
