<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer en Tang (beiden PvdA) aan de minister van Sociale Zaken en Werkgelegenheid over vastgoedfraude bij een pensioenfonds. (Ingezonden 19 november 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30362
</item>
         <item attribuut="Inhoud">Vragen naar aanleiding artikel 'Philips vastgoedfraude nog veel omvangrijker' (De Telegraaf, 15 november 2007): indieners willen weten of er verband bestaat tussen de omvang van een pensioenfonds enerzijds en de mate van effectief toezicht en de kans op fraude anderzijds. Welke wettelijke verplichtingen bestaan er voor pensioenfondsen om fraude door eigen personeel te voorkomen, dan wel (in geval het voorkomt) op te sporen?</item>
         <item attribuut="Rubriek">Criminaliteit en openbare orde (Fraude) Inkomen en rechtspositie (VUT en pensionering)</item>
         <item attribuut="Trefwoorden">Fraude Pensioenfondsen</item>
         <item attribuut="Vindplaats">Kamervragen met antwoord 2007-2008, nr. 861, Tweede Kamer</item>
         <item attribuut="Vraagnr_bij_indiening">2070804980</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Hamer Tang</persoon>
         </item>
         <item attribuut="Datum_reaktie">2007-12-11</item>
         <item attribuut="Datum_indiening">2007-11-19</item>
         <item attribuut="Document-id">KVR30362</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1839" allpagenumbers="1839 1840" vetnummer="2070804980" code="0708tkkvr861" lopendefooter="Tweede Kamer, vergaderjaar 2007–2008, Aanhangsel" filenaam="KVR30362" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="861" onderwerp="" indiendatum="2007-11-19">
         <vrager partij="PvdA" oorsprong="parlement">Hamer Tang</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-12-11">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel Philips vastgoedfraude nog veel omvangrijker? <voetnoot nummer="1"/>
      </vraag>
      <vraag nummer="2">Kunt u, zonder specifiek op deze casus in te gaan, in zijn algemeenheid zeggen hoe het gesteld is met de kwaliteit van het interne integriteitbeleid, de zogenaamde compliance functie, van pensioenfondsen? </vraag>
      <vraag nummer="3">Is er een verband tussen de omvang van een pensioenfonds enerzijds en de mate van effectief toezicht en de kans op fraude anderzijds? </vraag>
      <vraag nummer="4">Welke wettelijke organisatorische verplichtingen bestaan er voor pensioenfondsen om fraude door eigen personeel te voorkomen en om deze, als dat desondanks plaatsvindt, zo vroeg mogelijk op te sporen? </vraag>
      <vraag nummer="5">Heeft De Nederlandsche Bank naast zijn rol als financieel toezichthouder op de pensioenfondsen, ook een rol in het toezicht op de interne compliance functie van pensioenfondsen? </vraag>
      <vraag nummer="6">Wie draagt, in het geval van fraude met pensioenpremies van werknemers, de uiteindelijke financiële schade die daaruit voortvloeit? </vraag>
      <vraag nummer="7">Is het denkbaar dat een pensioenfonds in financiële problemen komt door dit soort fraude? Wat is het effect van de fraude bij het Philips pensioenfonds op de dekkingsgraad? </vraag>
      <noten afkomstig="vraag">
         <noot nummer="1" datum="2007-11-15" bron="De Telegraaf">De Telegraaf, 15 november 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het toezicht van De Nederlandsche Bank (DNB) op het interne integriteitsbeleid is de laatste jaren meer marktgericht, prospectief, principegebaseerd, efficiënt en risico-georiënteerd geworden. Dit heeft de risico-orientatie en het risico-bewustzijn op in de sector zelf gestimuleerd en daarmee de risicobeheersing van de pensioenfondsen, ook op het gebied van integriteit. Integriteitsrisico is tevens een speerpunt van de toezichtactiviteiten van DNB de komende periode. </antwoord>
      <antwoord nummer="3">Het is de verantwoordelijkheid van het bestuur van een fonds om de organisatie zo in te richten dat een beheerste en integere bedrijfsvoering (inclusief intern toezicht) wordt gewaarborgd. Een fonds is verplicht om beleid voeren dat is gericht op het duurzaam beheersen van de financiële en niet-financiële risico’s. Dat houdt in dat het bestuur ten aanzien van het integriteitsrisico bijvoorbeeld een risicoanalyse en beleid moet maken en moet implementeren. Op grond van de Pensioenwet dient de organisatie van de pensioenuitvoerder zodanig te zijn ingericht dat een goed bestuur is gewaarborgd, waardoor er in ieder geval verantwoording wordt afgelegd aan de aanspraak- en pensioengerechtigden en de werkgever; daarvoor dient bij pensioenfondsen een verantwoordingsorgaan te zijn ingericht; en er dient intern toezicht te zijn georganiseerd. Met het formuleren van de Principes voor goed pensioenbestuur (Stichting van de Arbeid, 16 december 2005) die per 1 januari 2008 als eis gaan gelden, zijn er ook uitgangspunten geformuleerd met betrekking tot het kritisch bezien van het eigen functioneren van (het bestuur van) een pensioenfonds door onafhankelijke deskundigen. Zo heeft bijvoorbeeld het intern toezicht de taak een oordeel te vormen over de wijze waarop er door het bestuur wordt omgegaan met de risico’s op langere termijn. DNB voert het toezicht risico-georiënteerd uit. Dit houdt in dat toezichtmiddelen vooral worden ingezet op de plaatsen waar de risico’s, rekening houdend met de interne beheersingsmaatregelen bij de instellingen, het grootst zijn. Dit betekent niet dat het toezicht op de ene instelling minder effectief is dan op de andere. Het doel is dat het publiek kan rekenen op adequaat toezicht in termen van risicobeheersing. Daarbij hoeft de toezichtaanpak niet in alle gevallen hetzelfde te zijn. Naarmate een instelling complexer (en groter) van aard is, zal DNB meer toezichtcapaciteit inzetten om tot de benodigde inzichten te komen. Meer informatie over deze risico-orientatie kan worden gevonden in het visie document van DNB (Visie DNB toezicht 2006–2010, De Nederlandsche Bank, 2006). </antwoord>
      <antwoord nummer="4">Zonder uitputtend te willen zijn, worden hierna de voornaamste verplichtingen geïdentificeerd: Het bestuur van een pensioenfonds is gehouden zijn organisatie zodanig in te richten dat een goed bestuur gewaarborgd is, waardoor er in ieder geval sprake is van intern toezicht (artikel 33 van de Pensioenwet) en een integere bedrijfscultuur. Artikel 33 van de Pensioenwet, in samenhang met artikel 11 van het Besluit uitvoering Pensioenwet en Wet verplichte beroepspensioenregeling, verankert tevens de principes van goed pensioenbestuur (Principes voor goed pensioenfondsbestuur, Stichting van de Arbeid,, 16 december 2005) welke uitgangspunten vaststelt met betrekking tot besturing, verantwoording en het intern toezicht van pensioenuitvoerders. De organisatie van een pensioenfonds moet zodanig zijn ingericht dat een beheerste en integere bedrijfsvoering is gewaarborgd (artikel 143 van de Pensioenwet). In dit kader moet een pensioenfonds zelf een analyse maken van de risico’s en daarnaar zijn taakuitvoering inrichten. Het pensioenfonds kan zelf bepalen welke maatregelen moeten worden getroffen gelet op de risico’s die het loopt. Voorts moeten niet alleen de interne organisatie en administratie goed op orde zijn, maar dient het fonds ook de risico’s die gepaard gaan met pensioenen in kaart brengen en beleid, procedures en maatregelen vaststellen en uitvoeren om deze risico’s te beheersen . Dit beleid moet zijn gericht zijn op het duurzaam beheersen van financiële en niet-financiële risico’s. Het bestuur zal er tevens voor moeten zorgen dat de organisatie-inrichting en de procedures en maatregelen zodanig worden bijgesteld dat gesignaleerde tekortkomingen en gebreken worden opgeheven. Specifieke eisen zijn ook gesteld voor: 1. integriteitsrisico (waaronder fraude), waarbij het bestuur (i) een systematische analyse van deze risico’s uitvoert of laat uitvoeren, (ii) een integriteitbeleid opstelt aan de hand van de resultaten en (iii) zorgt voor de uitvoering hiervan (artikel 19 van het Besluit financieel toetsingskader pensioenfondsen); 2. belangenverstrengeling: Het bestuur moet ervoor zorgen dat het fonds over procedures en maatregelen beschikt met betrekking tot het tegengaan van verstrengelingen van privé-belangen met de belangen van het fonds. Ook moet het fonds beschikken over een gedragscode die voor bestuurders en medewerkers van het fonds voorschiften geeft ter voorkoming van belangenconflicten en van misbruik en oneigenlijk gebruik van de bij het fonds aanwezige informatie of zaken (artikel 20 van het Besluit financieel toetsingskader pensioenfondsen. Daarnaast zijn eisen gesteld ten aanzien van beleid, deskundigheid en betrouwbaarheid (artikel 105 van de Pensioenwet). </antwoord>
      <antwoord nummer="5">DNB is belast met het prudentieel en materieel toezicht. Prudentieel toezicht is toezicht gericht op de normen ten aanzien van de financiële soliditeit van pensioenfondsen en het bijdragen aan de financiële stabiliteit van de sector van pensioenfondsen. Materieel toezicht is toezicht gericht op alle normen in de Pensioenwet die geen onderdeel uitmaken van gedragstoezicht (waarmee de Autoriteit Financiële Markten is belast) of prudentieel toezicht. Dit geldt als uitgangspunt voor het risicogebaseerd-toezicht. Zie ook antwoord op vraag 4. </antwoord>
      <antwoord nummer="6">In eerste instantie zal een fonds de schade proberen te verhalen op de fraudeur. Of dit in een concreet geval mogelijk is, is mede afhankelijk van de vraag op welke wijze en door wie de fraude is gepleegd (b.v. uitbesteed vermogensbeheer). Mocht verhaal niet mogelijk zijn, dan zal het fonds zelf uiteindelijk de financiële schade moeten dragen. </antwoord>
      <antwoord nummer="7">Fraude kan een pensioenfonds in financiële problemen brengen. Daarbij zij wel aangetekend dat de omvang van de fraude dan wel heel groot moet zijn in relatie tot de omvang van een pensioenfonds, die vaak meerdere miljarden euro’s bedraagt. Ten aanzien van de nu voorliggende kwestie heeft het Philips Pensioenfonds onlangs een bericht naar haar deelnemers gestuurd (27 november jl.) waarin de voorzitter van het College van Beheer (lees «het bestuur») het volgende daarover vermeldt: «Om te kunnen bepalen of het Fonds schade heeft geleden, wie daar eventueel verantwoordelijk voor is en op wie die schade mogelijk kan worden verhaald, is allereerst inzicht nodig in wat er zich precies heeft afgespeeld. Het College van Beheer heeft besloten hiernaar een onafhankelijk onderzoek in te laten stellen door een deskundige partij.» «Pas als de feiten geheel duidelijk zijn, zal het College besluiten over verdere stappen met als doel maximale helderheid in deze kwestie te verschaffen.» Overigens verzekert de voorzitter in dezelfde brief dat de (toekomstige) pensioenbetalingen door dit incident niet in gevaar zijn en dat de financiële positie van het fonds «zeer gezond» is. </antwoord>
      <noten afkomstig="antwoord"/>
   </antwoorden>
</kvr>
