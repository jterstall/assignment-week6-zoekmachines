<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer en Dijsselbloem (beiden PvdA) aan de minister van Onderwijs, Cultuur en Wetenschap over de moslimdocent die weigert mannen een hand te geven. (Ingezonden 18 september 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26542
</item>
         <item attribuut="Inhoud">Het zou wenselijk zijn als de overheid een kader aanreikt over wat gedragscodes kunnen behelzen en wat niet kan worden verlangd van personeel en leerlingen.</item>
         <item attribuut="Rubriek">Basisonderwijs (Onderwijspersoneel) Cultuur en taal (Overig) Voortgezet onderwijs (Onderwijspersoneel)</item>
         <item attribuut="Trefwoorden">Godsdiensten Onderwijsgevenden</item>
         <item attribuut="Vindplaats">Kamervragen met antwoord 2006-2007, nr. 132, Tweede Kamer</item>
         <item attribuut="Vraagnr_bij_indiening">2050619350</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2006-10-06</item>
         <item attribuut="Datum_indiening">2006-09-18</item>
         <item attribuut="Document-id">KVR26542</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="283" allpagenumbers="283 284" vetnummer="2050619350" code="0607tkkvr132" lopendefooter="Tweede Kamer, vergaderjaar 2006–2007, Aanhangsel" filenaam="KVR26542" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="132" onderwerp="" indiendatum="2006-09-18">
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-10-6">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht over een moslimdocent die weigert mannen een hand te geven? <voetnoot nummer="1"/>
      </vraag>
      <vraag nummer="2">Deelt u de mening dat de directeur van deze docent steun verdient voor zijn inzet om op zijn school een heldere gedragscode te introduceren om zo een goed klimaat op de school te houden? Zo neen, waarom niet? </vraag>
      <vraag nummer="3">Deelt u de mening dat docenten verplicht kunnen worden basale omgangsvormen, vastgelegd in een heldere en bij iedereen bekende gedragscode, na te leven en daarmee tevens een voorbeeldfunctie te vervullen voor de leerlingen? </vraag>
      <vraag nummer="4">Welke initiatieven ontplooit u om directies en besturen van scholen die werken aan dergelijke gedragscodes, te ondersteunen in de vormgeving en in de handhaving ervan? </vraag>
      <vraag nummer="5">Vindt u het gewenst dat de onduidelijkheid over wat de schoolleiding in een gedragscode aan voorschriften mag opnemen voor medewerkers en leerlingen, ertoe leidt dat van geval tot geval de Commissie Gelijke behandeling achteraf om een oordeel gevraagd moet worden? Ware het niet beter wanneer daar ter ondersteuning van de scholen meer duidelijkheid over kwam? </vraag>
      <vraag nummer="6">Bent u bereid de scholen een kader aan te reiken over wat gedragscodes kunnen behelzen en wat, bijvoorbeeld met het oog op de godsdienstvrijheid, niet kan worden verlangd van personeel en leerlingen? </vraag>
      <noten afkomstig="vraag">
         <noot nummer="1" datum="2006-09-9" bron="Trouw">Trouw, 9 september 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik waardeer de inspanningen die het Vader Rijn College verricht om een goed schoolklimaat te bevorderen. De op deze school geldende omgangscode draagt hieraan bij. Deze omgangscode is opgesteld door de Stichting Openbaar Voortgezet Onderwijs Nuovo, die het bevoegd gezag vormt van het Vader Rijn College. De code is opgesteld ter bestrijding van intimidatie, racisme en geweld en ter bevordering van integratie van groepen die dreigen achtergesteld of gediscrimineerd te worden of dat al zijn. In de code is onder meer aangegeven dat Nuovo zich actief inzet om in Nederland geldende normen en waarden uit te dragen naar de leerlingen van haar scholen. De omgangscode van Nuovo is bedoeld voor iedereen die bij Nuovo is betrokken: leerlingen, ouders, docenten, onderwijsondersteunend personeel en schoolleiding. Ik vind deze gedragscode een goed voorbeeld van de manier waarop scholen en schoolbesturen hun visie op bovengenoemde onderwerpen kenbaar kunnen maken aan de betrokkenen. </antwoord>
      <antwoord nummer="3">Uiteraard hebben docenten een voorbeeldfunctie voor leerlingen en is het belangrijk dat zij, net als leerlingen, ouders en onderwijsondersteunend personeel, weten welke omgangsvormen op de school dienen te worden nageleefd. Een omgangscode zoals die op het Vader Rijn College is ingevoerd is hiervan een goed voorbeeld. Wat betreft het naleven van gedragscodes door docenten en ander personeel is echter de relatie tussen het bevoegd gezag als werkgever en het personeelslid als werknemer van belang. Afspraken over de rechten en plichten van het onderwijspersoneel, waaronder ook afspraken begrepen kunnen worden die voorvloeien uit de op de school gehanteerde gedragscodes, worden immers gemaakt in het kader van deze arbeidsrelatie. Het is dus niet aan mij om te bepalen welke gevolgen worden verbonden aan het eventueel niet naleven van gedragscodes. </antwoord>
      <antwoord nummer="4">Scholen en schoolbesturen maken al werk van een gedragscode. Dit blijkt ook uit de Veiligheidsmonitor 2006; bijna 95% van het bevraagde onderwijspersoneel heeft aangegeven dat er op de school afspraken zijn over gewenst en ongewenst gedrag. </antwoord>
      <antwoord nummer="5">Scholen moeten ten aanzien van gedragscodes eigen keuzes kunnen maken die aansluiten op de eigen situatie. Hogere wetgeving, zoals die op het terrein van de gelijke behandeling, is uiteraard leidend. Voor zover er verschil van mening bestaat over de inhoud dan wel de toepassing van de gedragscodes in relatie tot de eerdergenoemde wetgeving, kan toetsing aan die wetgeving plaatsvinden. Jurisprudentie kan vervolgens de uitvoeringspraktijk ondersteunen. Het is onmogelijk om in alle gevallen vooraf duidelijkheid te verkrijgen over de toelaatbaarheid van een gedraging in het kader van de gelijke behandelingswetgeving. Ik vind het dan ook positief dat het Vader Rijn College zich tot de Commissie Gelijke Behandeling heeft gewend. </antwoord>
      <antwoord nummer="6">Deze kaders zijn bepaald door hogere wetgeving, zoals de wetgeving voor gelijke behandeling. Zie verder het antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
