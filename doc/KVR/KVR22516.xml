<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Justitie over criminaliteit onder tweede en derde generatie allochtonen. (Ingezonden 26 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22516
</item>
         <item attribuut="Inhoud">Zijn er recente cijfers bekend over het relatieve aandeel van tweede en derde generatie allochtonen in de in Nederland gepleegde criminaliteit?</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Minderheden)</item>
         <item attribuut="Trefwoorden">Criminaliteit Minderheden</item>
         <item attribuut="Vindplaats">Kamervragen met antwoord 2004-2005, nr. 1186, Tweede Kamer</item>
         <item attribuut="Vraagnr_bij_indiening">2040506950</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2005-03-17</item>
         <item attribuut="Datum_indiening">2005-01-26</item>
         <item attribuut="Document-id">KVR22516</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2515" allpagenumbers="2515 2516" vetnummer="2040506950" code="0405tkkvr1186" lopendefooter="Tweede Kamer, vergaderjaar 2004–2005, Aanhangsel" filenaam="KVR22516" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1186" onderwerp="" indiendatum="2005-01-26">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="17 maart 2005), zie ook Aanhangsel Handelingen nr. 943, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2 3">Bent u bekend met het bericht <voetnoot nummer="1"/>over allochtone jongeren die de ruiten van een lijkwagen kapot sloegen op het moment dat medewerkers van het Universitair Medisch Centrum Utrecht het stoffelijk overschot van een oude vrouw wilden ophalen, het bericht <voetnoot nummer="2"/>over allochtone jongeren die hulpdiensten hinderden terwijl zij het leven van een 39-jarige man probeerden te redden, en het bericht <voetnoot nummer="3"/>over relschoppende allochtone jongeren die door de politie Hoog Catherijne moesten worden uitgedreven? </vraag>
      <vraag nummer="2">Beschikt u, naast de reeds bekende cijfers over het geboorteland en nationaliteit van gedetineerde criminelen, over recente criminaliteitscijfers/metingen over de jaren 2003 en/of 2004 waaruit duidelijk wordt wat het relatieve aandeel van tweede en derde generatie allochtonen in de in Nederland gepleegde criminaliteit is? Zo neen, waarom niet? Zo ja, bent u bereid deze cijfers aan de Kamer te zenden? </vraag>
      <vraag nummer="3">Wordt op dit moment in de politieregisters in geval van aangifte aangetekend of de vermeende dader/verdachte tweede of derde generatie allochtoon is? Zo neen, waarom niet? Deelt u de mening dat een dergelijke registratie raadzaam is omdat hierdoor een feitelijk en helder beeld kan worden verkregen van het precieze aandeel van tweede en derde generatie allochtonen in de in Nederland gepleegde criminaliteit waardoor het negatieve beeld dat in de media over allochtonen en criminaliteit is ontstaan wellicht kan worden bijgesteld? </vraag>
      <vraag nummer="4">Bent u bereid een criminologisch onderzoek naar eventuele specifieke kenmerken en oorzaken van de criminaliteit en verstoringen van de openbare orde gepleegd door tweede en derde generatie allochtonen te laten uitvoeren? </vraag>
      <noten afkomstig="vraag">
         <noot nummer="1" datum="2005-01-14" bron="De Telegraaf">De Telegraaf, 14 januari 2005</noot>
         <noot nummer="2" datum="2005-01-18" bron="De Telegraaf">De Telegraaf, 18 januari 2005</noot>
         <noot nummer="3" datum="2005-01-21" bron="Novum-nieuws">Novum-nieuws, 21 januari 2005</noot>
      </noten>
   </vragen>
   <antwoorden aantal="4">
      <antwoord nummer="1">Ik ben bekend met de eerste twee berichten. Wat betreft het derde bericht wordt hier vermoedelijk gedoeld op het persbericht van Novum nieuws van 28 januari 2005. Indien dit het geval is, ben ik ook bekend met dit bericht. </antwoord>
      <antwoord nummer="2">Zeer binnenkort zend ik de Kamer de resultaten van een onderzoek, dat in mijn opdracht is uitgevoerd door het WODC en het CBS. Dit onderzoek geeft o.a. meer inzicht in de etnische herkomst in de totale populatie van verdachten in 2002. Hierin wordt ook het aandeel van tweede generatie allochtonen zichtbaar. Ik overweeg een dergelijk onderzoek periodiek te laten plaatsvinden zodat trends zichtbaar kunnen worden. Recentere landelijke gegevens zijn niet beschikbaar. Medio 2005zijn de benodigde politiegegevens over 2003 beschikbaar. In de politiesystemen wordt alleen de nationaliteit van een verdachte geregistreerd als onderdeel van de persoonsgegevens. Ik zie geen aanleiding om het geboorteland van ouders toe te voegen aan de algemene gegevens over een verdachte. Als dit in het opsporingsonderzoek relevant blijkt, komt het daarin vanzelf aan de orde. </antwoord>
      <antwoord nummer="3">Nee, in de politiesystemen wordt niet systematisch bijgehouden of een verdachte tweede of derde generatie allochtoon is. De politie registreert informatie over de dader/verdachte voorzover noodzakelijk voor goede uitvoering van de politietaak: handhaving van de openbare orde, strafrechtelijke handhaving van de rechtsorde en hulpverlening (Wet Politieregisters, art. 4, lid 1 en 2). Een statistisch beeld krijgen van het precieze aandeel van tweede en derde generatie allochtonen in de in Nederland gepleegde criminaliteit is geen primaire politietaak. Om die reden heb ik opdracht gegeven aan het WODC om bovengenoemd onderzoek te verrichten (zie mijn antwoord op vraag 2). Hoewel de opdracht voor dit onderzoek primair betrekking had op het mede zichtbaar maken van de betrokkenheid bij criminaliteit van de tweede generatie allochtonen, is door de onderzoekers nagegaan of dezelfde informatie ook kan worden verkregen over de derde generatie. Hierbij heeft men geconstateerd dat deze groep in het onderzoeksjaar landelijk gezien in absolute aantallen te klein is voor het doen van statistisch relevante uitspraken. </antwoord>
      <antwoord nummer="4">Met het in het antwoord op vraag 2 genoemde onderzoek wordt een eerste aanzet gegeven met betrekking tot een criminaliteitspatroon op basis van de in de politieregistratie en CBS-registratie beschikbare kenmerken. Meer inzicht in de achterliggende processen en mechanismen bij diverse groepen acht ik gewenst. Ik zal met het WODC de mogelijkheden nagaan voor een vervolgonderzoek. </antwoord>
      <noten afkomstig="antwoord"/>
   </antwoorden>
</kvr>
