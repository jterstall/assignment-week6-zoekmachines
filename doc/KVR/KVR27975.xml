<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over de campagne gerommel met gifgrond. (Ingezonden 4 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27975
</item>
         <item attribuut="Inhoud">Vragen naar aanleiding bericht over campagne illegale grondtransporten van de Stichting Meld Misdaad Anoniem (Teletekst pagina 109, 3 april 2007): milieuteams van de politie zouden gemeld hebben dat er op grote schaal wordt gerommereld met gifgrond, hegeen aanleiding zou zijn voor de start van genoemde camagne. Indiener herinnert de minister van VROM aan de bezwaren bij de behandeling van het wetsvoorstel Wijziging van de Wet bodembescherming met het oog op nieuwe regels voor de toepassing van bouwstoffen, grond en baggerspecie. Hij vraagt de minister of ze de mening deelt, dat de wetswijziging het nu gemelde 'gerommel met gifgrond' in de hand zal werken. Zijn er controles en handhavingsacties gevoerd naar aanleiding van de meldingen, en zo ja: wat is daarvan het resultaat geweest?</item>
         <item attribuut="Rubriek">Milieu (Bodemverontreiniging) Milieu (Milieudelicten)</item>
         <item attribuut="Trefwoorden">Bodemverontreiniging Milieudelicten</item>
         <item attribuut="Vindplaats">Kamervragen met antwoord 2006-2007, nr. 1407, Tweede Kamer</item>
         <item attribuut="Vraagnr_bij_indiening">2060711520</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-05-02</item>
         <item attribuut="Datum_indiening">2007-04-04</item>
         <item attribuut="Document-id">KVR27975</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2993" allpagenumbers="2993 2994" vetnummer="2060711520" code="0607tkkvr1407" lopendefooter="Tweede Kamer, vergaderjaar 2006–2007, Aanhangsel" filenaam="KVR27975" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1407" onderwerp="" indiendatum="2007-04-4">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-05-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de campagne illegale grondtransporten van de Stichting Meld Misdaad Anoniem? <voetnoot nummer="1"/>
      </vraag>
      <vraag nummer="2">Bent u bekend met meldingen van milieuteams van de politie dat er op grote schaal wordt gerommeld met gifgrond en dat die meldingen aanleiding zijn voor het starten van de campagne? Zo ja, hoeveel meldingen zijn er gedaan, om hoeveel gevallen van gerommel gaat het en waar vonden die plaats? </vraag>
      <vraag nummer="3">Herinnert u zich de bezwaren bij de behandeling van het wetsvoorstel Wijziging van de Wet bodembescherming met het oog op nieuwe regels voor de toepassing van bouwstoffen, grond en baggerspecie? Deelt u de mening dat de wetswijziging het gerommel met gifgrond, zoals nu wordt gemeld, in de hand zal werken? </vraag>
      <vraag nummer="4">Zijn er controles en handhavingsacties uitgevoerd naar aanleiding van de meldingen? Zo ja, hoeveel en welke? Om welke delicten gaat het en welke sancties zijn hiervoor opgelegd? </vraag>
      <vraag nummer="5">Op welke wijze bent u betrokken bij de campagne? Welke stappen gaat u ondernemen naar aanleiding van de meldingen die naar aanleiding van de campagne binnen komen? </vraag>
      <noten afkomstig="vraag">
         <noot nummer="1" datum="2007-04-3" bron="Teletekst pagina 109">Teletekst pagina 109, 3 april 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het Interregionaal Milieuteam van de politieregio’s Amsterdam-Amstelland/Gooi- en Vechtstreek voert deze campagne samen met de Stichting Meld Misdaad Anoniem. De campagne is erop gericht om chauffeurs te stimuleren om mogelijk illegale grondtransporten te melden door te wijzen op de gezondheidsrisico’s. De campagne is gestart op 3 april jl en kende twee actieweken. </antwoord>
      <antwoord nummer="2">Mij is bekend dat er op basis van mogelijke misstanden bij transporten met verontreinigde grond een campagne werd gestart. In 2006 heeft de politie in de regio Amsterdam-Amstelland 25.770 transporten gecontroleerd, bij 105 daarvan ging het over grondtransporten. In 29 gevallen zijn overtredingen geconstateerd en is er een proces-verbaal opgemaakt. Onder vraag 4 wordt ingegaan over de verdere onderverdeling van deze processen-verbaal. </antwoord>
      <antwoord nummer="3">Ja. Er waren bezwaren tegen het transporteren van verontreinigde grond omdat dit ongewenste verspreiding van verontreiniging in de hand zou werken. De voormalige staatssecretaris heeft in zijn antwoord aangegeven dat toepassing van verontreinigde grond moet voldoen aan het wettelijk kader en dat daarmee de transporten verantwoord zijn. Tekortkomingen bij de transporten met verontreinigde grond zullen door het behandelde en goedgekeurde voorstel juist niet in de hand worden gewerkt. Het wetsvoorstel is de basis voor een herziening van de regelgeving die onder meer gaat over de toepassing van grond. Nieuwe regels zijn opgenomen in het Besluit bodemkwaliteit dat dit jaar in werking zal treden. De verwachting is dat hiermee de regelgeving beter uitvoerbaar en handhaafbaar wordt. Daarnaast zal de implementatie van deze wetgeving gepaard gaan met een extra inspanning van de VROM-Inspectie. Door niet alleen naar individuele toepassingen te kijken maar ook de hele keten in ogenschouw te nemen, waarvoor de meldingsplicht een belangrijk instrument is, verwacht ik dat illegale grondtransporten beter zichtbaar worden en effectiever kunnen worden aangepakt. De wetswijziging zal het gerommel met deze grond naar mijn mening niet in de hand werken maar juist tegengaan door een duidelijk toetsingskader en betere handhavingsmogelijkheden. </antwoord>
      <antwoord nummer="4">De meldingen zijn een gevolg van controles door de politie in 2006. Er is bij 29 van de 105 grondtransporten een proces-verbaal opgemaakt. In 22 gevallen ging het om een verkeersovertreding of was er sprake van overbelading. Van de overige 7 transporten waren er bij 4 de vervoersdocumenten niet in orde. Bij de andere 3 was de transportvergunning (NIWO) niet in orde. Naar aanleiding van de meldingen heeft namens Politie Nederland het Interregionaal Milieuteam Amsterdam-Amstelland/Gooi- en Vechtstreek het initiatief genomen om de campagne te starten. Deze campagne leidt mogelijk tot meldingen van chauffeurs. </antwoord>
      <antwoord nummer="5">Als minister ben ik niet rechtstreeks betrokken bij de campagne. De meldingen die worden gedaan bij de Stichting Meld Misdaad Anoniem worden doorgegeven aan de politie en andere opsporingsdiensten, zoals de VROM Inlichtingen- en Opsporingsdienst (VROM-IOD). Een melding kan aanleiding geven tot de start van een opsporingsonderzoek. Ook kan een melding worden toegevoegd aan een lopend onderzoek. De aanpak van illegale grondtransporten is één van de door het Landelijk Overleg Milieuhandhaving (LOM) vastgestelde prioriteiten. De VROM-Inspectie heeft in opdracht van het LOM een Interventiestrategie voor bodemsanering en grondstromen ontwikkeld. Dat houdt in dat toezicht plaatsvindt door in samenwerking met de betrokken handhavingspartners te kijken naar de kritische schakels in de gehele keten: van het ontgraven tot en met het toepassen. Het uitwisselen van informatie over onder andere recidivisten is daarbij van groot belang. Bovendien is een centraal toezichtloket bodem opgezet. Hier wordt onder andere informatie over overtredingen verzameld van alle partijen die dat aanbieden en van waaruit handhavingsacties kunnen worden uitgezet. </antwoord>
      <noten afkomstig="antwoord"/>
   </antwoorden>
</kvr>
