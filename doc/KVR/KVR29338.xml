<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de ministers van Justitie en van Onderwijs, Cultuur en Wetenschap over subsidiëring van verheerlijking van misdadigers. (Ingezonden 5 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29338
</item>
         <item attribuut="Inhoud">Vragen naar aanleiding van bericht (De Telegraaf. 4 juli 2007) over de subsidie van de gemeente Arnhem voor een film waarin jeugdige ex-criminelen hun eigen misdaden (waaronder roofovervallen) naspelen. De gemeente zou hier geld voor gebruikt hebben dat door de rijksoverheid ter beschikking gesteld is. De nonchalante houding van de criminelen kan worden uitgelegd als verheerlijking van hun misdadige gedrag. Indiener vraagt de ministers van Justitie en OCW om het geld terug te vorderen van Arnhem.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Cultuur en taal (Overig) Overheidsfinanciën (Gemeentelijke financiën) Welzijn (Jeugdigen)</item>
         <item attribuut="Trefwoorden">Films Gemeentefinanciën Jeugdcriminaliteit Subsidies</item>
         <item attribuut="Vindplaats">Kamervragen met antwoord 2006-2007, nr. 2654, Tweede Kamer</item>
         <item attribuut="Vraagnr_bij_indiening">2060720130</item>
         <item attribuut="Afkomstig_van">Justitie (JUS) Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-09-12</item>
         <item attribuut="Datum_indiening">2007-07-05</item>
         <item attribuut="Document-id">KVR29338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5621" allpagenumbers="5621 5622" vetnummer="2060720130" code="0607tkkvr2654" lopendefooter="Tweede Kamer, vergaderjaar 2006–2007, Aanhangsel" filenaam="KVR29338" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2654" onderwerp="" indiendatum="2007-07-5">
         <vrager partij="PVV" oorsprong="parlement">De Roon</vrager>
         <vraagt-aan>de ministers van Justitie en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="12 september 2007), zie ook Aanhangsel Handelingen nr. 2445, vergaderjaar 2006–2007">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de ministers van Onderwijs, Cultuur en Wetenschap en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat de gemeente Arnhem een subsidie heeft verstrekt voor een film waarin jeugdige ex-criminelen hun eigen misdaden (waaronder roofovervallen) naspelen? <voetnoot nummer="1"/>
      </vraag>
      <vraag nummer="2">Deelt u de mening dat de overheid in het geheel geen projecten behoort te subsidiëren, waarin criminelen in staat worden gesteld om hun criminele loopbaan onder de aandacht van het publiek te brengen? Beseft u dat dit pijnlijk voor de slachtoffers is en dat dit de nonchalante en «stoere» houding van deze criminelen over hun eigen wandaden, wordt uitgelegd als een verheerlijking van dat misdadige gedrag? Zo ja, bent u bereid om deze subsidieverstrekking in de scherpst mogelijke bewoordingen te veroordelen? Zo neen, waarom niet? </vraag>
      <vraag nummer="3">Is voor deze subsidiëring geld gebruikt dat de rijksoverheid aan de gemeente Arnhem ter beschikking heeft gesteld? Zo ja, wordt dit geld teruggevorderd van de gemeente Arnhem? Zo neen, waarom niet? </vraag>
      <vraag nummer="4">Gaat de rijksoverheid voortaan bij het verstrekken van gelden aan gemeenten, die door de gemeenten kunnen worden aangewend voor subsidiëring, nadere voorwaarden stellen die verhinderen dat de gemeenten het geld aan producenten van producten als deze film ter beschikking kunnen stellen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-07-4" bron="De Telegraaf">De Telegraaf, 4 juli 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik deel uw mening niet. De DVD die is gemaakt onder de naam Doekoe’s en Jonko heeft juist als doel de bewustwording onder betrokken jongeren te vergroten en een criminele loopbaan te voorkomen. Aan het hele traject hebben ca. 50 jongeren deelgenomen met verschillende achtergronden. De hoofdpersonen uit de film hebben hun straf uitgezeten en zijn daarna betrokken bij het filmproject. Hun medewerking aan dit project is voor hen zelf belangrijk maar draagt ook bij aan het realistische beeld dat de film wil scheppen. De film wordt momenteel tevens gebruikt voor training van hulpverleners en professionals die met deze doelgroep en problematiek te maken hebben. </antwoord>
      <antwoord nummer="3">Uit navraag bij de gemeente Arnhem blijkt dat subsidie aan het project is verleend uit eigen middelen. Tevens is er door het ministerie van Justitie vanuit de stimuleringsregeling initiatieven van derden inzake integratie van etnische groepen subsidie verstrekt aan het project. Het projectvoorstel paste binnen de doelstellingen van deze stimuleringsregeling. Met het aantreden van dit kabinet valt deze regeling onder de verantwoordelijkheid van de minister voor Wonen, Wijken en Integratie. Van het terugvorderen van geld is geen sprake. </antwoord>
      <antwoord nummer="4">De inkomsten van gemeenten bestaan met name uit eigen middelen en een uitkering uit het gemeentefonds. Gemeenten zijn autonome overheden en hebben een eigen verantwoordelijkheid voor de besteding van de financiële middelen. Zij kunnen subsidies verstrekken op basis van gemeentelijke criteria en voorwaarden. De gemeenteraad heeft hier kaderstellende en controlerende bevoegdheden. Het Rijk heeft daarover geen zeggenschap. Voor subsidieregelingen vanuit het Rijk zijn reeds voorwaarden en een beoordelingskader opgesteld. </antwoord>
      <noten afkomstig="antwoord"/>
   </antwoorden>
</kvr>
