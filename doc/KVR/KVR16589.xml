<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de onrust bij Connexxion. (Ingezonden 15 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16589
</item>
         <item attribuut="Inhoud">Aanbesteding in de openbaar vervoerssector heeft geleid tot grote onrust bij werknemers van Connexion. De vraag heeft betrekking op de algemene aanpak inzake bedrijfsovernames in de openbaar vervoerssector en de gevolgen voor het personeel.</item>
         <item attribuut="Rubriek">Arbeid (Arbeidsomstandigheden) Bedrijfsleven en industrie (Concentraties) Verkeer, vervoer en waterstaat (Openbaar vervoer)</item>
         <item attribuut="Trefwoorden">Arbeidsomstandigheden Concentraties Openbaar vervoer</item>
         <item attribuut="Vindplaats">Kamervragen met antwoord 2002-2003, nr. 273, Tweede Kamer</item>
         <item attribuut="Vraagnr_bij_indiening">2020301760</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-11-04</item>
         <item attribuut="Datum_indiening">2002-10-15</item>
         <item attribuut="Document-id">KVR16589</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="569" allpagenumbers="569 570" vetnummer="2020301760" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16589" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="273" onderwerp="" indiendatum="2002-10-15">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-11-4">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw mening over het bericht «Overstap naar BBA zorgt voor onrust»? <voetnoot nummer="1"/>
      </vraag>
      <vraag nummer="2">Deelt u de mening dat de gevolgen voor het personeel bij deze aanbesteding uitermate slordig geregeld zijn? Zo nee, waarom niet? Zo ja, kunt u hier iets aan doen? </vraag>
      <vraag nummer="3">Vindt u het niet onwenselijk dat de buschauffeurs met andere arbeidsomstandigheden te maken krijgen door de aanbesteding? Zo nee, waarom niet? Zo ja, wat voor maatregelen gaat u hiertegen nemen? </vraag>
      <vraag nummer="4">Vindt u het terecht dat de chauffeurs van Connexxion geen inspraak hebben bij het overgaan van de aanbesteding naar BBA? Zo ja, waarom? Zo nee, hoe gaat u deze inspraak bij toekomstige aanbestedingen verbeteren? </vraag>
      <vraag nummer="5">Bent u bereid om maatregelen tegen de ontstane onrust te nemen, nu er nog zoveel soortgelijke overnames aankomen? Zo ja, wat voor maatregelen gaat u nemen? Zo nee, waarom niet? </vraag>
      <vraag nummer="6">Kunt u inzichtelijk maken wat de kosten van een dergelijke overname zullen zijn, waarbij onder andere te denken valt aan de kosten voor nieuwe stallingen, extra reiskosten voor personeel en de aanschaf van nieuwe bussen? </vraag>
      <vraag nummer="7">Vindt u dat uit deze praktijksituatie blijkt dat de regelgeving rondom aanbestedingen te kort schiet? Zo nee, waarom niet? </vraag>
      <vraag nummer="8">Bent u bereid de evaluatie van de Wet Personenvervoer 2000 versneld uit te voeren? Zo nee, waarom niet? Zo ja, op welke termijn kunnen we deze evaluatie verwachten? </vraag>
      <noten afkomstig="vraag">
         <noot nummer="1" datum="2002-10-2" bron="Het Parool">Het Parool, 2 oktober 2002</noot>
      </noten>
   </vragen>
   <antwoorden aantal="8">
      <antwoord nummer="1">Het betreffende bericht in het Parool van 2 oktober jl. geeft melding van een «gedwongen overstap». Het spijt mij dat vanwege de tijdelijke onzekerheid de werknemers zich kennelijk zorgen maken over de overstap. </antwoord>
      <antwoord nummer="2">De overstap van het personeel naar een andere werkgever is het gevolg van de aanbestedingen zoals die in de Wet personenvervoer 2000 zijn voorgeschreven. In tegenstelling tot de suggestie in de vraag ben ik van mening dat in deze wet de gevolgen voor het personeel zorgvuldig zijn geregeld. Bij de introductie van marktwerking is, mede na discussie in de Tweede Kamer en op basis van de speciaal hiervoor ingestelde Commissie Laan, duidelijk rekening gehouden met de sociale aanvaardbaarheid ervan; de aanbesteding zou niet mogen leiden tot baanverlies en verlies van arbeidsvoorwaarden bij individuele werknemers. In de wet is daarom een aparte paragraaf opgenomen, die de positie van het personeel regelt bij overgang van een concessie van de ene naar de andere vervoerder. Voor de bepaling van de personeelsleden die het betreft, is aangesloten bij de regelgeving rond het collectief ontslag. De regeling die in deze personeelsparagraaf beschreven is, komt er in grote lijnen op neer dat de nieuwe concessiehouder al het personeel dat aan de concessie valt toe te rekenen in dienst moet nemen. Tevens gaan de rechten en verplichtingen van het personeel bij overgang van een concessie mee over (artikel 37 lid 1). Het personeel heeft daarmee een garantie op een baan bij de nieuwe vervoerder en blijft in ieder geval voor het eerste jaar vallen onder de werkingssfeer van de op dat moment geldende CAO of ambtelijke rechtspositieregeling. </antwoord>
      <antwoord nummer="3">Ik ben gezien bovenstaande antwoorden, anders dan de vraag suggereert, niet van mening dat de arbeidsomstandigheden voor het personeel anders worden; het personeel krijgt wel een nieuwe werkgever, maar houdt ingevolge de wet, dezelfde CAO. Het kan echter niet anders zijn dan dat na verloop van tijd, tijdens de looptijd van de concessie, de CAO op de gebruikelijke wijze aangepast wordt. Dit is dan natuurlijk weer onderwerp van overleg met de vakbonden. </antwoord>
      <antwoord nummer="4">Anders dan de vraag suggereert, ontbreken naar mijn mening inspraakmogelijkheden niet. De chauffeurs hebben via de vakbonden een wijze van inspraak. In de Wet personenvervoer 2000 is namelijk een algemene overlegverplichting tussen de oude en nieuwe concessiehouder en de vakbonden opgenomen (artikel 40) en er is een mogelijkheid voor de partijen om door middel van een overeenkomst andere afspraken te maken over de overgang van het personeel en de arbeidsvoorwaarden dan het principe dat het personeel overgaat naar de nieuwe vervoerder (artikel 36 lid 2). </antwoord>
      <antwoord nummer="5">Gezien mijn eerdere antwoorden ben ik van mening dat het niet op de weg van de rijksoverheid ligt om verdere maatregelen te nemen omtrent de overgang van personeel bij de overgang van concessies. De bestaande regelgeving biedt het personeel immers een garantie op een goed arbeidsvoorwaardenpakket. Dit laat in de praktijk echter onverlet dat onrust ontstaat, als gevolg van een tijdelijke onzekerheid. Het is de verantwoordelijkheid van de oude en nieuwe concessiehouder, om door goed overleg met de werknemers c.q. de vakbonden de onrust zoveel mogelijk weg te nemen. </antwoord>
      <antwoord nummer="6">Ik beschik niet over dergelijke cijfers, dit hangt af van de feitelijke situatie en zal van geval tot geval verschillen. De vervoerbedrijven zullen hiervan overigens wel op de hoogte zijn, maar zien dergelijke cijfers als vertrouwelijk. Zij zullen hiermee rekening (moeten) houden tijdens het indienen van offertes in het aanbestedingstraject. </antwoord>
      <antwoord nummer="7">Zoals eerder aangegeven ben ik van mening dat in de Wet personenvervoer 2000 de gevolgen voor het personeel zorgvuldig zijn geregeld. Bij het opstellen van de regels is er ook vanuit gegaan dat de werknemers binnen de grenzen van redelijkheid en billijkheid bereid en in staat zijn positief mee te werken aan de veranderingen. </antwoord>
      <antwoord nummer="8">Voor mij is dit geen aanleiding de evaluatie te versnellen. Ik zal het aspect van de personeelsoverdracht zeker onderdeel laten uitmaken van de evaluatie. Het is echter juist goed voor de evaluatie eerst enige praktijkervaring op te doen, zowel qua effecten voor bijvoorbeeld de reiziger, als processen rondom overdracht en personeel. Voor een gedegen evaluatie zijn nodig: – voldoende gebieden van uiteenlopende aard waar aanbesteding heeft plaatsgevonden en – een looptijd van enkele jaren, zodat de effecten van de exploitatie van het openbaar vervoer door de winnende concessiehouder zichtbaar worden. Ik vind het dan ook niet zinvol de Wet Personenvervoer 2000 sneller te evalueren en de evaluatie eerder dan de in de wet opgenomen datum (1-12-2004) aan de Tweede Kamer aan te bieden. </antwoord>
      <noten afkomstig="antwoord"/>
   </antwoorden>
</kvr>
