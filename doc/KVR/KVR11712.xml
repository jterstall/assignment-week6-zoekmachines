<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Defensie, de minister van Buitenlandse Zaken en de staatssecretaris van Economische Zaken over leveranties van F-16's aan de Verenigde Arabische Emiraten. (Ingezonden 4 april 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11712
</item>
         <item attribuut="Inhoud">Vragen over berichten in resp. Defense News (20 maart j.l.) en Algemeen Dagblad (10 januari j.l.) over de verkoop van Nederlandse F-16 vliegtuigen aan de Verenigde Arabische Emiraten en de begeleiding ter plaatse door Nederlandse militairen. Herdruk i.v.m. wijziging in adressering.</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Militaire vliegtuigen Verenigde Arabische Emiraten</item>
         <item attribuut="Vindplaats">Kamervragen met antwoord 1999-2000, nr. 1296, Tweede Kamer</item>
         <item attribuut="Vraagnr_bij_indiening">299000940H</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-05-23</item>
         <item attribuut="Datum_indiening">2000-04-04</item>
         <item attribuut="Document-id">KVR11712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2899" allpagenumbers="2899 2900" vetnummer="2990009400" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11712" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1296" onderwerp="" indiendatum="2000-04-4">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Defensie, de minister van Buitenlandse Zaken en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="23 mei 2000), zie ook Aanhangsel Handelingen nr. 1166, vergaderjaar 1999–2000">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de minister van Buitenlandse Zaken en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Dutch Offer the U.A.E. 20 Used F-16A/Bs»? <voetnoot nummer="1"/>
      </vraag>
      <vraag nummer="2">Vinden er onderhandelingen plaats met de Verenigde Arabische Emiraten (VAE) over de verkoop van Nederlandse F-16’s? Zo ja, kunt u toelichten over hoeveel F-16’s het gaat en in welk stadium de onderhandelingen zich bevinden? </vraag>
      <vraag nummer="3">Is het waar dat er binnenkort afgevaardigden van het ministerie van Defensie een bezoek zullen brengen aan de VAE of kort geleden hebben gebracht? Zo ja, was het doel van dit bezoek om verder te onderhandelen over deze transactie? Zo nee, wat is of was dan het doel van dit bezoek? </vraag>
      <vraag nummer="4" voetnoot="2">Hebben militaire autoriteiten in Dubai gevraagd om medewerkers van de Nederlandse luchtmacht om de training en de omscholing van het personeel te begeleiden bij deze eventuele aankoop? Zo ja, bent u van plan Nederlandse militairen naar de VAE te sturen? <voetnoot nummer="2"/>
      </vraag>
      <vraag nummer="5">Nemen de Verenigde Arabische Emiraten niet deel aan het Verenigde Naties wapenregister? Zo ja, op welke wijze zal dit meegenomen worden in de uiteindelijke beslissing te leveren aan dit land, gezien de recentelijke invoering van de toetsing aan het VN-wapenregister als onderdeel van criterium 6 in het Nederlands wapenexportbeleid? </vraag>
      <vraag nummer="6">Geeft Amnesty International aan dat er in de VAE frequent schendingen van mensenrechten voorkomen? Zo ja, deelt u dan de mening dat vergunningaanvragen voor leveranties van militaire goederen aan dit land, gezien de geest van het Nederlands wapenexportbeleid, niet afgegeven moeten worden? </vraag>
      <vraag nummer="7">Is de VAE in een instabiele regio, c.q. spanningsgebied gelegen? Zo nee, waarop baseert u die mening? Zo ja, deelt u dan de mening dat vergunningaanvragen voor leveranties van militaire goederen aan dit land, gezien de geest van het Nederlandse wapenexportbeleid, niet afgegeven moeten worden? </vraag>
      <vraag nummer="8">Deelt u de mening dat er in de VAE geen sprake is van democratie? Is het oprichten van vakbonden en politieke partijen er verboden? Vinden er geen verkiezingen plaats? Zijn allerlei grondrechten beknot (geen vrijheid van meningsuiting, vrijheid van vergadering, gebrekkige rechtspraak)? Zo ja, deelt u dan de mening dat vergunningaanvragen voor leveranties van militaire goederen aan dit land, gezien de geest van het Nederlands wapenexportbeleid, niet afgegeven moeten worden? </vraag>
      <noten afkomstig="vraag">
         <noot nummer="1" datum="2000-03-20" bron="Defense News">Defense News, 20 maart 2000</noot>
         <noot nummer="2">AD 10 januari 2000 * I.v.m. wijziging in adressering</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Met de Verenigde Arabische Emiraten (VAE) worden door vertegenwoordigers van het ministerie van Defensie besprekingen gevoerd over de verkoop van twintig overtollige F-16’s. Die gesprekken hebben voor een deel plaatsgevonden in de VAE. De eerste aanzet tot deze besprekingen dateert uit 1993, toen de VAE Nederland benaderde over de mogelijkheid overtollige F-16’s te kopen. Deze besprekingen zijn thans in een stroomversnelling gekomen. </antwoord>
      <antwoord nummer="4">Bij verkoop van overtollig materieel is het veelal noodzakelijk de klant te assisteren bij de opleiding van personeel. In beginsel gebeurt dat in Nederland. Soms is het nodig ter plaatse aanvullende assistentie te verlenen. Of een en ander bij eventuele verkoop van F-16’s aan de VAE het geval zal zijn, is thans nog niet te beoordelen. </antwoord>
      <antwoord nummer="5 t/m 8">De toets op deelname aan het VN-wapenregister wordt, blijkens de brief van 22 februari 2000 van de minister van Buitenlandse Zaken en de staatssecretaris van Economische Zaken (vergaderjaar 1999–2000, kamerstuk 22 054 nr. 47), uitgevoerd in het kader van de toets op het zesde criterium van het wapenexportbeleid, waarin het gedrag van het land van eindbestemming tegenover de internationale gemeenschap wordt getoetst. Aldus zal ook geschieden ten aanzien van eventuele leveranties aan de VAE. De VAE zijn een betrouwbare partner in de internationale gemeenschap, doch nemen niet deel aan het VN-wapenregister. Dit gegeven zal derhalve in de context van het zesde criterium in negatieve zin meewegen in de totaalafweging bij een besluit over het verlenen van een vergunning voor de eventuele uitvoer van militaire goederen naar dat land. Het tweede criterium van het wapenexportbeleid toetst de gevolgen van de voorgenomen uitvoer aan de mensenrechtensituatie in het land van eindbestemming. Een vergunning wordt niet verleend indien een duidelijk risico bestaat dat de goederen gebruikt zullen worden voor binnenlandse onderdrukking of mensenrechtenschendingen. Deze afweging wordt gemaakt met inachtneming van de aard van de goederen. In dit verband kan niet worden gesteld dat van een dergelijk risico sprake is. Ook de rapportages van Amnesty International (o.a. het Jaarboek 1999) wijzen niet in deze richting. Het vierde criterium van het wapenexportbeleid toetst de gevolgen van de voorgenomen uitvoer voor de vrede, veiligheid en stabiliteit in de regio. Een vergunning wordt niet verleend indien een duidelijk risico bestaat dat het materieel voor agressie jegens een ander land zal worden gebruikt, of dat er kracht mee zal worden bijgezet aan territoriale aanspraken. De VAE hebben weliswaar aanspraken op drie door Iran in 1971 bezette eilanden in de Golf, maar deze geven geen aanleiding tot spanningen tussen de beide landen, die doen vrezen voor een gewapend conflict. Overigens heeft de minister van Buitenlandse Zaken op 18 mei jongstleden de Kamer en notitie over de toepassing van dit zogenoemde spanningsgebiedcriterium doen toekomen. De VAE kennen geen democratie in de westerse zin des woords. Zo is het verboden om politieke partijen en vakbonden op te richten en is de vrijheid van meningsuiting beperkt. De vraag of een land een democratie in westerse zin is, vormt echter geen apart criterium van het wapenexportbeleid. Wel toetst het derde criterium van het wapenexportbeleid de interne situatie in het land van eindbestemming op het bestaan van spanningen of gewapende conflicten. Indien de in de vraagstelling genoemde factoren aanleiding zouden geven tot het ontstaan van dergelijke spanningen of conflicten, zou de toets op het derde criterium negatief moeten uitpakken. Daarvan is in het geval van de VAE echter geen sprake. Voorzover de in de vraag genoemde kwesties zouden leiden tot schendingen van mensenrechten, zij verwezen naar bovenstaande opmerkingen over het tweede criterium van het wapenexportbeleid. Op basis van bovenstaande overwegingen ten aanzien van het over het algemeen positieve gedrag van de VAE ten opzichte van de internationale gemeenschap, het ontbreken van interne spanningen, de situatie met betrekking tot de mensenrechten alsmede de regionale omstandigheden, zou het totaaloordeel over een eventuele vergunningaanvraag voor de uitvoer van F-16 vliegtuigen naar de VAE op dit moment alles afwegende positief luiden. Het is ook op grond van deze overweging dat de besprekingen met de VAE zijn voortgezet. </antwoord>
      <noten afkomstig="antwoord"/>
   </antwoorden>
</kvr>
