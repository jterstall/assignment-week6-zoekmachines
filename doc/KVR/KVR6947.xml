<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over marteling van een Nederlander door de Franse politie. (Ingezonden 9 april 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6947
</item>
         <item attribuut="Rubriek">Criminaliteit en openbare orde (Politie) Internationale betrekkingen (Verenigde Naties)</item>
         <item attribuut="Trefwoorden">Mensenrechten Mishandeling Politie</item>
         <item attribuut="Vindplaats">Kamervragen met antwoord 1997-1998, nr. 1099, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1998-04-16</item>
         <item attribuut="Datum_indiening">1998-04-09</item>
         <item attribuut="Document-id">KVR6947</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2251" allpagenumbers="2251 2252" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6947" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1099" onderwerp="" indiendatum="1998-04-9">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1998-04-16">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van de klacht van de Nederlandse Marokkaan Ahmed S., dat hij door Franse agenten op ernstige wijze is gemarteld en dat pas vijf jaar later de Franse autoriteiten hiernaar een onderzoek hebben ingesteld? Wat is uw standpunt hierover? </vraag>
      <vraag nummer="2">Hoe luidde de uitspraak van de Europese Commissie voor de Rechten van de Mens, die de klacht heeft doorgestuurd naar het Europese Hof voor de Rechten van de Mens? Richt de klacht zich ook tegen zijn strafrechtelijke procedure, waarbij hij in hoger beroep geen advocaat heeft toegewezen gekregen? </vraag>
      <vraag nummer="3">Is de Nederlandse staat gevraagd zich als partij te voegen in deze klachtenprocedure bij het Europese Hof voor de Rechten van de Mens? Door wie is dit verzoek gedaan? Zult u hierop ingaan? Wat zijn uw overwegingen? </vraag>
      <vraag nummer="4">Deelt u de mening dat het van belang is dat Europese landen elkaar durven aanspreken op mensenrechtenschendingen, ook wanneer het gaat om de behandeling in gevangenissen? Zo ja, op welke wijze doet u dit, of bent u voornemens dit te doen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De klacht van de heer S. is mij bekend. Tevens is mij bekend dat een onderzoek in Frankrijk naar de klacht reeds lang geleden is aangevangen, maar tot op heden geen zichtbaar resultaat heeft gehad. Daarnaast is de klacht onderwerp geweest van een rapport van de Europese Commissie voor de Rechten van de Mens. Mijn standpunt dienaangaande moge blijken uit onderstaande antwoorden. </antwoord>
      <antwoord nummer="2">De Europese Commissie voor de Rechten van de Mens heeft unaniem vastgesteld dat Frankrijk de artikelen 3 en 6 lid 1 van het Europese Verdrag voor de Rechten van de Mens heeft geschonden. Deze schending werd veroorzaakt door de mishandeling door Franse politiefunctionarissen (artikel 3), en vervolgens het onthouden aan klager van de mogelijkheid om zijn recht te halen binnen een redelijke termijn (artikel 6 lid 1). De oorspronkelijke klacht had eveneens betrekking op enkele andere elementen, waaronder het achterwege blijven van toewijzing van een advocaat tijdens het hoger beroep. Deze onderdelen van de klacht zijn echter door de Commissie niet ontvankelijk verklaard en kunnen bijgevolg geen rol spelen in de Hofprocedure. </antwoord>
      <antwoord nummer="3">Op 17 maart 1998 zond de griffier van het Europese Hof voor de Rechten van de Mens het rapport van de Europese Commissie voor de Rechten van de Mens naar de Nederlandse regering, met het verzoek aan te geven of de regering wil deelnemen in de procedure tegen Frankrijk, welke door de Commissie bij het Hof is aangespannen. Nederland komt dit recht toe aangezien de klager een Nederlands onderdaan is. De regering heeft de griffier inmiddels laten weten gebruik te zullen maken van haar recht om te interveniëren. Daarbij heeft voorop gestaan de ernst van de veronderstelde schendingen, in het bijzonder de schending van artikel 3, alsmede de wens om het Hof van dienst te zijn bij het bepalen van de meest wenselijke vorm van genoegdoening, indien het Hof tot schending zou concluderen. De regering acht het relevant om tegenover het Hof de bereidheid uit te spreken om de tenuitvoerlegging van de vrijheidsstraf van de heer S. over te nemen. </antwoord>
      <antwoord nummer="4">Reeds uit het antwoord op vraag 3 moge blijken dat ik het van belang acht dat Europese (en andere) landen elkaar durven aanspreken op mensenrechtenschendingen. In het onderhavige geval heb ik, naast de voorgenomen interventie in de Straatsburgse procedure, tevens de Nederlandse ambassade te Parijs geïnstrueerd het ongenoegen van de regering over de onderhavige aangelegenheid rechtstreeks over te brengen aan de Franse autoriteiten. Ik moge daaromtrent verwijzen naar mijn antwoord op vragen van de leden Van Oven en Valk. </antwoord>
      <noten afkomstig="antwoord"/>
   </antwoorden>
</kvr>
