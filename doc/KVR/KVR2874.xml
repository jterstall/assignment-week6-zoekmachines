<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksman en Van Heemst (beiden PvdA) over het dienstpistool de Walther P5 (ingezonden 26 februari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2874
</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Handwapens Politie</item>
         <item attribuut="Vindplaats">Kamervragen met antwoord 1995-1996, nr. 923, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">Dijksman</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1996-04-09</item>
         <item attribuut="Datum_indiening">1996-02-26</item>
         <item attribuut="Document-id">KVR2874</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1875" allpagenumbers="1875 1876" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="923" onderwerp="" indiendatum="">
         <vrager partij="PvdA" oorsprong="parlement">Dijksman</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="9 april 1996), zie ook Aanhangsel Handelingen nr. 890, vergaderjaar 1995–1996.">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Kent u berichtgeving over uw advies van 25 januari jl. aan de korpsbeheerders van de regionale politiekorpsen over de wijze waarop het dienstpistool zou moeten worden gedragen in verband met diverse incidenten met de Walther P5? </vraag>
      <vraag nummer="2" voetnoot="1">Waarom is het advies over de draagwijze van de Walther P5 juist nu gegeven? Waarom is hierover geen overleg geweest met deskundigen uit het veld? <voetnoot nummer="1"/>
      </vraag>
      <vraag nummer="3">Is de wijze waarop het dienstpistool thans wordt gedragen onverantwoord? Zo ja, waar is dat oordeel op gebaseerd en waarom geeft u de regionale korpsbeheerders een dergelijk zwaarwegend advies in overweging? </vraag>
      <vraag nummer="4">Is de Walther P5 speciaal aangekocht om «single-handed» te worden bediend zodat ook in noodweersituaties de veiligheid van burgers en politiemensen optimaal kan worden gegarandeerd? </vraag>
      <vraag nummer="5">Waarom stapt u af van de in vraag 4 beschreven voorwaarde (door in overweging te geven aan politiemensen voor te schrijven dat zich in de kamer van het pistool geen patroon mag bevinden)? </vraag>
      <vraag nummer="6">Hoe beoordeelt u de in politiekringen levende opvatting, dat het openlijk doorladen van de Walther P5 escalerend kan werken in situaties waarbij gebruik mag worden gemaakt van het dienstpistool? </vraag>
      <vraag nummer="7">Heeft u zich gerealiseerd, dat als gevolg van uw advies de totale schietopleiding ten behoeve van de Walther P5 moet worden omgezet? Moet en kan dit ook op korte termijn gebeuren? </vraag>
      <vraag nummer="8" voetnoot="2">Bent u bereid, de naar aanleiding van de reactie van schietinstructeurs uw advies met betrekking tot de draagwijze van het pistool te heroverwegen? <voetnoot nummer="2"/>
      </vraag>
      <vraag nummer="9" voetnoot="3">Bent u bereid onderhandelingen over een deugdelijk holster op zeer korte termijn met alle betrokkenen te voeren? <voetnoot nummer="3"/>
      </vraag>
      <vraag nummer="10">Op welke termijn is te verwachten, dat de modificatie van het in gebruik zijnde dienstpistool, waardoor de valveiligheid van de Walther P5 aanzienlijk wordt verbeterd, is afgerond? </vraag>
      <noten afkomstig="vraag">
         <noot nummer="1">De Walther P5 is ongeveer 15 jaar geleden aangekocht. Al vanaf het begin was bekend dat de valveiligheid van het pistool te wensen over liet. In het gehele trainings-en opleidingstraject wordt hiermee rekening gehouden</noot>
         <noot nummer="2">Verschillende schietinstructeurs werkzaam binnen de regionale politiekorpsen hebben ons laten weten dat er bij uitvoering van uw advies extra gevaar ontstaat voor ernstige schietincidenten</noot>
         <noot nummer="3">Van deskundigen uit het politieveld hebben wij vernomen dat schietincidenten met de Walther P5 tot een minimum kunnen worden beperkt als politiemensen beschikken over een goed sluitend holster</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik wijs erop, dat ik al eerder – in 1992 – aandacht heb gevraagd voor de draagwijze van de Walther P5. In een aan de toenmalige korpsbeheerders gezonden circulaire heb ik daarbij benadrukt, dat een veilige berging van het dienstpistool een eerste vereiste is ter voorkoming van ongelukken. Deze circulaire werd destijds toegezonden naar aanleiding van berichtgeving rond de valveiligheid van het dienstpistool Walther P5, welke vervolgens heeft geleid tot een deskundigenonderzoek door onder meer TNO, waarover de Kamer schriftelijk is geı¨nformeerd. Een recent geval, waarbij het dienstpistool ongewild afging, is aanleiding geweest de draagwijze met het oog op de veiligheid nog eens expliciet onder ogen te zien. Kijkende naar dit recente voorval en naar eerdere incidenten ter zake en wetende dat het voorziene modificatietraject van de Walther P5 nog wel enige tijd zou vergen, achtte ik het, vanuit mijn verantwoordelijkheid als minister van Binnenlandse Zaken voor de veiligheid van de Nederlandse politie, noodzakelijk met een advies aan de voor wat betreft de draagwijze van het dienstpistool primair verantwoordelijke korpsbeheerders te moeten komen. Daarbij zijn verschillende opties afgewogen. Aangezien de pro’s en contra’s van die opties mij genoegzaam bekend waren, kwam voorafgaand overleg met deskundigen uit het veld mij niet noodzakelijk voor. </antwoord>
      <antwoord nummer="3, 5 en 8">Neen. De politie-ambtenaar dient zich er bij de huidige draagwijze wel voortdurend van bewust te zijn, dat vallen of stoten van het pistool onder omstandigheden tot een ongewild schot zou kunnen leiden. De in de circulaire aan de korpsbeheerders opgenomen passage over de draagwijze van de Walther P5 is het resultaat geweest van een uiterst moeilijke belangenafweging. Enerzijds moet worden voorkomen dat politie-ambtenaren of anderen het slachtoffer worden van een ongewild schot; anderzijds is er het onmiskenbare belang dat de politie-ambtenaar in schietwaardige situaties moet kunnen overgaan tot direct vuurwapengebruik zo daartoe reden is. De uiteindelijk in deze afweging door mij gemaakte keuze acht ik alleszins verdedigbaar. Dat neemt niet weg, dat ik, achteraf gezien, minder gelukkig ben met de wijze waarop de gemaakte keuze in de circulaire is verwoord en toegelicht. In dit verband hecht ik eraan te benadrukken, dat ik inmiddels ook heb besloten mij op zeer korte termijn nogmaals ter zake van de draagwijze van de Walther P5 tot de korpsbeheerders te wenden, ten einde mijn standpunt in deze te verduidelijken en nader toe te lichten. In deze circulaire zal ik nogmaals benadrukken, dat de veiligheid van de politie-ambtenaar en van anderen onder omstandigheden gediend kan zijn met de situatie, dat zich in de kamer van het wapen geen patroon bevindt. Ik zou mij wat dit aangaat kunnen voorstellen, dat bijvoorbeeld een onderscheid wordt gemaakt tussen de algemene, gewone, politiedienst op straat, waarbij het wapen wel op de tot heden gebruikelijke – en geoefende – wijze wordt gedragen en bepaalde bureaudienstsituaties, waarbij dat wellicht niet altijd het geval behoeft te zijn. De nadere concretisering hiervan is evenwel een zaak van de primair voor de draagwijze van het dienstpistool verantwoordelijke korpsbeheerders. Zij zijn ook in staat hierbij de wenselijke c.q. noodzakelijke nuancering aan te brengen. </antwoord>
      <antwoord nummer="4">Aan de keuze voor de configuratie van de Walther P5 heeft mede ten grondslag gelegen de eis dat het wapen met e´e´n hand getrokken, schietgereed gemaakt, gericht en afgevuurd moet kunnen worden. </antwoord>
      <antwoord nummer="6">In het licht van mijn, in de beantwoording van de vragen 3 en 5 nader toegelichte, standpunt inzake de draagwijze van de Walther P5, is een dergelijke situatie niet goed denkbaar. </antwoord>
      <antwoord nummer="7">Voor een omzetting van de totale schietopleiding als door vragenstellers gesuggereerd is geen reden. Hoewel hierover in het licht van mijn hiervo´o´r verwoorde opvatting nadere besluitvorming door de korpsbeheerders zal moeten plaatsvinden, ga ik er vooralsnog vanuit, dat in veruit de meeste gevallen de tot dusver gebruikelijke – en geoefende – draagwijze zal worden gecontinueerd. </antwoord>
      <antwoord nummer="9">De toenmalige Commissie inzake bewapening en uitrusting heeft advies uitgebracht over het holster voor de Walther P5. De definitieve vaststelling van het type holster is aangehouden in afwachting van de beslissing over de modificatie. Nu die beslissing is genomen, stel ik mij voor op korte termijn te komen tot nadere regelgeving ter zake. </antwoord>
      <antwoord nummer="10">Aangezien de noodzakelijke voorbereiding, waarbij zowel de korpsen, als de divisie Logistiek van het Korps landelijke politiediensten als de fabrikant betrokken zijn, omstreeks september 1996 kan zijn afgerond, zal omstreeks dat tijdstip een aanvang kunnen worden gemaakt met de feitelijke modificatie. Naar verwachting zal met de feitelijke modificatie van de wapens voor de politie ongeveer e´e´n jaar gemoeid zijn. </antwoord>
      <noten afkomstig="antwoord"/>
   </antwoorden>
</kvr>
