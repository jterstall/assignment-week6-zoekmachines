<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister voor Vreemdelingenzaken en Integratie over minderjarigen in vreemdelingendetentie. (Ingezonden 7 december 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27392
</item>
         <item attribuut="Inhoud">Vragen naar aanleiding van een uitzending van het radioprogramma 'Dingen die gebeuren' van 5 december 2006 waarin gemeld werd dat de koepel van woningcorporaties Aedes zich gaat inzetten voor het huisvesten van dakloze asielzoekers, in het bijzonder van kinderen die nu in vreemdelingendetentie zitten. Gevraagd wordt onder meer naar het aantal minderjarigen in vreemdelingendetentie, in welke centra zij zitten en sinds hoe lang.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Volkshuisvesting (Huurwoningen) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Gedetineerden Huurwoningen Jeugdigen Vluchtelingen</item>
         <item attribuut="Vindplaats">Kamervragen met antwoord 2006-2007, nr. 873, Tweede Kamer</item>
         <item attribuut="Vraagnr_bij_indiening">2060704090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-02-22</item>
         <item attribuut="Datum_indiening">2006-12-07</item>
         <item attribuut="Document-id">KVR27392</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1873" allpagenumbers="1873 1874" vetnummer="2060704090" code="0607tkkvr873" lopendefooter="Tweede Kamer, vergaderjaar 2006–2007, Aanhangsel" filenaam="KVR27392" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="873" onderwerp="" indiendatum="2006-12-7">
         <vrager partij="GroenLinks" oorsprong="parlement">Azough</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2007-02-22">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>dat de koepel van woningcorporaties Aedes zich gaat inzetten voor het huisvesten van dakloze asielzoekers en, meer in het bijzonder, voor kinderen die nu in vreemdelingendetentie zitten? </vraag>
      <vraag nummer="2">Wat vindt u ervan dat Aedes zich bereid heeft getoond om asielgezinnen die momenteel gedetineerd zitten te huisvesten? Bent u bereid om gehoor te geven aan deze oproep om gezinnen met kinderen niet in vreemdelingenbewaring te houden, maar ze onder te brengen in gewone huisvesting? </vraag>
      <vraag nummer="3" voetnoot="1">Wat vindt u van de opmerkingen van de Haagse burgemeester Deetman <voetnoot nummer="1"/>dat asielzoekers niet zonder meer op straat gezet mogen worden als uitzetting niet lukt en dat het aantal illegalen in Nederland toeneemt? </vraag>
      <vraag nummer="4">Hoeveel minderjarigen zitten er op dit moment nog in vreemdelingendetentie en in welke vreemdelingendetentiecentra? Hoe lang zitten deze minderjarigen al in vreemdelingendetentie? Kunt u precies aangeven wat hun herkomstlanden zijn? Kunt u eventueel vertrouwelijk de namen geven van de minderjarigen die in vreemdelingendetentie zitten? </vraag>
      <noten afkomstig="vraag">
         <noot nummer="1" datum="2006-12-5" bron="Radio 1, Dingen die gebeuren (KRO)">Radio 1, Dingen die gebeuren (KRO), 5 december 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Zoals is aangegeven in de brief van de toenmalige Minister voor Vreemdelingenzaken en Integratie aan de Tweede Kamer van 27 juni 2006 (TK 2005–2006, 29 344, nr. 57) en nader is aangevuld in de brief van 3 oktober 2006 naar aanleiding van het Verslag van een Algemeen Overleg (TK 2005–2006, 19 637, nr. 1092), is het beleid erop gericht om gezinnen met kinderen maximale mogelijkheden te bieden om hun zelfstandige terugkeer te regelen, zonder dat vreemdelingenbewaring aan de orde hoeft te komen. Hiertoe krijgen gezinnen met kinderen die onder de Vreemdelingenwet 2000 hun (eerste) asielaanvraag hebben ingediend en bereid zijn actief te werken aan hun terugkeer de mogelijkheid om na het verstrijken van de vertrektermijn van 28 dagen nog gedurende een termijn van maximaal twaalf weken aan de zelfstandige terugkeer te werken in een onderdaklocatie. Het is niet altijd te vermijden dat, als uiterste middel, en in het bijzonder in gevallen waarin er niet actief aan de terugkeer wordt gewerkt, tot inbewaringstelling wordt overgegaan, zodat onder een regime van strikt toezicht het gedwongen vertrek uit Nederland kan worden voorbereid, en kan worden voorkomen dat de vreemdeling zich aan de terugkeer onttrekt. Dit kan zich ook voordoen wanneer er sprake is van een gezin. In dergelijke gevallen is het in gewone huisvesting onderbrengen van het hele gezin geen goede optie. Wel worden de kinderen bij een inbewaringstelling zoveel mogelijk ontzien. Zo wordt, indien er sprake is van een tweeoudergezin, behoudens de in eerdergenoemde brief van 27 juni genoemde uitzonderingen, de optie aan het gezin voorgelegd dat één van beide ouders met de kinderen buiten de detentielocatie kan verblijven. Wanneer er sprake is van een éénoudergezin krijgt de ouder de mogelijkheid het kind elders onder te brengen. Vanzelfsprekend verblijven er overigens geen gezinnen met kinderen (meer) in vreemdelingenbewaring die vallen onder het Project Terugkeer, vanwege de in de brief van de Minister-President aan de Tweede Kamer van 13 december 2006 (TK 2006–2207, 19 637, nr. 1114) afgekondigde uitzettingsstop. </antwoord>
      <antwoord nummer="3">In dit kader acht ik het van belang te benadrukken dat de reden waarom een uitzetting niet slaagt in veel gevallen primair gelegen is in het gebrek aan medewerking van de kant van de vreemdeling. Het continueren van opvangvoorzieningen in gevallen waarin vreemdelingen niet voldoen aan hun wettelijke vertrekplicht, zou een verkeerd signaal afgeven en is voorts niet in overeenstemming met de bepalingen van de Vreemdelingenwet 2000. Inzake het aantal in Nederland verblijvende illegalen heb ik onderzoek laten verrichten door het WODC. De resultaten van dit onderzoek zijn aan uw Kamer op 2 november jl. toegezonden. In het rapport wordt de veronderstelling dat het aantal illegalen in Nederland toeneemt, niet bevestigd. </antwoord>
      <antwoord nummer="4">Voor een goede waardering van de cijfers met betrekking tot het totaal aantal minderjarige vreemdelingen in vreemdelingenbewaring is het van belang een onderscheid te maken tussen kinderen die deel uitmaken van gezinnen en jeugdige vreemdelingen die zelfstandig in bewaring worden gesteld. In de verschillende kamerdebatten over kinderen in vreemdelingenbewaring die hebben plaatsgevonden en in de brieven die onder dit onderwerp naar uw Kamer zijn verzonden (zoals de brief van de toenmalige Minister voor Vreemdelingenzaken en Integratie van 27 juni jl., TK 2005–2006, 29 344, nr. 57), is steeds gesproken over gezinnen met kinderen. Ook werd in eerdere kamervragen van het lid Azough (ingezonden 4 augustus 2006, nr. 2050617400) verzocht om het aantal «kinderen van uitgeprocedeerde asielzoekers» dat in een detentiecentrum verbleef. Volledigheidshalve geef ik, naast het aantal kinderen in vreemdelingenbewaring die deel uitmaken van gezinnen, tevens de aantallen jeugdige vreemdelingen in vreemdelingenbewaring. Deze laatste groep betreft minderjarige vreemdelingen ten aanzien waarvan het, op grond van openbare orde overwegingen, aangewezen werd geacht om met het oog op hun uitzetting een bewaringsmaatregel op te leggen. Omdat het minderjarigen betreft die zonder ouders/verzorgers in bewaring worden gesteld, wordt de bewaring ten uitvoer gelegd in een Justitiële Jeugdinrichting, met een eigen op minderjarigen gericht regime. Hier wordt onder meer zorg gedragen voor een volledig dagprogramma en pedagogische begeleiding van minderjarige gedetineerden. 1. Gezinnen met kinderen Op peildatum 19 januari 2007 was er sprake van 7 minderjarigen die met hun ouder(s) in vreemdelingenbewaring verbleven. Vijf van hen verbleven in Detentiecentrum Zeist en twee in UC Zestienhoven. De gemiddelde verblijfsduur was op dat moment 19 dagen. Zij waren afkomstig uit: Rusland (2), Turkije (2), Armenië (1), Azerbeidzjan (1) en Wit-Rusland (1). 2. Jeugdige vreemdelingen Op peildatum 10 januari 2007 was er sprake van 40 vreemdelingen die in Justitiële Jeugdinrichtingen in vreemdelingenbewaring zaten, en die bij de Dienst Justitiële Inrichtingen (DJI) als minderjarige geregistreerd stonden. De gemiddelde verblijfsduur was op dat moment 105 dagen. Bij DJI zijn voorts de volgende gegevens over deze personen geregistreerd: Nationaliteit Van 6 personen is de nationaliteit onbekend en 1 minderjarige staat geregistreerd als staatloos. De overige minderjarigen zijn vermoedelijk afkomstig uit: China (13), Irak (4), Algerije (2), Marokko (2), India (2), Litouwen (1), Albanië (1), Turkije (1), Taiwan (1), Mongolië (1), Congo (1), Eritrea (1), Kazachstan (1), Angola (1), en Vietnam (1). Leeftijd 15 jaar: 3 personen 16 jaar: 14 personen 17 jaar: 23 personen Geslacht 38 jongens, 2 meisjes Graag vertrouw ik erop dat deze specificatie de behoefte aan verstrekking van de (uiteraard privacygevoelige) naamgegevens wegneemt. De betreffende dossier worden nogmaals bezien in het licht van de recente ontwikkelingen. Na de peildatum is de bewaring in een groot deel van de gevallen opgeheven. </antwoord>
      <noten afkomstig="antwoord"/>
   </antwoorden>
</kvr>
