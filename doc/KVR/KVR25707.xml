<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over problemen met de verhuiskostenvergoeding. (Ingezonden 11 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25707
</item>
         <item attribuut="Inhoud">Vragen naar aanleiding van een uitspraak van de kantonrechter in Den Bosch, waarin wordt gesteld dat huurders alleen in aanmerking komen voor een verhuiskostenvergoeding, wanneer de huurovereenkomst tussen woningcorporatie en huurder wordt voortgezet.</item>
         <item attribuut="Rubriek">Volkshuisvesting (Huurwoningen) Volkshuisvesting (Subsidies)</item>
         <item attribuut="Trefwoorden">Huurwoningen Verhuis- en inrichtingskostenvergoedingen</item>
         <item attribuut="Vindplaats">Kamervragen met antwoord 2005-2006, nr. 1560, Tweede Kamer</item>
         <item attribuut="Vraagnr_bij_indiening">2050613280</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2006-05-30</item>
         <item attribuut="Datum_indiening">2006-05-11</item>
         <item attribuut="Document-id">KVR25707</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3329" allpagenumbers="3329 3330" vetnummer="2050613280" code="0506tkkvr1560" lopendefooter="Tweede Kamer, vergaderjaar 2005–2006, Aanhangsel" filenaam="KVR25707" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1560" onderwerp="" indiendatum="2006-05-11">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-05-30">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Herinnert u zich de moties Van Gent c.s. (28 600 XI, nr. 35) en Van Gent en Sterk (21 062, nr. 122) over de verplichte verhuiskostenvergoeding van vijfduizend euro bij sloop of renovatie van een huurwoning? </vraag>
      <vraag nummer="2">Hebt u kennisgenomen van een uitspraak van de kantonrechter in Den Bosch waarin wordt gesteld dat huurders alleen in aanmerking komen voor een verhuiskostenvergoeding, indien de huurovereenkomst tussen woningcorporatie en huurder wordt voortgezet? </vraag>
      <vraag nummer="3">Wat is uw reactie op deze rechterlijke uitspraak? Betekent dit dat het door u gewijzigde Besluit Beheer Sociale Huursector (BBSH) de doelgroep van de verhuiskostenvergoeding beperkt tot die huurders van wie het huurcontract in stand blijft? </vraag>
      <vraag nummer="4">Bent u van mening dat u, door in het BBSH enkel te verwijzen naar artikel 7:220 van het Burgerlijk Wetboek, een fout heeft gemaakt bij de implementatie van de genoemde moties, waardoor mensen die vanwege sloop of renovatie niet naar hun huis kunnen terugkeren, de vergoeding van vijfduizend euro dreigen mis te lopen? </vraag>
      <vraag nummer="5">Zo ja, gaat u deze fout zo spoedig mogelijk herstellen? Zo ja, hoe? Bent u bereid om het BBSH en zonodig het Burgerlijk Wetboek aan te passen zodat de motie Van Gent c.s. daadwerkelijk wordt uitgevoerd? </vraag>
      <vraag nummer="6">Bent u daarnaast bereid woningcorporaties op te roepen om, totdat een gewijzigd BBSH van kracht wordt, de verhuiskostenvergoeding uit te keren aan alle bewoners die gedwongen worden te verhuizen? </vraag>
      <vraag nummer="7">Bent u tot slot voornemens om het bedrag van vijfduizend euro te indexeren aan het niveau van de inflatie of de gemiddelde huurstijging? </vraag>
      <noten afkomstig="vraag">
         <noot nummer="1">Zie onder meer: Aedes Magazine 8/2006</noot>
      </noten>
   </vragen>
   <antwoorden aantal="7">
      <antwoord nummer="1">Ik ben op de hoogte van beide moties en heb tevens uitvoering gegeven aan deze moties door in het BBSH per 1 juli 2005 in art. 11 g een verhuiskostenregeling op te nemen van minimaal 5000 euro. </antwoord>
      <antwoord nummer="2">Ja. </antwoord>
      <antwoord nummer="3">Het is nooit mijn bedoeling geweest om een onderscheid te maken tussen huurders die dienen te verhuizen in verband met renovatie van hun woning en waarvan de huurovereenkomst in stand blijft en huurders in een zelfde situatie waarbij de huurovereenkomst wordt beëindigd. </antwoord>
      <antwoord nummer="4">In art. 11 g lid 1 is bepaald dat de verhuiskostenvergoeding dient te worden vergoed indien «een verhuizing noodzakelijk is in verband met de voorgenomen renovatie van de woongelegenheid als bedoeld in art. 220, tweede lid, derde volzin, van Boek 7 van het Burgerlijk Wetboek». In het bedoelde art. 220 BW wordt aangegeven dat onder renovatie wordt verstaan: «zowel sloop met vervangende nieuwbouw als gedeeltelijke vernieuwing door verandering of toevoeging». Bedoeling van deze volzin is derhalve geweest het verduidelijken van de term renovatie. In de praktijk is deze bepaling echter aangegrepen om een beperkte uitleg aan het recht op verhuiskostenvergoeding te geven, omdat het bedoelde art. 220 BW lid 2 is geschreven voor de situatie waarbij de verhuurder bij renovatie de huurovereenkomst met de huurder voortzet. </antwoord>
      <antwoord nummer="5">Ik heb in een op 23 mei gepubliceerde circulaire uitgebreid aandacht besteed aan de verhuiskostenregeling en heb hierin aangegeven hoe aan de bepaling in het BBSH uitleg dient te worden gegeven, te weten in ruime zin, zodat alle gevallen van gedwongen verhuizing in verband met renovatie hieronder vallen waarbij al of geen voortzetting van de huurrelatie niet van belang is. </antwoord>
      <antwoord nummer="6">Ik heb, door voornoemde circulaire, het in de praktijk ontstane misverstand inmiddels rechtgezet. Daarnaast is het zo dat op grond van art. 11 g lid 2 iedere woningcorporatie, na overleg met de huurders of hun vertegenwoordigers, een reglement heeft vastgesteld waarin in elk geval de hoogte van de verhuiskostenbijdrage is vastgelegd. Aedes heeft een modelreglement opgesteld, waarin op aanraden van VROM is opgenomen dat verwacht wordt dat de toegelaten instellingen geen onderscheid zullen maken tussen situaties waarbij de huurovereenkomst wordt voortgezet danwel beëindigd. Op basis van informatie van Aedes hebben vrijwel alle corporaties gebruik gemaakt van dit modelreglement. </antwoord>
      <antwoord nummer="7">In art. 11 g lid 3 is over de hoogte van de verhuiskostenregeling opgenomen dat dit bedrag jaarlijks bij ministeriële regeling kan worden geïndexeerd met het percentage waarmee de consumentenprijzen in het voorafgaande jaar zijn gestegen. Aan het eind van dit jaar zal worden beslist of in 2007 een indexering zal plaatsvinden. </antwoord>
      <noten afkomstig="antwoord"/>
   </antwoorden>
</kvr>
