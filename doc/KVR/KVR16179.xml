<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Justitie en van Sociale Zaken en Werkgelegenheid over discriminatoir onderscheid na legalisering van prostitutie. (Ingezonden 25 juni 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16179
</item>
         <item attribuut="Inhoud">Vragen naar aanleiding van het artikel 'Vrouwen buiten Europese Unie slachtoffer van legalisering prostitutie' in de Staatscourant van 18 juni 2002.</item>
         <item attribuut="Rubriek">Arbeid (Werknemers) Welzijn (Vreemdelingen en asielzoekers) Welzijn (Vrouwen)</item>
         <item attribuut="Trefwoorden">Buitenlandse werknemers Prostitutie Vreemdelingen</item>
         <item attribuut="Vindplaats">Kamervragen met antwoord 2001-2002, nr. 1590, Tweede Kamer</item>
         <item attribuut="Vraagnr_bij_indiening">2010212010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-09-03</item>
         <item attribuut="Datum_indiening">2002-06-25</item>
         <item attribuut="Document-id">KVR16179</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3381" allpagenumbers="3381 3382" vetnummer="2010212010" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16179" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1590" onderwerp="" indiendatum="2002-06-25">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Justitie en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="3 september 2002), zie ook Aanhangsel Handelingen nr. 1439, vergaderjaar 2001–2002">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Sociale Zaken en Werkgelegenheid en Vreemdelingenzaken en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Vrouwen buiten Europese Unie slachtoffer van legalisering prostitutie»? <voetnoot nummer="1"/>
      </vraag>
      <vraag nummer="2">Kent u gevallen waarin gemeenten een eigen koers varen en daarmee de integrale aanpak van mensenhandel, waaronder onvrijwillige prostitutie valt, frustreren? </vraag>
      <vraag nummer="3">Onderschrijft u het standpunt dat de overheid meer zou moeten doen om prostitutie tot een goed gereguleerde arbeidsmarkt te maken? </vraag>
      <vraag nummer="4">Onderschrijft u het standpunt dat de positie van slachtoffers van mensenhandel verbeterd moet worden nu de rol van die slachtoffers in de strafvervolging steeds groter wordt? Zo neen, waarom niet? </vraag>
      <vraag nummer="5">Wat vindt u van de stelling, dat door de categoriale uitsluiting van vrouwen van buiten de Europese Unie van werk in de prostitutie in Nederland hun positie alleen maar verzwakt is, mede gezien de tekorten aan prostituees in legale clubs? </vraag>
      <vraag nummer="6">Onderschrijft u de mening dat onder de huidige omstandigheden ook voor werk in de prostitutie de gebruikelijke bepalingen voor buitenlandse werknemers toegepast moeten worden? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-06-18" bron="Staatscourant,">Staatscourant,, 18 juni 2002, p. 7</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Het flankerend beleid bij de opheffing van het algemeen bordeelverbod gaat uit van een integrale aanpak van mensenhandel. Daarbij spelen diverse instanties een rol in het normaliseren van de branche en het signaleren en opsporen van uitwassen (waaronder mensenhandel). Bestuur, politie en OM vinden elkaar in het lokale driehoeksoverleg en bepalen daar gezamenlijk de handhavingstrategie onder meer ten aanzien van de prostitutiebranche. Op dit moment wordt de opheffing van het algemeen bordeelverbod geëvalueerd. De samenwerking tussen instanties is daarbij een van de onderzoeksthema’s. Via de monitoring die sinds de opheffing van het bordeelverbod plaatsvindt, hebben ons al wel signalen bereikt dat in sommige gemeenten sneller een prostitutiebeleid tot stand heeft kunnen komen dan in andere. Dit verschil in voortgang tussen gemeenten bleek ook reeds uit het onderzoek onder gemeenten dat op 1 maart 2002 aan uw Kamer werd toegestuurd. <voetnoot nummer="1"/>Het proces van beleidsvoorbereiding, politieke besluitvorming en vervolgens het verlenen van de vergunningen met bijbehorende inspraak van de omgeving neemt veel tijd. Sommige gemeenten kunnen dan ook sneller overgaan tot het verlenen van vergunningen en het houden van toezicht op de naleving van de vergunningvoorwaarden dan de andere gemeenten. Eventuele afspraken in de lokale driehoek over bestuurlijke en strafrechtelijke handhaving zullen nauw aansluiten bij de fase waarin de betreffende gemeente verkeert. Bovendien zal ook de feitelijke situatie met betrekking tot de prostitutie per gemeente verschillen en om een specifieke handhavingstrategie vragen. Hierdoor kan het beeld ontstaan dat er gemeenten zijn die een eigen koers varen die afwijkt van de koers van andere gemeenten. Gelet op de lokale verschillen zullen er altijd verschillen in (handhavings)beleid tussen gemeenten blijven bestaan. Die vrijheid voor gemeenten is inherent aan het prostitutiebeleid. Het zo goed mogelijk kunnen inspelen op de lokale situatie is aanleiding geweest om de verantwoordelijkheid voor de regulering en beheersing van de exploitatie van vrijwillige prostitutie bij de lokale overheid te leggen. Wij hebben op dit moment geen zicht op de afspraken die in de lokale driehoeken zijn gemaakt met betrekking tot de handhavingstrategie Concrete gevallen waarin een gemeente in de lokale driehoek afspraken heeft gemaakt en die vervolgens in de bestuurlijke handhaving niet nakomt zijn ons niet bekend. Indien dit het geval mocht zijn, ligt het op de weg van de partners in de betreffende lokale driehoek om het bestuur hierop aan te spreken. </antwoord>
      <antwoord nummer="3">Hoewel door de overheid voorgeschreven normen op het gebied van arbeidsrecht (o.a. arbeidsvoorwaarden, arbeidsomstandigheden) voor de prostitutiebranche in beginsel in gelijke mate gelden als voor andere branches, blijft – in verband met het bijzondere karakter van de arbeid die wordt verricht – de prostitutie een bijzonder onderdeel van de arbeidsmarkt. Werkgever(organisaties) en werknemer(organisaties) kunnen de arbeidsvoorwaarden en -omstandigheden nader invullen. Daarnaast is het van belang dat het gemeentelijke prostitutiebeleid goed wordt ontwikkeld. Hierbij moet wel bedacht worden dat zowel de werkenden in de prostitutie als de overheid na de opheffing van het algemeen bordeelverbod nog aan de nieuwe situatie en elkaar moeten wennen. Het gaat hier immers om een vorm van exploitatie die pas onlangs, na jarenlang verboden te zijn geweest, is gereguleerd en zich niet zo gemakkelijk door de overheid laat sturen. Een toelatingsbeleid voor prostituees van buiten het EU/EER-gebied kan pas ontwikkeld worden als er meer zicht is op hoe het gemeentelijke prostitutiebeleid zich ontwikkelt na de opheffing van het bordeelverbod op 1 oktober 2000. Dit wordt in kaart gebracht in de evaluatie die binnenkort aan de Tweede Kamer wordt aangeboden. </antwoord>
      <antwoord nummer="4">Thans is onder meer de volgende regelgeving van kracht met betrekking tot de positie van slachtoffers, waaronder slachtoffers van mensenhandel. Het College van procureurs-generaal heeft in de Aanwijzing aanpak mensenhandel en andere vormen van uitbuiting in de prostitutie vastgesteld dat de zorg voor slachtoffers en de opsporing en vervolging dienen plaats te vinden met inachtneming van bepalingen uit de Vreemdelingencirculaire, de Aanwijzing slachtofferzorg en de Aanwijzing voor de bejegening van slachtoffers van zedendelicten. In de eerstgenoemde aanwijzing is bepaald dat het ten aanzien van slachtoffers die illegaal vreemdeling zijn en die aangifte hebben gedaan of illegaal in Nederland verblijvende getuigen van belang is dat zij gedurende langere tijd ter beschikking van de justitie kunnen blijven. In de Vreemdelingencirculaire is in hoofdstuk B9 vastgelegd dat het slachtoffer een bedenktijd van maximaal drie maanden krijgt om te beslissen al dan niet aangifte te doen. Gedurende die periode wordt de uitzetting van het slachtoffer uit Nederland opgeschort. Doet het slachtoffer aangifte dan heeft hij/zij recht op een verblijfsvergunning voor de duur van het opsporings- en vervolgingsonderzoek en het proces tegen de verdachte. Ook is in hoofdstuk B9 geregeld dat het slachtoffer zich juridisch bij kan laten staan en recht heeft op opvang en begeleiding. In de Aanwijzing voor de bejegening van slachtoffers van zedendelicten is opgenomen dat de politie, die participeert in regionale hulpverleningsnetwerken en contacten onderhoudt met hulpverleningsinstellingen, en indien nodig contact legt voor het slachtoffer met een hulpverleningsinstelling. De doelgroep waarop de Instructie getuigenbescherming betrekking heeft bestaat uit getuigen als bedoeld in de artikelen 226a, 226g of 226k van het Wetboek van strafvordering of een andere persoon die medewerking heeft verleend aan de met opsporing en vervolging van strafbare feiten belaste autoriteiten. Ook een slachtoffer van mensenhandel kan hiervoor in beginsel in aanmerking komen. Gelet op het bovenstaande achten wij het op dit moment niet noodzakelijk nadere maatregelen te treffen om de positie van slachtoffers van mensenhandel te verbeteren. </antwoord>
      <antwoord nummer="5">Er is voor prostituees van buiten het EU/EER-gebied die illegaal in Nederland verblijven en werken voor wat betreft hun arbeidsrechtelijke positie niets veranderd ten opzichte van de situatie voor het opheffen van het bordeelverbod. Tewerkstellingsvergunningen op grond van de Wet arbeid vreemdelingen zijn niet verleend voor werken in de prostitutie. De positie van illegaal verblijvende werknemers is per definitie zwakker dan die van legaal verblijvende werknemers. Het gestelde verband tussen een mogelijke verzwakking van de positie van prostituees van buiten het EU/EER-gebied en eventuele tekorten in legale clubs zie ik niet direct. Op dit moment beschik ik niet over informatie met betrekking tot de positie van prostituees in niet-gereguleerde sectoren. Dergelijke informatie hoop ik te verkrijgen uit de evaluatie van de opheffing van het algemeen bordeelverbod die op dit moment gaande is en waarover ik uw Kamer eind van dit jaar zal informeren. </antwoord>
      <antwoord nummer="6">De Wet arbeid vreemdelingen kan niet zonder meer toegepast worden om toegang van buitenlandse prostituees tot de Nederlandse arbeidsmarkt te regelen. Actieve bemiddeling door de CWI voor werk in de prostitutie is niet toegestaan. Het is daarom niet mogelijk om een prioriteitsgenietend aanbod te duiden voor deze branche. Het kabinet heeft bij de invoering van de Wet opheffing algemeen bordeelverbod toegezegd om de evaluatie af te wachten om te bezien of een beleid kan worden ontwikkeld in het kader van de Vreemdelingenwet 2000, waarbij op grond van de situatie in een gemeente kan worden getoetst of een Nederlands belang is gediend bij het toelaten van prostituees van landen buiten het EU/EER-gebied. </antwoord>
      <noten afkomstig="antwoord">
         <noot nummer="1">Just. 02-216</noot>
      </noten>
   </antwoorden>
</kvr>
