<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de veiligheid op en rond Schiphol. (Ingezonden 16 maart 2000); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11490
</item>
         <item attribuut="Inhoud">Vragen naar aanleiding van een bericht in de NRC, van 14 maart 2000, over de grotere veiligheid op en rond Schiphol volgens de nieuwe veiligheidsberekeningen van het NLR (Nationaal Lucht- en Ruimtevaartlaboratorium).</item>
         <item attribuut="Rubriek">Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Schiphol Vliegveiligheid</item>
         <item attribuut="Vindplaats">Kamervragen met antwoord 1999-2000, nr. 1092, Tweede Kamer</item>
         <item attribuut="Vraagnr_bij_indiening">2990008510</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-04-12</item>
         <item attribuut="Datum_indiening">2000-03-16</item>
         <item attribuut="Document-id">KVR11490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2461" allpagenumbers="2461 2462" vetnummer="2990008510" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11490" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1092" onderwerp="" indiendatum="2000-03-16">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-04-12">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichtgeving over de perslunch waarbij u aanwezig was op 13 maart 2000? <voetnoot nummer="1"/>
      </vraag>
      <vraag nummer="2">Is het waar dat uit nieuwe berekeningen van het Nationaal Lucht- en Ruimtevaartlaboratorium (NLR) is gebleken dat Schiphol 50% veiliger is dan tot dusverre was aangenomen? Wilt u dat toelichten? </vraag>
      <vraag nummer="3">Kunt u uitleggen hoe groot de kans op een ongeluk met een vliegtuig in de omgeving van Schiphol is? </vraag>
      <vraag nummer="4">Is Schiphol het afgelopen decennium per saldo veiliger of onveiliger geworden? In welke mate is dat het geval? </vraag>
      <vraag nummer="5">Is het waar dat de kans op een ongeluk met een of meer vliegtuigen op zichzelf is toegenomen ten opzichte van 1990 omdat er meer vluchten worden uitgevoerd? </vraag>
      <vraag nummer="6">Wordt in de nieuwe berekening van het NLR het groepsrisico meegenomen? Indien neen, waarom niet? Zo ja, op welke wijze? </vraag>
      <vraag nummer="7">Bent u bereid het rapport van de NLR over de nieuwe veiligheidsberekeningen zo spoedig mogelijk openbaar te maken? </vraag>
      <noten afkomstig="vraag">
         <noot nummer="1" datum="2000-03-14" bron="NRC">NRC, 14 maart 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De bewering dat uit berekening van NLR is gebleken dat Schiphol 50% veiliger is dan tot dusverre was aangenomen is geen volledige weergave van de persbriefing. Ik heb dit in een ingezonden brief aan het NRC Handelsblad (18 maart 2000) al rechtgezet. Tijdens de persbriefing (13 maart 2000) heb ik aangegeven dat het hier gaat om de externe veiligheid, het risico van overlijden van mensen op de grond als gevolg van een vliegtuigongeval. Ik heb toen ook gezegd dat de luchtvaart relatief veilig is. Ondanks de groei van het luchtverkeer wereldwijd neemt het aantal ongevallen met verkeersvliegtuigen niet toe. Verder heb ik aangegeven dat uit nieuwe berekeningen van het Nationaal Lucht- en Ruimtevaartlaboratorium blijkt dat voor het jaar 1990 Schiphol, wat betreft externe veiligheid, circa 50% veiliger is dan bij het opstellen van de PKB werd aangenomen. De oorzaak daarvan is te vinden in de lagere ongevalskans per vliegbeweging, die het NLR door nieuwe inzichten voor het jaar 1990 heeft bepaald. </antwoord>
      <antwoord nummer="3">Het is mogelijk om op basis van de nieuwe inzichten (in NLR rekenmodel externe veiligheid) een schatting te maken van de ongevalskans. De voor het jaar 1997 (voor 2000 is de kans nog niet bepaald) berekende nieuwe gemiddelde ongevalskans is circa 1,5.10 –7 per beweging. Ter vergelijking: bij een veronderstelde gelijke kans per beweging geldt voor Frankfort een gelijke –, bij Parijs een anderhalf zo hoge – en bij Londen een tweemaal zo hoge kans per jaar op een ongeval. Overigens geldt daarbij dat verreweg de meeste ongevallen plaatsvinden vlak bij de koppen van de start- en landingsbanen en buiten de bebouwde omgeving. </antwoord>
      <antwoord nummer="4">Het NLR legt momenteel de laatste hand aan de definitieve rapportage over de nieuwe inzichten in het rekenmodel. In het model zijn een aantal globale parameters opgenomen die de externe veiligheid bepalen. Dit zijn onder andere de gemiddelde ongevalskans per vliegbeweging (bij start en landingen), het aantal vliegbewegingen per baan per jaar (baangebruik), de ligging van vliegroutes en de verdeling van woningen en overige gevoelige objecten in de omgeving. Voor de ongevalskans en aantal bewegingen geldt wel een lineair verband met de totale kans op een ongeval in de omgeving. De overig genoemde parameters zijn van belang voor de bepaling van de hoogte van plaatselijke externe veiligheidsrisico’s. Daarbij geldt dat die onder meer afhankelijk zijn van het baangebruik in combinatie met het samenvallen van routes en bewoonde gebieden. In genoemde NLR rapportage zullen tevens berekeningen opgenomen worden voor de jaren 1990 en 2010. Hoewel de exacte rekenresultaten dus nog niet bekend zijn kan hierop vooruitlopend wel het volgende gezegd worden. 1. De herberekende situatie op basis van nieuwe inzichten is veiliger dan eerder geschat voor de referentiejaren (1990, 2002 en 2015). Het berekende risico is dus minder groot dan eerder bij de PKB verondersteld. De belangrijkste oorzaak is gelegen in de (veel) lagere ongevalskans (circa 50% lager) per vliegbeweging als gevolg van verbeterde analysemogelijkheden van de ongevalsdataset bij het NLR. Dit werkt systematisch door in alle referentiejaren. 2. Daarnaast is sprake van een positieve ontwikkeling door veranderingen in de vlootsamenstelling op Schiphol. Het blijkt dat oudere generatie vliegtuigen, met hogere ongevalskans, afnemen ten opzichte van de generaties jongere vliegtuigen, met lagere ongevalskans. Dit houdt in dat de ongevalskans van een gemiddeld vliegtuig op Schiphol over de jaren afneemt (tot circa 45% afname in 2010 ten opzichte van 1990 herberekend). Rekening houdend met de ingebruikname van de vijfde baan en gemeten naar aantallen woningen in 10 –6 </antwoord>
      <antwoord nummer="en 10">–7 individuele risico contouren (referentie: ADECS woningbestand 1990), wordt de groei van de luchtvaart tot 2010 ten opzichte van 1990 vermoedelijk wel gecompenseerd. Dit wordt pas definitief duidelijk als het NLR rapport is vastgesteld. Er kan wel geconcludeerd worden dat er nu per saldo sprake is van een veel positiever risicobeeld en -ontwikkeling dan eerder bij de PKB verondersteld. </antwoord>
      <antwoord nummer="5">Indien met deze vraag wordt gedoeld op de totale kans op een ongeval: ja. Gesteld kan worden dat met de nieuwe inzichten de ongevalskans in 2010 tot circa 55% zal zijn afgenomen ten opzichte van de nieuwe ongevalskans in 1990. Dit compenseert echter niet de bijna verdrievoudiging van het aantal bewegingen in 2010 ten opzichte van 1990. Daarentegen kan wel het volgende opgemerkt worden: 1. Deze constatering staat los van de bij vraag 2 en vraag 4 ad 1 genoemde verlaging van de ongevalskans met circa 50%. Die verbetering gaat zowel op voor het jaar 1990 als het jaar 2010 en levert dus een positiever beeld op voor beide jaren. Dit valt op te merken doordat er ten opzichte van de PKB in beide jaren minder woningen in de relevante veiligheidscontouren liggen. 2. Zoals bij vraag 4 ad 2 al wordt genoemd gaat deze bewering vooralsnog niet op voor het risicobeeld. Met de ingebruikname van de vijfde baan na 2002 en een herzien baan- en routegebruik worden de risico’s anders verdeeld en kan er ten opzichte van 1990 mogelijk wel sprake zijn van een verbetering in termen van aantallen risicobelaste woningen. Indien met deze vraag wordt gedoeld op de botsingskans van vliegtuigen in de lucht: nee. Door het NLR is verleden jaar een kwalitatieve beschouwing gemaakt van de «botsingskans rond Schiphol nu en in de toekomst». De beschouwing is beoordeeld door een aantal erkende internationale deskundigen. Het NLR concludeert onder andere: «Ondanks dat het naderingsverkeersgebied van Schiphol een druk en gecompliceerd luchtruim is, is er geen reden gevonden om te veronderstellen dat de botsingskans per beweging rond Schiphol op dit moment significant zou verschillen van de botsingskans per beweging rond andere, vergelijkbare luchthavens» en «De effectiviteit van botsingsvermijding wordt naar verwachting niet significant beïnvloed door de verkeersgroei rond Schiphol gedurende tenminste de komende tien jaar. Dit betekent dat de botsingskans per vliegbeweging naar verwachting niet zal toenemen in het komende decennium.» Dit NLR rapport zal in april openbaar worden vrijgegeven. </antwoord>
      <antwoord nummer="6">Ja, ondanks het gegeven dat er door het kabinet nog geen uitspraak is gedaan over het al dan niet formuleren van beleid ten aanzien van groepsrisico, worden groepsrisicoberekeningen in het NLR-rapport wel meegenomen. Het groepsrisico wordt op eenzelfde wijze als eerder reeds bij de PKB berekend en gepresenteerd in de vorm van de FN curve (gesommeerde kans F op N aantallen slachtoffers). </antwoord>
      <antwoord nummer="7">Ja. Momenteel worden er nog een aantal berekeningen afgerond en moet er nog een validatieslag plaatsvinden. Zodra dit achter de rug is (indicatie half april), zal het rapport definitief vastgesteld en openbaar gemaakt worden. </antwoord>
      <noten afkomstig="antwoord"/>
   </antwoorden>
</kvr>
