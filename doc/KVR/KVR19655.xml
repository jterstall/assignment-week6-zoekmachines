<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs (CDA) en Van der Vlies (SGP) aan de minister van Volksgezondheid, Welzijn en Sport over de bereikbaarheid van ziekenhuiszorg Emmeloord. (Ingezonden 30 december 2003); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19655
</item>
         <item attribuut="Inhoud">Vragen naar aanleiding van reductie van het aantal bedden Interne Geneeskunde, sluiting van de afdeling Kindergeneeskunde en reductie van diverse andere (basis)functies.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 982, Tweede Kamer</item>
         <item attribuut="Vraagnr_bij_indiening">2030405400</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
            <persoon partij="SGP">Van der Vlies</persoon>
         </item>
         <item attribuut="Datum_reaktie">2004-03-08</item>
         <item attribuut="Datum_indiening">2003-12-30</item>
         <item attribuut="Document-id">KVR19655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2081" allpagenumbers="2081 2082" vetnummer="2030405400" code="0304tkkvr982" lopendefooter="Tweede Kamer, vergaderjaar 2003–2004, Aanhangsel" filenaam="KVR19655" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="982" onderwerp="" indiendatum="2003-12-30">
         <vrager partij="CDA" oorsprong="parlement">Buijs</vrager>
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-8">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u er van op de hoogte dat het aantal bedden Interne Geneeskunde in Emmeloord eind december zal worden gereduceerd van 20 naar 4 en dat er vanaf 20 december geen nieuwe patiënten worden opgenomen op deze afdeling? </vraag>
      <vraag nummer="2">Bent u er voorts van op de hoogte dat in Emmeloord de afdeling Kindergeneeskunde is gesloten, dat er geen (klinische) bevallingen plaatsvinden, dat opnames na kantooruren (17.00 uur) plaatsvinden in Lelystad, dat de chirurgie zich beperkt tot eenvoudige ingrepen (maar bijvoorbeeld geen blindedarmoperatie)? Weet u dat de spoedeisende eerste hulp (SEH) plaatsvindt via de huisartsenpost, dat er verscheidene specialisten uit Emmeloord vertrokken zijn, respectievelijk ontslag is aangezegd, dat de bevolking, gemeentebesturen en personeel massaal protest hebben aangetekend tegen deze ontwikkelingen? </vraag>
      <vraag nummer="3">Hoe verhoudt het onder vraag 1 en 2 gestelde zich tot de eerder gedane beloften van de regering dat er in Emmeloord 4 basisspecialismen en SEH (overeenkomstig het spreidingsplan College Bouw) aanwezig dienen te zijn? Hoe verhoudt zich het bovenstaande tot de overeengekomen standstill van fusies en herallocaties van functies? </vraag>
      <vraag nummer="4">Meent u dat de eerder toegezegde € 2 mln moet worden ingezet voor het behoud van de basisfuncties in Emmeloord? </vraag>
      <vraag nummer="5">Bent u bereid een onderzoek in te stellen naar de gang van zaken in het IJsselmeerziekenhuis in het licht van bovenstaande feiten alsmede naar het besluitvormingsproces zoals dat heeft plaatsgevonden met betrekking tot Emmeloord? </vraag>
      <vraag nummer="6">Welke maatregelen bent u voornemens te nemen om de bereikbaarheid ziekenhuiszorg/ ambulancezorg (acute zorg) ook voor de bewoners van de Noordoostpolder te kunnen garanderen in lijn met de eerder gedane beloften? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De Raad van Bestuur van de IJsselmeerziekenhuizen heeft mij aangegeven dat de locatie Emmeloord, conform het plan van aanpak waarmee de Raad van Toezicht op 10 juni 2003 heeft ingestemd, ingericht wordt voor planbare en laagrisicozorg. In dit verband worden onder meer verpleegafdelingen samengevoegd tot twee multidisciplinaire afdelingen, een afdeling dagbehandeling en een afdeling short stay. </antwoord>
      <antwoord nummer="2">De Raad van Bestuur heeft mij aangegeven dat de afdeling kindergeneeskunde in lijn met het plan van aanpak voorlopig verplaatst is van Emmeloord naar Lelystad. Er is één vakgroep kindergeneeskunde voor de twee locaties van de IJsselmeerziekenhuizen. Deze vakgroep biedt poliklinische en dagbehandelingen aan op beide locaties. Klinische opnames vinden vanaf juli 2003 conform het plan van aanpak plaats in Lelystad. Hetzelfde geldt voor gynaecologie/verloskunde. Klinische bevallingen vinden vanaf 2001 plaats in Lelystad. Er is afgesproken dat de afdeling kindergeneeskunde en de afdeling gynaecologie/verloskunde op termijn zullen terugkeren naar Emmeloord als aan de voorwaarden voor kwaliteit en financierbaarheid voldaan wordt. Ik heb u hierover geïnformeerd in mijn brief van 24 juni 2003. (Kamerstuk 27 295, nr. 53) In Emmeloord zijn de vakken interne geneeskunde en chirurgie zowel poliklinisch als klinisch aanwezig. Patiënten kunnen voor deze vakken overnachten in het ziekenhuis. De directie gaf mij aan dat de opnames na kantooruren in beginsel plaatsvinden in Lelystad, omdat de locatie Emmeloord zich richt op planbare laagrisico ingrepen. Volgens de directie is er sinds 5 januari 2004 een huisartsenpost in het ziekenhuis in Emmeloord gevestigd als onderdeel van een samenwerkingsverband tussen ziekenhuis, ambulancedienst en huisartsen. Presentaties bij de SEH worden in beginsel voorafgegaan door consultatie van de huisarts. Ik ben ervan op de hoogte dat verscheidene specialisten uit Emmeloord zijn vertrokken respectievelijk hebben moeten vertrekken. Ook weet ik dat er nog steeds onvrede bestaat onder een deel van de lokale bevolking, gemeentebesturen en personeel over het plan van aanpak en de uitvoering daarvan. Het is mij ten slotte ook bekend dat deze – elkaar wederzijds voedende – onvrede niet bevorderlijk is voor het herstel van de IJsselmeerziekenhuizen. </antwoord>
      <antwoord nummer="3">Zoals ik u heb geschreven in mijn brief van 24 juni 2003 (Kamerstuk 27 295, nr. 53), blijft het streven van de Raad van Bestuur op termijn de vier basisspecialismen (interne geneeskunde, chirurgie, kindergeneeskunde en gynaecologie/verloskunde) weer op twee locaties aan te bieden. Het is hiervoor noodzakelijk dat aan de voorwaarden voor kwaliteit en financierbaarheid voldaan wordt. Ook is er toegezegd dat, in aanvulling op het oorspronkelijke plan van aanpak, de ACOP voorziening uitgebreid wordt naar 7x24 uur. Ik heb van de directie begrepen dat dat ook is gebeurd. In het algemeen overleg van 26 juni 2003 (Kamerstuk 27 295, nr. 55) heb ik u aangegeven dat ik mij gehouden acht aan de termen van de standstill. Volgens deze standstill zouden er bij een dreigend faillissement of bij overmacht wegens gebrek aan medisch specialisten waardoor de kwaliteit in het geding komt, wel stappen gezet moeten worden. Ik wil hierbij graag van de gelegenheid gebruik maken om een misverstand op te helderen. Het «spreidingsplan» van het College bouw ziekenhuisvoorzieningen (CBZ) waaraan u refereert is een overzicht van ziekenhuizen met de verschijningsvorm per ziekenhuis in 2001, een bijlage bij de uitvoeringstoets van 14 januari 2002. In dit overzicht staat dat Emmeloord in 2001 een profielziekenhuis was, en dat is het nog steeds. De verschijningsvorm profielziekenhuis betreft een ziekenhuis dat zich toelegt op bepaalde deelgebieden van de ziekenhuiszorg of bepaalde doelgroepen. Voorbeelden van functies die al dan niet beschikbaar zijn in een profielziekenhuis: medisch specialistische polikliniek, 24-uurs klinische verpleging of alleen dagverpleging, diagnostische en therapeutische faciliteiten. Het CBZ heeft dit overzicht gemaakt omdat mijn voorganger het CBZ verzocht had het begrippenkader betreffende ziekenhuislocaties nader te expliciteren en de daarbij behorende functionele en infrastructurele vereisten uit te werken in een aantal (ideaaltypische) organisatievormen van ziekenhuiszorg. Het CBZ vermeldt hierbij echter dat de organisatievormen niet het karakter van een blauwdruk of een dwingende stratificatie hebben. Het betreft een beschrijving van de verschijningsvormen van de ziekenhuiszorg zoals het CBZ die op dat moment heeft waargenomen. Het is dus geen «spreidingsplan» en het is ook niet vastgesteld door de overheid. </antwoord>
      <antwoord nummer="4">In het algemeen overleg van 6 november 2003 heb ik aangegeven dat de IJsselmeerziekenhuizen met de locatie Emmeloord via de beschikbaarheidstoeslag meer dan € 2 miljoen euro kunnen ontvangen (Kamerstuk 29 200, nr. 27). De beschikbaarheidstoeslag is een toeslag voor de 7x24-uurs beschikbaarheid van een afdeling SEH van bestaande kleine ziekenhuislocaties die bepalend zijn voor de bereikbaarheid van spoedeisende ziekenhuiszorg. In mijn brief van 26 september 2003 heb ik aangegeven dat aan het beschikbaar stellen van deze middelen de voorwaarde verbonden wordt dat ziekenhuis en verzekeraar(s) afspraken maken over de manier waarop de beschikbaarheid zeker gesteld wordt en over de hoogte van de daarmee gemoeide kosten. De toeslag mag dus niet voor andere zaken gebruikt worden dan voor het verbeteren of instandhouden van de bereikbaarheid van ziekenhuiszorg. De toeslag moet dus worden ingezet voor het behoud van 7x24-uurs zorg in Emmeloord. Wel heb ik in diezelfde brief aangegeven dat als met een alternatieve goedkopere maatregel elders in de zorgketen een SEH-afdeling wel binnen 45 minuten bereikbaar kan worden, dit de voorkeur heeft, bijvoorbeeld het verplaatsen van een ambulancestandplaats. </antwoord>
      <antwoord nummer="5">Zoals ik hiervoor heb geschetst ben ik van mening dat de bovenstaande feiten in lijn zijn met het plan van aanpak. Een belangrijke voorwaarde tot herstel van het ziekenhuis in Emmeloord is depolitisering van de situatie, zowel op lokaal als nationaal niveau. Een onderzoek mijnerzijds zou het omgekeerde bereiken en daarmee het beginnend herstel en de stabilisatie van het ziekenhuis in de Flevopolder ondermijnen. </antwoord>
      <antwoord nummer="6">In mijn brief bereikbare ziekenhuiszorg van 26 september 2003 (Kamerstuk 27 295, nr. 56) heb ik aangegeven welke maatregelen ik wil nemen en inmiddels genomen heb om de bereikbaarheid van ziekenhuiszorg niet te laten verslechteren. De bereikbaarheid van ziekenhuiszorg in dunbevolkte gebieden, zoals de Noordoostpolder, heeft hierin een centrale plaats. </antwoord>
      <noten afkomstig="antwoord"/>
   </antwoorden>
</kvr>
