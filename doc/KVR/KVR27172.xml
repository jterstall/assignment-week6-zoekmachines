<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister voor Vreemdelingenzaken en Integratie over de verwachte moslimmeerderheid in Duitsland in 2050. (Ingezonden 20 november 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27172
</item>
         <item attribuut="Inhoud">Vragen naar aanleiding van bericht dat Duitsland 'naar verwachting' in 2050 een islamitische meerderheid zou kennen [http://www.lifesite.net ("German Population Plunge 'Irriversible' Federal Stats Office Admits")]. Indiener wijst verder op stelling [op www.jihadwatch.org] dat in 2025 eenderde van alle in Europa geboren kinderen uit moslimfamilies komen. Indiener wil weten hoe de groei van de moslimbevolking zich zal ontwikkelen, in Nederland zowel als in andere Europese landen en Europa als geheel.</item>
         <item attribuut="Rubriek">Cultuur en taal (Overig) Welzijn (Vrouwen)</item>
         <item attribuut="Trefwoorden">Bevolking Duitsland Godsdiensten Vreemdelingen</item>
         <item attribuut="Vindplaats">Kamervragen met antwoord 2006-2007, nr. 686, Tweede Kamer</item>
         <item attribuut="Vraagnr_bij_indiening">2060703310</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2007-01-30</item>
         <item attribuut="Datum_indiening">2006-11-20</item>
         <item attribuut="Document-id">KVR27172</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1473" allpagenumbers="1473 1474" vetnummer="2060703310" code="0607tkkvr686" lopendefooter="Tweede Kamer, vergaderjaar 2006–2007, Aanhangsel" filenaam="KVR27172" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="686" onderwerp="" indiendatum="2006-11-20">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2007-01-30">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het bericht German Population Plunge «Irreversible,» Federal Stats Office Admits? 1, 2 </vraag>
      <vraag nummer="2">Wat is uw oordeel over de verwachting dat Duitsland in 2050 een islamitische meerderheid zal kennen? </vraag>
      <vraag nummer="3" voetnoot="2">Hebt u ook kennisgenomen van het bericht <voetnoot nummer="2"/>dat in 2025 eenderde van alle in Europa geboren kinderen uit moslimfamilies komen? Wat is uw oordeel hierover? </vraag>
      <vraag nummer="4">Kunt u aangeven hoe de groei van de moslimbevolking zich zal ontwikkelen, zowel in absolute als in relatieve zin als onderdeel van de bevolking, zowel in Nederland, in alle andere Europese landen, als in Europa? </vraag>
      <vraag nummer="5">Deelt u de mening dat een eventueel toekomstig Turks EU-lidmaatschap deze cijfers nog verder zullen verslechteren? </vraag>
      <vraag nummer="6">Deelt u de mening dat deze ontwikkeling desastreus is voor het voortbestaan van onze westerse beschaving en cultuur en dat dit ook uit alle macht dient te worden voorkomen? Bent u bereid hiertoe een algehele immigratiestop voor islamitische immigranten in te voeren? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.lifesite.net/ldn/2006/nov/06110903.html">http://www.lifesite.net/ldn/2006/nov/06110903.html</noot>
         <noot nummer="2" weblink="http://www.jihadwatch.org/archives/014061.php#">http://www.jihadwatch.org/archives/014061.php#</noot>
      </noten>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2">De verwachting dat er in Duitsland in 2050 een moslimmeerderheid zal zijn is in het bericht niet expliciet onderbouwd. In het bericht is te lezen dat de Duitse bevolking tot 2050 zal krimpen met ongeveer 15%: van 82 miljoen nu naar 70 miljoen in 2050. Een vermindering met 12 miljoen personen. In samenhang daarmee zal het aandeel ouderen sterk toenemen. Verderop in het bericht wordt gemeld dat de bevolkingsdaling in Duitsland past in een Europese trend die resulteert in een bevolkingsdaling in heel Europa van 7 miljoen personen in 2050. Hoe dit valt te rijmen met de daling van 12 miljoen in Duitsland wordt niet verduidelijkt. Dit kan alleen dan correct zijn als in andere Europese landen de bevolking stijgt. Maar in dat geval kan de bewering in het bericht dat de bevolkingsdaling een algemene trend in heel Europa is niet correct zijn. Verder wordt in het bericht vermeld dat Duitsland op dit moment ongeveer 3 miljoen moslims telt op een totale bevolking van 82,4 miljoen. Het aandeel van de moslims is nu dus minder dan 4%. Hoe dit aandeel van 4% in de komende veertig jaar kan uitgroeien tot een meerderheid van de Duitse bevolking maakt het artikel niet duidelijk. De lezer moet dit aannemen op gezag van sommige, niet met name genoemd, «demografische trend-watchers». Deze bewering wordt ondersteund door een verwijzing naar een niet nader gespecificeerd bericht dat in 2025 een derde van alle Europese kinderen in een moslimgezin geboren worden. Dat zou tot gevolg hebben dat in de komende 20 jaar het aantal moslims in Europa verdubbeld van 50 miljoen naar 100 miljoen. Rekenen aan de Duitse prognoses met deze cijfers levert in de verste verte geen moslimmeerderheid op in 2050. Het absolute maximum komt zeker niet hoger dan 25%. Daarbij moet dan wel een aantal uiterst dubieuze aannamen worden gemaakt. Bijvoorbeeld dat het aantal kinderen onder moslims ook in de toekomst veel hoger blijft dan onder de autochtone bevolking. Dit is aantoonbaar onjuist. In alle westerse landen daalt het aantal kinderen onder moslims. Dat is overigens ook te verwachten op basis van de stelling in het artikel dat migranten na enkele jaren de leefstijl en de gewenste gezinsomvang van de autochtone bevolking overnemen. Een andere vooronderstelling is «eens een moslim altijd een moslim». Ook dit is op grond van de in het bericht uitgesproken verwachting van aanpassing in leefstijl en gewenste gezinsomvang onder migranten een onwaarschijnlijke uitkomst. De conclusie is duidelijk. In 2050 zal ongetwijfeld een groter deel van de Duitse bevolking zich moslim noemen dan nu het geval is. Maar zeker is dat zij dan niet de meerderheid van de Duitse bevolking zullen vormen. Een dergelijke uitkomst is alleen te verwachten als meer dan de helft van de niet-moslims in Duitsland het land gaan verlaten. </antwoord>
      <antwoord nummer="3">Ook ten aanzien van deze als feitelijkheid gepresenteerde verwachting ontbreekt een onderbouwing. Maar zelfs als de verwachting zou uitkomen dan resulteert dit niet in moslimmeerderheden in bevolkingen van de landen van Europa. Want wanneer eenderde van alle kinderen uit moslimfamilies komt dan komt tweederde uit niet-moslimfamilies. Alleen met zeer onwaarschijnlijke vooronderstellingen leidt dit tot moslimmeerderheden (zie ook het antwoord op vraag 2). </antwoord>
      <antwoord nummer="4">Nee, betrouwbare cijfers met betrekking tot de te verwachten ontwikkeling van het aantal moslims in Nederland en in de andere Europese landen zijn niet te geven. Registratie van geboortecijfers vindt niet plaats aan de hand van religie, godsdienst of levensovertuiging. Wel valt er voor Nederland iets te zeggen over de ontwikkeling van de bevolking naar het geboorteland van de ouders. Andere landen beschikken in de meeste gevallen niet over dit soort cijfers. Het CBS heeft onlangs een nieuwe prognose gepubliceerd over de bevolking naar herkomst (=geboorteland van de ouders) in 2050. Vrijwel alle Nederlandse moslims komen uit niet-westerse landen. Daarom is vooral de ontwikkeling van deze bevolkingsgroepen relevant. Uit de jongste CBS-prognose blijkt dat de niet-westerse bevolking in ons land groeit van 1,7 miljoen nu naar 2,7 miljoen in 2050. De niet-westersen vormen dan 16% van de totale bevolking. Van de niet-westerse bevolking is nu ongeveer 75% moslim. Als dat in 2050 nog steeds zo is dan vormen de moslims die tot de niet-westerse bevolking worden gerekend in dat jaar ongeveer 12% van de bevolking. Het totale aandeel moslims zal groter zijn omdat de derde en volgende generaties niet tot de niet-westerse bevolking worden gerekend. Dit laatste onderstreept nog eens hoezeer men zich met prognose over het aandeel moslims in de bevolking op glad ijs begeeft (zie ook de antwoorden op de voorgaande vragen). Hoe groot het aandeel moslims in 2050 precies zal zijn is dan ook met geen mogelijkheid precies te zeggen, maar een bovengrens van 20% lijkt een redelijke schatting van het maximum. </antwoord>
      <antwoord nummer="5">Mocht Turkije toetreden tot de EU dan zal dit zonder twijfel leiden tot een hoger aandeel van mensen die binnen de EU het islamitisch geloof aanhangen. Eventuele toetreding van Turkije hoeft echter niet te leiden tot een grote migratiestroom van Turkije naar de rest van de EU. In het mandaat voor de toetredingsonderhandelingen is de mogelijkheid opgenomen van vrijwaringsmaatregelen, waaronder op het gebied van personenverkeer. </antwoord>
      <antwoord nummer="6">Gelet op het feit dat de veronderstelde «ontwikkeling» niet realistisch is, behoeft de eerste vraag geen beantwoording. Het is naar mijn oordeel niet realistisch om te verwachten dat er in ons land binnen afzienbare tijd een moslimmeerderheid zal zijn die de cultuur van ons land zal gaan domineren. Een algehele immigratiestop voor islamitische immigranten is niet aan de orde. Wel acht ik het van groot belang dat de lijn die door dit kabinet is ingezet om moslims actief te betrekken bij de samenleving krachtig voort te zetten. Wanneer hier levende moslims de in ons land geldende normen en waarden accepteren en daadwerkelijk meedoen aan deze samenleving dan is er geen reden voor doemdenken ten aanzien van de komende dertig tot veertig jaar. Ons land is altijd sterk geweest in het incorporeren van invloeden van buiten in een dynamische zich steeds ontwikkelende cultuur. Dit kabinet wil dit graag zo houden. Overigens ben ik zonder meer van mening dat immigratie beheersbaar moet zijn en blijven. Dat is steeds het hoofddoel geweest van het vreemdelingenbeleid tijdens de afgelopen periode. Door dit kabinet zijn vele maatregelen genomen om dit doel te bereiken, zoals het weren van de economische vluchtelingen, het verplicht stellen van inburgering in het land van herkomst en in ons land, het verhogen van de huwbare leeftijdsgrens, het verhogen van de inkomenseis van de partner in Nederland en het terugkeerbeleid. Deze maatregelen hebben effect gehad. De immigratie van niet-westerse allochtonen is afgenomen van 69 000 in 2001 tot 36 000 in 2005. Het aantal asielverzoeken is verminderd van 43 560 in 2000 tot 12 350 in 2005. </antwoord>
      <noten afkomstig="antwoord"/>
   </antwoorden>
</kvr>
