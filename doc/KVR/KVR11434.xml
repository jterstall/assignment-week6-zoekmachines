<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Meijer en Van Ardenne-van der Hoeven (beiden CDA) aan de minister van Landbouw, Natuurbeheer en Visserij over positieve resultaten met het FIR-systeem. (Ingezonden 14 maart 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11434
</item>
         <item attribuut="Inhoud">Vragen over het FIR-systeem (Fysische Ionen Regulator) dat onder meer gericht is op de reductie van ammoniakemmisie en stank bij mest.</item>
         <item attribuut="Rubriek">Veeteelt (Intensieve veehouderij) Veeteelt (Organische mest)</item>
         <item attribuut="Trefwoorden">Intensieve veehouderij Organische mest</item>
         <item attribuut="Vindplaats">Kamervragen met antwoord 1999-2000, nr. 1044, Tweede Kamer</item>
         <item attribuut="Vraagnr_bij_indiening">2990008210</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Meijer</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2000-04-04</item>
         <item attribuut="Datum_indiening">2000-03-14</item>
         <item attribuut="Document-id">KVR11434</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2263" allpagenumbers="2263 2264" vetnummer="2990008210" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11434" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1044" onderwerp="" indiendatum="2000-03-14">
         <vrager partij="CDA" oorsprong="parlement">Meijer</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-04-4">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het FIR-systeem (Fysische lonen Regulator)? </vraag>
      <vraag nummer="2">Hoe staat u tegenover dit specifieke initiatief en overeenkomstige initiatieven? </vraag>
      <vraag nummer="3">Deelt u de mening dat het kabinetsbeleid erop gericht dient te zijn dat ondernemers die schoon produceren zoveel mogelijk ondersteuning van de overheid krijgen? </vraag>
      <vraag nummer="4">Zijn de resultaten wat betreft reductie van ammoniakemissie en stank, wat betreft structuurverbetering van de bodem (en bodemleven) en wat betreft de nitraatnorm in oppervlaktewater door het FIR-systeem gelijk of hoger dan de resultaten door de huidige wettelijke voorgeschreven technieken voor mestaanwending en zijn deze resultaten gelijk onderbouwd? </vraag>
      <vraag nummer="5">Bent u bereid het verzoek van de Vereniging tot Behoud van Boer en Milieu dat reeds bij uw ministerie ligt om het gehele FIR-systeem in een proef van 5 jaar de gelegenheid te geven zichzelf te bewijzen, inclusief het bovengronds aanwenden van emissiearme FIR-drijfmest, op korte termijn te honoreren? </vraag>
      <vraag nummer="6">Op welke termijn bent u voornemens dit project te ondersteunen? Wilt u de Kamer berichten over de voortgang? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het FIR-systeem bestaat uit twee te onderscheiden elementen waarvan het gebruik van FIR slechts een onderdeel is. In de eerste plaats bestaat het systeem uit het toevoegen van FIR aan veevoer of mest. Volgens de Vereniging tot Behoud van Boer en Milieu (VBBM) leidt dit onder meer tot een hogere stikstofbenutting en daarmee tot een lagere ammoniakemissie. De stelling van de VBBM, dat het gebruik van FIR de ammoniakemissie verlaagt, acht ik onjuist. Wetenschappelijk onderzoek heeft inmiddels afdoende aangetoond, dat het middel FIR geen of slechts zeer geringe invloed heeft op de ammoniakemissie. Ik zie dan ook geen aanleiding om toe te staan dat bedrijven die FIR toepassen hun mest niet emissiearm behoeven aan te wenden. Daarnaast realiseert een deel van de veehouders die FIR toepassen een laag stikstofverlies op hun bedrijf. Dit wordt veroorzaakt door een lagere aanvoer van kunstmeststikstof en eiwitrijk krachtvoer. Dit is het tweede element van het FIR-systeem. Het streven om stikstofverliezen terug te dringen waardeer ik positief. </antwoord>
      <antwoord nummer="3">Het geheel van het beleid op dit terrein (wet- en regelgeving, onderzoek, voorlichting, etc) is gericht op het schoon produceren door ondernemers. Ondernemers die daadwerkelijk verder willen gaan dan de normen zoals deze al in de wetgeving zijn neergelegd mogen daarbij niet onnodig door diezelfde wetgeving worden gehinderd. </antwoord>
      <antwoord nummer="4">Een «Commissie van Wijzen» van Wageningen Universiteit en Research Centrum (Wageningen UR) heeft op 23 februari 2000 de wetenschappelijke betrouwbaarheid onderzocht van de stellingen van de VBBM dat het gebruik van FIR de ammoniakemissie verlaagt en van een onderzoek van het IMAG uit 1999, waaruit blijkt dat het gebruik van FIR geen effect heeft op de ammoniakemissie. De conclusie van de commissie is dat er geen concrete waarnemingen zijn waaruit blijkt dat het gebruik van FIR de ammoniakemissie verlaagt. Daarentegen concludeert de commissie dat het onderzoek van het IMAG op hoofdlijnen wetenschappelijk verantwoord is uitgevoerd. Daarnaast is mij ook geen wetenschappelijk onderzoek bekend waarin is aangetoond dat het gebruik van FIR stank vermindert, de bodemstructuur en het bodemleven verbetert of het nitraatgehalte in het oppervlaktewater verlaagt. Het enige bekende wetenschappelijk onderbouwd onderzoek op praktijkschaal is het onderzoek van het IMAG. Uit dit onderzoek blijkt dat het toevoegen van FIR aan het rantsoen van melkvee geen effect heeft op de ammoniakemissie bij mestaanwending. Wel is wetenschappelijk aangetoond dat een lager stikstofgebruik leidt tot lagere stikstofverliezen. Hierdoor zal het nitraatgehalte in het oppervlaktewater afnemen. Tevens is het goed denkbaar dat lagere stikstofverliezen ook tot lagere ammoniakemissie zullen leiden. Hiervoor ontbreken echter in het onderhavige geval nog wetenschappelijke bewijzen. </antwoord>
      <antwoord nummer="5">Op dit moment ligt bij het ministerie een verzoek van onder meer de VBBM om 400 bedrijven te ontheffen van de verplichting tot emissiearme aanwending ten behoeve van een onderzoek met een looptijd van 10 jaar. Dit onderzoek heeft als doel om bedrijfs-, milieu- en natuurkenmerken te inventariseren van de bedrijven die het FIR-systeem toepassen. Op grond van het huidige onderzoeksvoorstel overweeg ik deze ontheffing niet te verlenen. Hiervoor heb ik de volgende argumenten: – uit het onderzoeksvoorstel blijkt niet waarom met het FIR-systeem dierlijke mest niet emissiearm kan worden aangewend; – het effect van het lagere stikstofgebruik en de toepassing van FIR worden in het voorgestelde onderzoek niet van elkaar onderscheiden; – er loopt op dit moment al onderzoek naar de effecten van een lager stikstofgebruik. Dit onderzoek vindt plaats op de proefbedrijven «A.P. Minderhoudhoeve» en «De Ossekampen» van het Wageningen UR en bij de milieucoöperaties VEL en VANLA in Friesland. In dit laatste onderzoek is ook het gebruik van FIR een onderzoeksvariant. Na afloop van dit onderzoek moet het mogelijk zijn een conclusie te trekken omtrent de werking van FIR. Het voorgestelde extra onderzoek is daarvoor overbodig; – het onderzoeksvoorstel is in tijdsduur en omvang te groot. </antwoord>
      <antwoord nummer="6">In de vorige vraag heb ik aangegeven op basis van het nu voorliggende onderzoeksvoorstel te overwegen geen onderzoeksontheffing te verlenen. Wel ben ik bereid onderzoek te ondersteunen dat gericht is op de relatie tussen ammoniakemissie en lage stikstofverliezen. Het is mij bekend dat Wageningen UR een onderzoeksvoorstel hiervoor in voorbereiding heeft. </antwoord>
      <noten afkomstig="antwoord"/>
   </antwoorden>
</kvr>
