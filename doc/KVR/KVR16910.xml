<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over de drastische verhoging van de huren. (Ingezonden 5 december 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16910
</item>
         <item attribuut="Inhoud">Vragen over het betoog van de Aedes-voorzitter dat de huren fors zouden moeten worden verhoogd.</item>
         <item attribuut="Rubriek">Volkshuisvesting (Woninghuren)</item>
         <item attribuut="Trefwoorden">Woningbouwverenigingen Woninghuren</item>
         <item attribuut="Vindplaats">Kamervragen met antwoord 2002-2003, nr. 549, Tweede Kamer</item>
         <item attribuut="Vraagnr_bij_indiening">2020304100</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-12-24</item>
         <item attribuut="Datum_indiening">2002-12-05</item>
         <item attribuut="Document-id">KVR16910</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1167" allpagenumbers="1167 1168" vetnummer="2020304100" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16910" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="549" onderwerp="" indiendatum="2002-12-5">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennis genomen van het artikel «Corporaties willen huren drastisch verhogen»? <voetnoot nummer="1"/>
      </vraag>
      <vraag nummer="2">Wat is uw mening over het betoog van Aedes-voorzitter Van Leeuwen, dat de huren in Nederland drastisch moeten worden verhoogd, en dat hij zijn leden – de corporaties – hiertoe zal oproepen? </vraag>
      <vraag nummer="3">Deelt u de mening dat, gezien het door de Kamer geaccordeerde huurbeleid voor de korte termijn, in ieder geval tot en met 2005 van forse huurverhogingen geen sprake kan zijn, en dat daarmee de stelling van Van Leeuwen onhoudbaar en onzinnig is? </vraag>
      <vraag nummer="4">Kunt u aangeven hoe de woonlasten voor individuele huurders zich sinds 1998 hebben ontwikkeld, zowel in absolute zin als in verhouding tot hun besteedbaar inkomen? Deelt u de mening dat een macro-huurverhoging van 1 miljard euro de woonlasten van huurders onverantwoord zou laten stijgen? </vraag>
      <vraag nummer="5">Bent u bekend met de financiële overschotten van de corporatiesector? Kunt u begrijpen waarom, bij een geschat overschot in het weerstandsvermogen in de orde van grootte van 10 miljard euro, de voorzitter van Aedes deze positie verder wil verbeteren ten koste van de doelgroep? </vraag>
      <vraag nummer="6">Deelt u de mening dat, gezien de enorme overschotten van de sector, de huurders niet belast mogen worden met huurverhogingen? </vraag>
      <vraag nummer="7">Kunt u aangeven wat de additionele kosten in de huursubsidie zouden zijn, indien inderdaad de totale opbrengst van de huren jaarlijks met 1 mld. wordt verhoogd? Vindt u het acceptabel dat Aedes een deel van deze extra kosten op de rijksoverheid wil afwentelen? </vraag>
      <vraag nummer="8">Kunt u aangeven welke maatregelen u wilt treffen om te voorkomen dat, bijvoorbeeld door maximale harmonisatie, de leden van Aedes de huren zullen verhogen? Zo neen, waarom niet? </vraag>
      <vraag nummer="9">Deelt u de mening dat Aedes zich op deze manier diskwalificeert voor deelname aan de Commissie Vermeulen, waarin wordt gesproken over het huurbeleid vanaf 2005? Zo neen, waarom niet? </vraag>
      <vraag nummer="10">Bent u bereid om uw ongenoegen over de uitspraken van de Aedes-voorzitter aan hem over te brengen, en daarmee weer rust te creëren onder de huurders? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-12-3" bron="Financieële Dagblad">Financieële Dagblad, 3 december 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Een drastische verhoging van de huren vind ik ongewenst. Het kabinetsbeleid is gericht op een beheerste ontwikkeling van de huurlasten en de daarmee samenhangende uitgaven voor de huursubsidie. Een drastische verhoging van de huren is daarmee in strijd. Ook vanuit een macro-economische invalshoek is een drastische huurstijging ongewenst, omdat daarvan een te grote opwaartse druk op de inflatie zou uitgaan. </antwoord>
      <antwoord nummer="3">Het huidige huurbeleid geldt voor de periode tot aan 1 juli 2005. Dit beleid kent een gedifferentieerde mogelijkheid voor huurstijging waarbij een relatie wordt gelegd tussen het bereikte niveau van de huurprijs in relatie tot de kwaliteit van de woning. Dit huurbeleid is gebaseerd op de voorstellen van vier partijen (met uitzondering van de IVBN) in de Commissie Huurbeleid, waaronder Aedes. Ik onderschrijf dit beleid en ga er vooralsnog van uit dat ook Aedes nog steeds achter dit beleid staat. Voorstellen voor de periode na 1 juli 2005 worden momenteel door de Commissie Huurbeleid II uitgewerkt en naar verwachting zal uw Kamer daarover in het voorjaar geïnformeerd worden. Ik ga er van uit dat Aedes de discussie over de hoogte van het huurniveau in dit kader voert. </antwoord>
      <antwoord nummer="4">Het woningbehoefte-onderzoek (WBO) biedt inzicht in de woonlasten en inkomens van zowel huurders als eigenaar-bewoners. Het laatst beschikbare WBO betreft het jaar 2000. Medio 2003 komen gegevens over het jaar 2002 beschikbaar, de tot nu toe bekende gegevens gaan dus niet verder dan 2000. Op basis hiervan kan worden aangegeven dat tussen 1998 en 2000 de gemiddelde kale huur steeg van 309 naar 325 euro (zie hiervoor de VROM-publicatie Cijfers over Wonen 2002, pagina 132). Rekening houdend met subsidiabele servicekosten en huursubsidie steeg de netto huur van 286 naar 302 euro. Het gemiddelde aandeel van de netto huur in het netto inkomen daalde tussen 1998 en 2000 licht van 24,1% naar 24,0%. Een huurstijging met 1 miljard acht ik, zoals ik hiervoor al heb aangegeven, ongewenst. </antwoord>
      <antwoord nummer="5">Ik ben bekend met de huidige financiële positie van de corporatiesector. Er is op dit moment sprake van een vermogen in de sector dat hoger ligt dan het minimaal noodzakelijke weerstandsvermogen. Een deel van deze overmaat heeft betrekking op toekomstige financiële ontwikkelingen, mede op basis van voorgenomen verkopen. Daarnaast is deze overmaat niet gelijk verdeeld over de corporaties. Met name in de grote steden is er sprake van een financiële positie die niet of onvoldoende aansluit bij de omvang van de opgave. Mede hiervoor zijn instrumenten tot matching nodig. De geconstateerde overmaat moet dan ook aangewend worden voor de enorme investeringen die de komende jaren op het terrein van het wonen nodig zijn (herstructurering, vergrijzing, etc.). Gegeven de gunstige financiële positie van de sociale huursector als geheel plaats ik de opmerkingen van de voorzitter van Aedes in het licht van opvattingen over de wijze waarop de marktwerking kan worden verbeterd. </antwoord>
      <antwoord nummer="6">Die mening deel ik niet. Huurverhogingen blijven noodzakelijk om de financiële positie van verhuurders ook voor de toekomst veilig te stellen. Daarnaast blijft er uit oogpunt van het goed functioneren van de woningmarkt ruimte nodig om huurprijzen aan de ontwikkelingen op de markt te kunnen aanpassen. Natuurlijk moet hierbij zorgvuldig het belang van de betaalbaarheid van huurwoningen in acht worden genomen. </antwoord>
      <antwoord nummer="7">Het is niet duidelijk hoe in de opvattingen van de voorzitter van Aedes de door hem voorgestelde verhoging van de huurprijzen vorm zou moeten krijgen. Ook de consequenties voor het functioneren van de woningmarkt zijn daardoor onduidelijk. De gevolgen voor de huursubsidie kunnen daarom niet worden aangegeven. </antwoord>
      <antwoord nummer="8">Het huidige beleid biedt naar mijn mening voldoende waarborgen voor een beheerste huurontwikkeling en ik zie derhalve geen reden om hierin verandering aan te brengen. Voor een beperking van de mogelijkheden tot huurharmonisatie zie ik geen reden. Verhuurders moeten voldoende beleidsruimte behouden om huurprijzen aan marktomstandigheden aan te passen. Een beperking van de harmonisatieruimte zou een te rigide huurbeleid opleveren. Een dergelijke beperking maakt ook geen onderdeel uit van het door de Tweede Kamer besproken pakket van maatregelen voor de periode tot 2005. Overigens wordt van de bestaande mogelijkheden om de huren te harmoniseren maar beperkt gebruik gemaakt en schommelt als gevolg hiervan het effect van harmonisatie al jaren rond de 01–0,2% extra huurstijging (in 2002: 0,1%). Tenslotte wijs ik erop dat een wetsvoorstel om te komen tot een beperking van de huurharmonisatie (wetsvoorstel 25 796) recent in uw Kamer in behandeling is geweest en is verworpen. Hoe het huurbeleid in de periode na 1 juli 2005 eruit zal zien, is op hoofdlijnen aangegeven in de brief van de staatssecretaris van VROM van 14 september 2001 (Kamerstuk, 27 926, nr. 1). Dit nieuwe huurbeleid wordt thans uitgewerkt, waarbij de landelijke organisaties van huurders en verhuurders een adviserende rol hebben. </antwoord>
      <antwoord nummer="9">Zoals ook eerder aangegeven wordt in de Commissie Huurbeleid II onder andere gesproken over de gewenste hoogte van de huurniveaus in Nederland. Het staat elke partij vrij daar een opvatting over te hebben en een onderhandelingspositie te kiezen. Naar mijn mening is Aedes daardoor geenszins gediskwalificeerd voor de Commissie Huurbeleid. Ik ga er wel vanuit dat Aedes evenzeer zal meedenken over het waarborgen van de betaalbaarheid en de beheersing van de uitgaven aan huursubsidie. </antwoord>
      <antwoord nummer="10">In het verlengde van wat ik hiervoor gezegd heb over de vrijheid van opvatting vind ik het niet gepast om de Aedes-voorzitter hierop aan te spreken. </antwoord>
      <noten afkomstig="antwoord"/>
   </antwoorden>
</kvr>
