<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duijkers (PvdA) aan de minister van Justitie over de plaatsing van onder toezicht gestelde jongeren in justitiële inrichtingen. (Ingezonden 16 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14220
</item>
         <item attribuut="Inhoud">Vragen over geweld tegen OTS (onder toezicht gestelde) jongeren in inrichtingen voor strafrechtelijk geplaatsten, naar aanleiding van TV-uitzending Kern van de zaak van 12 juli j.l.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdcriminaliteit</item>
         <item attribuut="Vindplaats">Kamervragen met antwoord 2000-2001, nr. 1653, Tweede Kamer</item>
         <item attribuut="Vraagnr_bij_indiening">2000113740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Duijkers</persoon>
         </item>
         <item attribuut="Datum_reaktie">2001-09-03</item>
         <item attribuut="Datum_indiening">2001-07-16</item>
         <item attribuut="Document-id">KVR14220</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3447" allpagenumbers="3447 3448" vetnummer="2000113740" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14220" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1653" onderwerp="" indiendatum="2001-07-16">
         <vrager partij="PvdA" oorsprong="parlement">Duijkers</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="3 september 2001), zie ook Aanhangsel nr. 1554, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van praktijkervaringen zoals weergegeven in de uitzending Kern van de zaak van 12 juli jl. van onder toezicht gestelde jongeren (OTS)? </vraag>
      <vraag nummer="2">Herkent u het dilemma waarvoor kinderrechters gesteld worden, namelijk de schending van het rechtsgevoel van jongeren enerzijds en de ontneming van de ouderlijke macht anderzijds, indien zij voor geen andere oplossing kunnen kiezen dan de OTS van jongeren tussen strafrechtelijk geplaatsten die in een gesloten justitiële inrichting verblijven? </vraag>
      <vraag nummer="3">Hebt u wel eens laten onderzoeken hoe OTS-jongeren zelf (veelal slachtoffer van geweld) aankijken tegen plaatsing tussen strafrechtelijk geplaatste jongeren (veelal preventief gehecht of strafrechtelijk veroordeeld vanwege het toepassen van geweld)? </vraag>
      <vraag nummer="4">Bent u bekend met de veiligheidsrisico’s van OTS’ers in inrichtingen voor strafrechtelijk geplaatsten? Zijn de voorvallen van ernstig geweld tegen OTS-jongeren waarvan sprake is in de vorenbedoelde uitzending bij u bekend? </vraag>
      <vraag nummer="5">Kunt u de Kamer een overzicht vanaf 1 januari 2000 geven, van het aantal gevallen waarin sprake is van de uitoefening van geweld tegen OTS-jongeren binnen justitiële inrichtingen? Kan daarbinnen een onderscheid gemaakt naar fysiek en seksueel geweld en andere vormen van intimidatie? Kunt u uiteenzetten in hoeveel van die gevallen personeelsleden van inrichtingen betrokken zijn geweest bij het uitvoeren van een of andere vorm van geweld? </vraag>
      <vraag nummer="6">Onderkent u dat crisisplaatsing van jongeren in een opvanginrichting, waar geen behandeling kan plaatsvinden, een ongewenste noodmaatregel is? Welke maatregelen bent u voornemens te nemen om deze ongewenste situatie te voorkomen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, ik heb kennis genomen van de betreffende televisie-uitzending. </antwoord>
      <antwoord nummer="2">Uit de uitzending heb ik begrepen dat een rechter het soms als een dilemma ervaart om een machtiging voor gesloten plaatsing af te geven voor een OTS’er, in de wetenschap dat de jeugdige dan tussen strafrechtelijk geplaatste jeugdigen terecht komt. </antwoord>
      <antwoord nummer="3">Een dergelijk belevingsonderzoek heeft niet plaatsgevonden. Bij brief van 18 oktober 2000 (TK 26 016, nr 5057768/00/PJS) is de bereidheid uitgesproken het aspect van de samenplaatsing onderdeel te laten zijn van het evaluatieonderzoek van de nieuwe Beginselenwet justitiële jeugdinrichtingen, dat circa 3 jaar na de inwerkingtreding ervan zal worden uitgevoerd. Overigens bevatte deze brief de bevindingen van een onderzoek naar de samenplaatsing van beide categorieën jeugdigen in justitiële jeugdinrichtingen. Samenvattende conclusie van het onderzoek was dat niet gebleken is dat deze samenplaatsing van beide categorieën leidt tot onwenselijke situaties in de inrichtingen. </antwoord>
      <antwoord nummer="4">Bij de populatie van de justitiële jeugdinrichtingen is in het algemeen sprake van de meest zware gedragsproblematiek. Dit geldt ongeacht de plaatsingstitel. In combinatie met de ingrijpendheid van de vrijheidsbeneming kan dit aanleiding geven tot spanningsvolle situaties. Het is mede om die reden dat in deze inrichtingen voorzien is in zeer intensieve professionele begeleiding in combinatie met uitvoerige in de wet verankerde rechtspositionele bepalingen. Bovendien zijn de inrichtingen verplicht een overzicht bij te houden van alle gevallen van (dreiging met) geweld, tussen jeugdigen onderling en tegen het personeel. Overigens zijn de concrete in de uitzending naar voren gebrachte gevallen mij niet bekend. </antwoord>
      <antwoord nummer="5">De cijfers over aantallen geweldsincidenten in de inrichtingen, gespecificeerd naar geweld onderling en geweld tegen personeel, luiden over de jaren 1997 tot en met 2000 als volgt (zie tabel). Gewelds- incidenten Opvang Opvang Opvang Opvang Behan- deling Behan- deling Behan- deling Behan- deling Jaar 1997 1998 1999 2000 1997 1998 1999 2000 Tegen personeel 146 247 151 138 448 313 296 333 Per 100 plaatsen 34 44 26 22 61 41 34 36 Jongeren onderling 259 339 430 467 364 295 215 180 Per 100 plaatsen 60 61 75 74 49 39 24 19 Het aantal geweldsincidenten per 100 plaatsen tegen personeel is tussen 1997 en 2000 gedaald, zowel in de opvangsector (van 34 naar 22) als in de behandelsector (van 61 naar 36). Het aantal geweldsincidenten per 100 plaatsen tussen jongeren onderling is in dezelfde periode gestegen in de opvangsector (van 60 naar 74) en sterk gedaald in de behandelsector (van 49 naar 19). Verdere uitsplitsing van deze cijfers, bijvoorbeeld naar plaatsingstitel of soort geweld, is niet beschikbaar en kan dus niet gegeven worden. De beantwoording van de vraag naar het aantal gevallen waarin personeelsleden geweld gebruikten tegen jongeren vereist nuancering, omdat, zoals bij de behandeling van het wetsvoorstel uitvoerig is besproken, in in de wet omschreven gevallen sprake kan zijn van gelegitimeerde geweldsuitoefening. Het vóórkomen van niet gelegitimeerde geweldsuitoefening door personeelsleden zou kunnen worden afgeleid uit het aantal door de onafhankelijke Commissies van toezicht terzake van dit feit gegrond verklaarde klachten. Over het totale aantal gegrond verklaarde klachten zijn cijfers beschikbaar, maar de aard van de klachten is niet nader gespecificeerd. Navraag bij verschillende klachtencommissies wijst uit dat niet gelegitimeerde geweldsuitoefening door personeel blijkens het beperkte aantal gegrond verklaarde klachten dat hierop betrekking heeft sporadisch voorkomt. </antwoord>
      <antwoord nummer="6">Een crisisplaatsing van een OTS’er in een opvanginrichting is naar zijn aard een noodmaatregel, maar een onvermijdelijke. Veelal is het het enige en laatste redmiddel om een jeugdige uit een voor zijn ontwikkeling zeer bedreigende situatie te halen. Het gaat altijd om gevallen waarvoor plaatsing in een voorziening van vrijwillige jeugdzorg, gelet op de bedreigendheid van de situatie, geen soulaas biedt. Vanwege het ontbreken van behandelmogelijkheden in de opvang dient de crisisplaatsing zo kort mogelijk te duren. De crisisplaatsing in de justitiële opvang houdt overigens niet automatisch in dat vervolgens ook de behandeling in justitieel kader moet plaatsvinden. Direct na aanvang van de crisisplaatsing worden de mogelijkheden wat betreft aard en plaats van de vervolghulp actief en zorgvuldig onderzocht. Op 31 mei 2001 hebben de voorzitter van het bestuur van de stichting Vedivo, de sectordirecteur JJI van de Dienst Justitiële Inrichtingen en de directeur Preventie, Jeugd en Sanctiebeleid van mijn ministerie de hiervoor geschetste beleidslijn ten aanzien van de crisisplaatsingen vastgelegd in een voorlopig convenant. Afgesproken is dat de werking van het convenant geëvalueerd zal worden door middel van dossieronderzoek. Afhankelijk van de bevindingen uit dat onderzoek, die ik aan het eind van dit jaar verwacht, zal bezien worden of aanpassingen van de afgesproken beleidslijn noodzakelijk zijn. </antwoord>
      <noten afkomstig="antwoord"/>
   </antwoorden>
</kvr>
