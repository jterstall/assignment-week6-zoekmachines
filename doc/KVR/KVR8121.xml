<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel aan de minister van Verkeer en Waterstaat over de veiligheid bij de spoorwegen. (Ingezonden 21 september 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8121
</item>
         <item attribuut="Inhoud">Vragen over het artikel 'Van Vollenhoven: veiligheid bij spoorwegen niet optimaal' in de Volkskrant en de onafhankelijkheid van RailNed. Vragen in aanvulling op eerdere vragen van de leden Reitsma en Leers (Kamervragen 1998-1999, nr. 279), eveneens over de veiligheid bij de spoorwegen.</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 1998-1999, nr. 280, Tweede Kamer</item>
         <item attribuut="Vraagnr_bij_indiening">2989900470</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1998-11-05</item>
         <item attribuut="Datum_indiening">1998-09-21</item>
         <item attribuut="Document-id">KVR8121</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="567" allpagenumbers="567 568" vetnummer="2989900470" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8121" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="280" onderwerp="" indiendatum="1998-09-21">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-11-5">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het artikel «Van Vollenhoven: veiligheid bij spoorwegen niet optimaal»? <voetnoot nummer="1"/>
      </vraag>
      <vraag nummer="2">Wat is uw reactie op het standpunt van de voorzitter van de Spoorwegongevallenraad, dat hij twijfels heeft over de volledige onafhankelijkheid van RailNed, alsmede op de argumenten die hij hiervoor aanvoert? </vraag>
      <vraag nummer="3">Bent u het eens met de opmerking van de heer Van Vollenhoven dat de vervanging van het ATB systeem op korte termijn noodzakelijk is en dat er dus geld voor gereserveerd moet worden op de begroting? Zo neen, waarom niet? </vraag>
      <vraag nummer="4">Kunt u bevestigen dat veel bijna-ongelukken niet worden gemeld, zoals de directeur van RailNed zegt? Zo ja, wat gaat u doen om de naleving van de meldingsplicht, zoals geregeld in de nieuwe Wet Raad voor de Transportveiligheid, te verzekeren? </vraag>
      <vraag nummer="5">Bent u bereid uw standpunt over de hier aangesneden vragen waar mogelijk nog te integreren in het Beleidsplan Veiligheid Openbaar Vervoer, dat binnenkort aan de Kamer wordt aangeboden? </vraag>
      <noten afkomstig="vraag">
         <noot nummer="2"/>
         <noot nummer="1" datum="1998-09-17" bron="Volkskrant">Volkskrant, 17 september 1998</noot>
         <noot nummer="2" documenttype="Kamerstuk" kamerstuk-id="25 600 XII" documentnummer="32">Kamerstuk 25 600 XII, nr. 32</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Reitsma en Leers, ingezonden 21 september 1998. </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De voorzitter van de Spoorwegongevallenraad heeft in de Volkskrant van 17 september 1998 de mening geuit dat als Railned geheel onafhankelijk zou zijn, er geen Raad voor de Transportveiligheid nodig zou zijn. Ik heb een andere zienswijze. Railned werkt in opdracht van het Ministerie, opereert in feite als uitvoeringsorgaan van het Ministerie en onderzoekt alle onregelmatigheden en ongelukken (ernstige en minder ernstige) die op het nationale spoorwegnet plaatsvinden. Dit heeft als doel om de oorzaak te achterhalen, maatregelen voor te stellen en herhaling te voorkomen. Railned is ertoe gehouden om de Minister van Verkeer en Waterstaat te informeren over de onderzoeksresultaten. Daarnaast kan het Openbaar Ministerie een justitieel onderzoek starten om na te gaan of er overtredingen van de wet hebben plaatsgevonden. De taakorganisaties Railned en de Verkeersleiding hebben met de grote vervoersbedrijven NS-R en NS-C een goede vorm van samenwerking opgebouwd. Zowel de meldingen van onregelmatigheden en ongevallen als de uitvoering van ongevalsonderzoek maken deel uit van deze samenwerking. Met nieuwe vervoerders wordt deze samenwerking in de toegangsovereenkomst geregeld. Het Rijk kan dus aan Railned opdracht geven om bepaalde onderzoeken te verrichten. De Raad voor de Transportveiligheid verricht zelfstandig onderzoeken en doet aanbevelingen met het doel een bijdrage te leveren aan de verhoging van de veiligheid. De Raad onderzoekt wat zij juist en nodig vindt. Een opdracht hiertoe kan niet door het Rijk worden verstrekt. Juist deze onafhankelijkheid vormde een belangrijk uitgangspunt bij de oprichting ervan, vanwege de talrijke belangen die bij een ongeval betrokken kunnen zijn. Het betreft bijvoorbeeld de belangen van degenen die bij een ongeval betrokken zijn, de vervoerders of eigenaren van de transportmiddelen, maar ook het Rijk als toezichthouder, regelgever of verantwoordelijke voor de infrastructuur. Het onderzoek dient geheel onafhankelijk van deze belangen plaats te vinden; zelfs de schijn mag niet ontstaan dat een bepaald belang de doorslag heeft gegeven bij de bevindingen en het oordeel daarover. Ik ben daarom voorstander van het naast elkaar laten bestaan van beide onderzoeksinstituten, de Raad voor de Transportveiligheid en Railned, bij onderzoek naar ongevallen en onregelmatigheden op het spoor. </antwoord>
      <antwoord nummer="3">Op dit moment is nagenoeg het hele Nederlandse spoorwegnet beveiligd met een seinstelsel, vindt er centrale geleiding van het treinverkeer plaats en is er een vangnet in de vorm van automatische treinbeïnvloeding (ATB) voor situaties waarin de seinen niet worden opgevolgd. Het is vanuit veiligheidsoogpunt gezien niet waar dat het Nederlandse beveiligingssysteem, en het ATB-deel daarvan, verouderd is. ATB is in de jaren ’60 ontwikkeld en functioneert als vangnet van het beveiligingssysteem goed. Dit zorgt ervoor dat het door een machinist onbedoeld niet volgen van opdrachten door seinen, wordt gecorrigeerd. Het systeem heeft wel beperkingen. Het voornaamste manco is de mogelijkheid om «stop»-tonende seinen met lage snelheid (minder dan 40 km per uur) te passeren en tevens ontbreekt een zogenaamde remcurve-bewaking, die bewaakt of de mate van remming vanuit veiligheidsoverwegingen voldoende sterk is. Een andere beperking is dat grensoverschrijdend treinverkeer niet zonder meer mogelijk is. Nederland zoekt aansluiting bij de Europese ontwikkelingen om tot één systeem te komen dat grensoverschrijdend treinverkeer interoperabel kan maken. Dit nieuwe systeem, het European Rail Traffic Management System (ERTMS), heeft drie niveaus. Het eerste niveau is qua veiligheidsfunctionaliteit vergelijkbaar met de nieuwste versie van het Nederlandse ATB-systeem, de zogenaamde ATB-nieuwe generatie. ERTMS biedt daarnaast mogelijkheden voor de verkeersleiding om de treinenloop efficiënter te kunnen besturen omdat er o.a. informatie beschikbaar komt over de positie van treinen op het spoorwegnet. De ontwikkeling van deze apparatuur is vergevorderd, echter nog niet afgerond. Op de drie grote nieuwe spoorlijnen, de HSL-Zuid, de HST-Oost en de Betuweroute, komt in ieder geval ERTMS. Een definitieve keuze voor het overige Nederlandse spoorwegnet is nog in voorbereiding. De investeringskosten van een eventuele omschakeling naar een nieuw beveiligingssysteem zullen hoog zijn; ook de vervoerders zullen heel nadrukkelijk in de te maken keuze worden betrokken. </antwoord>
      <antwoord nummer="4">Ik kan niet bevestigen of die indruk juist is. Het is uiteraard van belang dat bijna-ongelukken worden gemeld aan Railned. Er zal binnen de vervoerbedrijven zo veel als mogelijk is stimulans moeten zijn om bijna-ongelukken te melden. Belangrijk is ook dat er wordt gerapporteerd over wat er met de melding is gedaan om herhaling te voorkomen. Ik ben ervan overtuigd dat er bij Railned een mechanisme is, dat er met de meldingen ook iets wordt gedaan. Voor wat betreft dit laatste, heb ik mij ervan verzekerd dat Railned alle meldingen onderzoekt en rapporteert wat de bevindingen zijn na onderzoek van bijna-ongelukken. Op uw vraag hoe ik de naleving van de meldingsplicht zeker denk te stellen, wil ik wijzen op artikel 28 van de Raad voor de Transportveiligheid, waarin de melding van ongevallen en ernstige incidenten is geregeld. In artikel 81 van genoemde wet zijn strafbepalingen opgenomen voor het niet naleven van de meldingsplicht. In de wet is opgenomen dat er een algemene maatregel van bestuur komt waarin de personen of instanties zijn aangewezen die verplicht zijn tot het melden van ongevallen en ernstige incidenten. Deze algemene maatregel van bestuur is in voorbereiding. De meldingsplicht is overigens ook opgenomen in artikel 68 van het Reglement Dienst Hoofd- en Lokaalspoorwegen (RDHL). </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
