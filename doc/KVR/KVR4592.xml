<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) over de verschillen tussen het Belgische en het Nederlandse vaarbewijs. (Ingezonden 11 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4592
</item>
         <item attribuut="Inhoud">Betreft het Algemeen Stuurbrevet uit België dat gemakkelijker te halen zou zijn als het Nederlandse Klein Vaarbewijs II.</item>
         <item attribuut="Rubriek">Verkeer, vervoer en waterstaat (Vaarveiligheid)</item>
         <item attribuut="Trefwoorden">België Vaarbewijzen</item>
         <item attribuut="Vindplaats">Kamervragen met antwoord 1996-1997, nr. 902, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">1997-03-24</item>
         <item attribuut="Datum_indiening">1997-03-11</item>
         <item attribuut="Document-id">KVR4592</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1845" allpagenumbers="1845 1846" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="902" onderwerp="" indiendatum="1997-03-11">
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1997-03-24">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het Algemeen Stuurbrevet uit België van gelijke waarde in Nederland als het Nederlandse Klein Vaarbewijs II en is het Belgische Algemeen Stuurbrevet makkelijker te halen? <voetnoot nummer="1"/>
      </vraag>
      <vraag nummer="2">Welke vaardigheden worden voor het behalen van een Belgisch Algemeen Stuurbrevet niet getoetst die voor het behalen van een Nederlands Klein Vaarbewijs II wel worden getoetst? </vraag>
      <vraag nummer="3">Wat zijn de gevolgen voor de veiligheid en de doorstroming op de vaarwegen van het ontbreken van de in vraag 2 bedoelde vaardigheden bij een schipper? </vraag>
      <vraag nummer="4">Zijn er nog andere verschillen tussen het Belgische en het Nederlandse vaarbewijs en hoe is de situatie in de andere EU-landen? </vraag>
      <vraag nummer="5">Moet de houder van een vaarbewijs na het bereiken van de leeftijd van 65 jaar elke drie jaar medisch gekeurd worden? </vraag>
      <vraag nummer="6">Moet de houder van een rijbewijs na het bereiken van de leeftijd van 70 jaar elke 5 jaar medisch gekeurd worden? Zo ja, wat zijn de redenen van het verschil tussen zowel de leeftijdsgrens als de keuringstermijn voor enerzijds het vaarbewijs en anderzijds het rijbewijs? </vraag>
      <vraag nummer="7">Welke actie zal er worden ondernomen om de ongelijke behandeling zoals genoemd in de vragen 1/2 en 5/6 op te heffen? </vraag>
      <noten afkomstig="vraag">
         <noot nummer="1" datum="1997-03-10" bron="Algemeen Dagblad">Algemeen Dagblad, 10 maart 1997, blz. 1</noot>
      </noten>
   </vragen>
   <antwoorden aantal="6">
      <antwoord nummer="1">Het Algemeen Stuurbrevet uit België is het Belgisch equivalent voor het Nederlands Vaarbewijs II. In juli 1993 is het brevet ter erkenning door België aan ons voorgelegd. De betreffende exameneisen bleken gelijkwaardig aan die van het Nederlandse Klein Vaarbewijs II, waarna tot erkenning is overgegaan. Volgens de ons ter beschikking staande Belgische regelgeving kan dit brevet overigens alleen worden verkregen door mensen die de Belgische nationaliteit hebben of die in België woonachtig zijn. Aan de Belgische autoriteiten is gevraagd of deze regel nog van kracht is. </antwoord>
      <antwoord nummer="2">In principe worden alle relevante aspecten uit de vereiste leerstof op het examen getoetst. Gebleken is dat bij een recent examen voor het Algemeen Stuurbrevet in België geen vragen zijn gesteld over het onderdeel navigatie (positie bepalen en kaart passen). Inmiddels zijn over deze omissie vragen gesteld aan de Belgische autoriteiten. </antwoord>
      <antwoord nummer="3">De veiligheid van het scheepvaartverkeer wordt in hoofdzaak gereguleerd door de onderscheiden scheepvaartreglementen. Kennis hiervan is wel geëxamineerd. Ten aanzien van de veiligheid en doorstroming op de Nederlandse vaarwegen worden derhalve geen problemen verwacht. Het niet-getoetste examenonderdeel navigatie heeft met name betrekking op de vaart op grote open wateren (zoals in Nederland: IJsselmeer, Oosterschelde etc.). De veiligheid van het betreffende individuele schip en zijn bemanning kan wel in het geding zijn. 4a Voor vaarbekwaamheidsbewijzen in België worden eisen gesteld die zijn toegespitst op de omstandigheden op de nationale wateren. Bij de erkenning van buitenlandse vaarbekwaamheidsbewijzen worden deze eisen gewogen tegen de Nederlandse eisen. Met de eventuele erkenning wordt aangegeven dat alle voor Nederland essentiële eisen tot de examenstof behoren, zodat de veilige vaart op de binnenwateren gewaarborgd is. 4b In andere EU-landen worden sterk verschillende eisen gesteld. In Duitsland bijvoorbeeld gelden strengere eisen en maakt ook een praktijktoets deel uit van het examen. In Spanje en Portugal worden voor het varen op de binnenwateren helemaal geen eisen gesteld. In Engeland worden ook geen eisen gesteld voor het varen op de binnenwateren, maar voor de (zeegaande) jachten kunnen vrijwillig vaarbekwaamheidsbewijzen (certificates) worden gehaald. Om met deze buitenlandse vaarbekwaamheidsbewijzen op de Nederlandse wateren te mogen varen is Nederlandse erkenning vereist van het betreffende vaarbekwaamheidsbewijs. Hiertoe wordt het examenreglement en de examen-eisen van het betreffende vaarbekwaamheidsbewijs vergeleken met de Nederlandse eisen. Op dit moment wordt in EU-verband gewerkt aan de mogelijkheid van een International Certificate of Competence (ICC). Dit kan enerzijds worden verkregen op basis van een door de bevoegde autoriteit (na een deugdelijk examen) afgegeven nationaal vaarbekwaamheidsbewijs. Anderzijds, als het betreffende land geen nationaal vaarbekwaamheidsbewijs kent, worden eisen gesteld aan de benodigde kennis en vaardigheid als ook aan het examenreglement ten behoeve van het rechtstreeks behalen van een ICC. De ICC’s zullen slechts geldig zijn voor gebruik in het buitenland (te vergelijken met een internationaal rijbewijs). </antwoord>
      <antwoord nummer="5">De houder van een Klein Vaarbewijs dient elke drie jaar na het bereiken van de 65-jarige leeftijd een eigen medische verklaring te overleggen. De houder van een Groot Vaarbewijs dient momenteel om de drie jaar na het bereiken van de 65-jarige leeftijd medisch te worden gekeurd. Na implementatie van Richtlijn 96/50/EG van de Raad van de Europese Unie van 23 juli 1996 betreffende de harmonisatie van de voorwaarden voor de afgifte van nationale vaarbewijzen voor binnenvaartuigen welke bij het goederen- en personenvervoer in de Gemeenschap gebruikt worden (Pb EG L 235/31), waarvan de implementatietermijn eindigt op 7 april 1998, zal deze termijn worden verkort tot 1 jaar. </antwoord>
      <antwoord nummer="6">Voor het rijbewijs geldt inderdaad een keuringstermijn van 5 jaar na het bereiken van de 70-jarige leeftijd. Het terrein van de binnenvaart en het wegverkeer zijn echter verschillende grootheden en er is dus sprake van afwijkende regelgeving. Dit wordt versterkt, enerzijds doordat bij het tot stand komen van wetgeving uitvoerig wordt onderhandeld met vele partijen die verschillende belangen hebben en anderzijds omdat moet worden aangesloten bij Europese en internationale regelgeving. </antwoord>
      <antwoord nummer="7">Ten aanzien van de punten 1 en 2 wordt op antwoord gewacht van de Belgische overheid. Als inderdaad relevante onderdelen niet worden getoetst op het examen en men niet voornemens is dit in de toekomst te gaan doen zal worden overwogen de erkenning in te trekken. Vanaf het eventuele moment van intrekking wordt het na die datum afgegeven Algemeen Stuurbrevet niet meer erkend als Klein Vaarbewijs II. Wellicht is een erkenning als Klein Vaarbewijs I nog wel mogelijk. Ten aanzien van de punten 5 en 6 dient te worden aangesloten bij Europese en internationale regelgeving. Dit biedt nauwelijks of geen beleidsruimte. </antwoord>
      <noten afkomstig="antwoord"/>
   </antwoorden>
</kvr>
