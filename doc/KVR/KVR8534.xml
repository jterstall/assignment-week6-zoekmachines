<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) aan de minister van Volksgezondheid, Welzijn en Sport en van Landbouw, Natuurbeheer en Visserij over pesticiden in voedingsmiddelen. (Ingezonden 12 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8534
</item>
         <item attribuut="Inhoud">Vragen naar aanleiding van berichten over verscherping van de levensmiddelenwetgeving voor wat betreft de maximale toegestane hoeveelheid pesticiden in levensmiddelen in de Verenigde Staten en over toxologisch onderzoek bij mensen door een aantal chemische concerns.</item>
         <item attribuut="Rubriek">Consument (Voedings- en productveiligheid) Landbouw (Bestrijdingsmiddelen)</item>
         <item attribuut="Trefwoorden">Bestrijdingsmiddelen Levensmiddelenkeuring</item>
         <item attribuut="Vindplaats">Kamervragen met antwoord 1998-1999, nr. 632, Tweede Kamer</item>
         <item attribuut="Vraagnr_bij_indiening">2989903100</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">1999-01-19</item>
         <item attribuut="Datum_indiening">1998-11-12</item>
         <item attribuut="Document-id">KVR8534</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1291" allpagenumbers="1291 1292" vetnummer="2989903100" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8534" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="632" onderwerp="" indiendatum="1998-11-12">
         <vrager partij="D66" oorsprong="parlement">Van Vliet</vrager>
         <vraagt-aan>de minister van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="19 januari 1999), zie ook Aanhangsel Handelingen nr. 389, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat de Verenigde Staten hun levensmiddelenwetgeving hebben verscherpt voor wat betreft de hoeveelheden pesticiden die in voedingsmiddelen mogen voorkomen? <voetnoot nummer="1"/>
      </vraag>
      <vraag nummer="2">Hebben als gevolg hiervan chemische concerns als Novartis, Bayer, Amvac en Cheminova Agro het noodzakelijk geacht onderzoek te verrichten bij mensen, teneinde vast te stellen welke bovengrens van pesticiden in voedingsmiddelen nog acceptabel is? </vraag>
      <vraag nummer="3">Is het waar dat tot nu toe uit onderzoek bij dieren al voldoende informatie is gekomen? Zo ja, zijn fabrikanten met onderzoek op mensen er alleen op uit aan te tonen dat consumptie van resten pesticiden minder schadelijk is dan uit dat onderzoek bij dieren zou blijken? </vraag>
      <vraag nummer="4">Is het waar dat chemische concerns bij het uitvoeren van dergelijke tests bij voorkeur kiezen voor landen waar de ethische commissies vrij soepel zijn? Is er bijvoorbeeld een vergunning voor deze vorm van onderzoek in Engeland afgegeven? </vraag>
      <vraag nummer="5">Biedt de Nederlandse wet- en regelgeving ruimte voor toxologisch onderzoek met menselijke proefkonijnen en wordt als gevolg van deze ruimte onderzoek bij mensen gedaan naar maximale hoeveelheden pesticiden in voedingsmiddelen? </vraag>
      <vraag nummer="6">Wat gaat u doen om dergelijk onderzoek te voorkomen en/of te doen stoppen in Nederland? </vraag>
      <noten afkomstig="vraag">
         <noot nummer="1">Artikel in Cash nr. 42, 16 oktober 1998 (Zwitserland)</noot>
      </noten>
   </vragen>
   <antwoorden aantal="6">
      <antwoord nummer="1">Ja. In de Verenigde Staten is in 1996 een gewijzigde wetgeving van kracht geworden voor de registratie van bestrijdingsmiddelen. In dat kader wordt ook de normstelling voor residuen opnieuw bezien, waarbij met factoren zoals belasting uit andere bronnen, blootstelling aan meerdere pesticiden met eenzelfde werkingsmechanisme en een grotere gevoeligheid, c.q. andere eetgewoonten van kinderen (mede) rekening wordt gehouden. In een aantal gevallen zal dit mogelijk leiden tot aanscherping van de normstelling. </antwoord>
      <antwoord nummer="2">Het verrichten van onderzoek naar (residuen van) pesticiden in voedingsmiddelen door middel van toediening aan mensen vindt al decennia lang plaats, zij het sporadisch. Van de Amerikaanse autoriteiten is vernomen dat de aanscherping van de Amerikaanse wetgeving op dit gebied tot een toename van het aantal proeven met directe toediening aan mensen kan leiden. </antwoord>
      <antwoord nummer="3">Bij het onderzoek naar de schadelijkheid van pesticiden worden doorgaans proefdieren gebruikt ter vaststelling van de hoogste inname waarbij geen nadelige effecten optreden. De resultaten hiervan worden daarna geëxtrapoleerd naar de mens. Aangezien de mens «gevoeliger» kan zijn dan het gebruikte proefdier, wordt, ter compensatie van deze onzekerheid, bij de extrapolatie een «veiligheidsfactor» 10 toegepast. Bij proeven die rechtstreeks op mensen worden verricht, kan een betrouwbaarder inzicht in het effect op de mens worden verkregen, waardoor in een aantal gevallen het gebruik van een dergelijke «veiligheidsfactor» niet noodzakelijk is. </antwoord>
      <antwoord nummer="4">Er zijn, voor zover mij bekend, geen aanwijzingen waaruit zou blijken dat er bij chemische concerns een voorkeur zou bestaan voor het uitvoeren van dergelijke tests in landen met «soepele» ethische commissies. Andere factoren, zoals de beschikbaarheid van betrouwbare researchlaboratoria met ervaring op dit terrein, lijken een grotere rol te spelen. Bekend is dat dergelijke onderzoekingen in bij voorbeeld Engeland en de Verenigde Staten worden uitgevoerd. </antwoord>
      <antwoord nummer="5">In Nederland worden toxicologische onderzoekingen met menselijke vrijwilligers uitgevoerd, onder meer ten behoeve van het onderzoek naar de werking en de eventuele schadelijke nevenwerkingen van medicijnen. Het betreft biomedisch onderzoek, waarbij streng de hand wordt gehouden aan daarvoor opgestelde protocollen, die gebaseerd zijn op algemeen aanvaarde internationale richtlijnen, die doorgaans hun oorsprong vinden in de Declaratie van Helsinki (opgesteld in 1964, en voor het laatst gewijzigd in 1996). De Nederlandse wet- en regelgeving kent geen verbod om (onder soortgelijke strenge voorwaarden) onderzoek naar de effecten van de inname van (residuen van) bestrijdingsmiddelen door mensen te verrichten; mij is echter niet gebleken dat een dergelijk onderzoek in de praktijk op enige schaal plaatsvindt. </antwoord>
      <antwoord nummer="6">In internationaal verband (onder meer in de FAO/WHO Joint Meeting on Pesticide Residues) wordt momenteel aandacht besteed aan het ontwikkelen van gedragsregels voor het eventuele gebruik van menselijke vrijwilligers voor onderzoek naar de schadelijkheid van residuen van pesticiden. Naar het zich laat aanzien zal de eerder genoemde Declaratie van Helsinki daarvoor de leidraad zijn, en zullen dergelijke gedragsregels met alle mogelijke waarborgen omkleed worden. Zo zullen menselijke vrijwilligers pas kunnen worden ingezet indien hun veiligheid gewaarborgd is, hetgeen onder meer inhoudt dat er voorafgaande aan hun inzet altijd uitgebreide dierproeven met het betreffende pesticide moeten zijn verricht. Ook zal er een strenge medische begeleiding moeten plaatsvinden en dient de vrijwilliger volledig geïnformeerd te worden. Gelet op het feit dat proeven met menselijke vrijwilligers voor het onderzoek naar de schadelijkheid van pesticide-residuen in voedingsmiddelen in Nederland in de praktijk niet of nauwelijks plaatsvinden hecht ik eraan de uitkomsten van het in gang gezette internationale overleg af te wachten, en mijn uiteindelijke standpunt terzake mede daarop te baseren. </antwoord>
      <noten afkomstig="antwoord"/>
   </antwoorden>
</kvr>
