<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vietsch (CDA) aan de minister van Volksgezondheid, Welzijn en Sport over mogelijke ruilhandel van sperma en eicellen. (Ingezonden 18 mei 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20494
</item>
         <item attribuut="Inhoud">Vragen over de ruilhandel van sperma en eicellen bij ziekenhuizen en zelfstandige behandelcentra. Ook vragen over de samenwerking met ziekenhuizen in het buitenland, waardoor de donor van sperma of eicellen anoniem kan blijven.</item>
         <item attribuut="Rubriek">Gezondheidszorg (Geneeskunde) Gezondheidszorg (Medische ethiek)</item>
         <item attribuut="Trefwoorden">Kunstmatige inseminatie Medische ethiek</item>
         <item attribuut="Vindplaats">Kamervragen met antwoord 2003-2004, nr. 1733, Tweede Kamer</item>
         <item attribuut="Vraagnr_bij_indiening">2030414460</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Vietsch</persoon>
         </item>
         <item attribuut="Datum_reaktie">2004-06-10</item>
         <item attribuut="Datum_indiening">2004-05-18</item>
         <item attribuut="Document-id">KVR20494</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3673" allpagenumbers="3673 3674" vetnummer="2030414460" code="0304tkkvr1733" lopendefooter="Tweede Kamer, vergaderjaar 2003–2004, Aanhangsel" filenaam="KVR20494" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1733" onderwerp="" indiendatum="2004-05-18">
         <vrager partij="CDA" oorsprong="parlement">Vietsch</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-06-10">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat vindt u van de ruilhandel van sperma en eicellen zoals die plaatsvindt bij het ziekenhuis Bernhoven en het zelfstandig behandelcentrum en spermabank Geertgen? </vraag>
      <vraag nummer="2">Zijn er ook andere ziekenhuizen waarbij sprake is van een dergelijke ruilhandel? </vraag>
      <vraag nummer="3">Deelt u de opinie van de Nederlandse Vereniging voor Obstetrie/Gynaecologie dat vrouwen onnodige behandelingen ondergaan indien zij in ruil voor sperma eicellen moeten afstaan? </vraag>
      <vraag nummer="4">Wat vindt u van de samenwerking met buitenlandse ziekenhuizen, waardoor donoren van sperma en/of eicellen anoniem blijven en welke instellingen doen dit? </vraag>
      <vraag nummer="5">Mag ziekenhuis Bernhoven voor IVF-behandelingen samenwerken met het ziekenhuis te Genk in plaats van het Catharinaziekenhuis te Eindhoven, zoals afgesproken in het kader van de Wet Bijzondere Medische Verrichtingen (WBMV)? </vraag>
      <vraag nummer="6">Welke maatregelen gaat u nemen om bovengenoemde ongewenste situaties tegen te gaan? </vraag>
      <noten afkomstig="vraag">
         <noot nummer="1" datum="2004-05-12" bron="Uitzending Omroep Brabant">Uitzending Omroep Brabant, 12 mei 2004</noot>
      </noten>
   </vragen>
   <antwoorden aantal="6">
      <antwoord nummer="1">Eiceldonatie als voorwaarde voor het verkrijgen of bespoedigen van spermadonatie in geval van wachtlijsten vind ik volstrekt ongewenst. In de Embryowet is vastgelegd welke handelingen met geslachtscellen en embryo’s zijn toegestaan en onder welke voorwaarden deze handelingen mogen plaatsvinden. Op grond van deze wet dient de instelling waar de embryo’s tot stand worden gebracht een protocol op te stellen waarin onder andere staat vermeld hoe de geslachtscellen worden verkregen en hoe de herkomst van de geslachtscellen wordt vastgelegd. Bovendien is op grond van de Embryowet voor elke afzonderlijke eiceldonatie, en daarvan is bij deze ruil sprake, toestemming van de medisch-ethische commissie van het ziekenhuis vereist (artikel 5, derde lid). Onlangs heeft de Nederlandse Vereniging voor Obstetrie en Gynaecologie (NVOG) in samenwerking met onder meer mijn ministerie en onder begeleiding van het kwaliteitsinstituut voor de gezondheidszorg (CBO) een model voor dit protocol opgesteld. Daarin zijn, in de tien bladzijden die gewijd zijn aan eiceldonatie, de voorwaarden en zorgvuldigheidseisen verder uitgewerkt. Ik acht het ondenkbaar dat een ethische commissie toestemming geeft voor een eiceldonatie die in het kader van een ruilhandel plaatsheeft. </antwoord>
      <antwoord nummer="2">Ik heb geen inzichten in het bestaan van ruilhandel door andere instellingen of andere individuele beroepsbeoefenaren. Gezien de eisen van de Embryowet, zoals beschreven in het antwoord op vraag 1, acht ik het niet waarschijnlijk dat dergelijke ruilhandel in meerdere instellingen plaatsvindt. Overigens ging het ook in Bernhoven om de activiteiten van een individuele gynaecoloog en niet om activiteiten vanuit de instellingen. Het ziekenhuis Bernhoven heeft zich duidelijk van deze handelingen gedistantieerd. </antwoord>
      <antwoord nummer="3">Ja. De hormoonbehandeling voor de ovulatiestimulatie is een zware behandeling. Voor vrouwen bij wie ten behoeve van de zwangerschap alleen spermadonatie noodzakelijk is, is een dergelijke ovulatiestimulatie ongewenst en onnodig. Mede daarom is het onverantwoord om donatie van sperma te koppelen aan de donatie van eicellen. </antwoord>
      <antwoord nummer="4">Per 1juni van dit jaar is anonieme sperma- of eiceldonatie, op basis van de Wet donorgegevens kunstmatige bevruchting niet langer mogelijk. De natuurlijke persoon of rechtspersoon die kunstmatige donorbevruchting in Nederland verricht of doet verrichten, is op grond van die wet verplicht gegevens omtrent de donor te verzamelen en aan de Stichting donorgegevens kunstmatige bevruchting ter beschikking te stellen. Daarbij maakt het geen verschil of de gedoneerde geslachtscellen uit Nederland of uit het buitenland afkomstig zijn. Indien de bevruchting en de daaropvolgende IVF-behandeling echter plaatsvinden in het buitenland, zijn uiteraard de daar geldende wetten van toepassing. </antwoord>
      <antwoord nummer="5">Voor het uitvoeren van fase 3 van IVF, de daadwerkelijke bevruchting van de eicel, is een vergunning in het kader van de WBMV noodzakelijk. De overige fasen van IVF mogen in een instelling plaatsvinden die een samenwerkingsovereenkomst heeft met een vergunninghoudend centrum. Uiteraard dienen de instellingen die fase 1, 2 en 4 uitoefenen zich ook aan de huidige wetgeving te houden. Ik wijs hierbij op het planningsbesluit IVF, de Embryowet en op de richtlijn voor IVF van de Nederlandse Vereniging voor Obstetrie en Gynaecologie (NVOG) en tevens op de samenhang die hiertussen bestaat. Hoewel het ziekenhuis zelf verantwoording draagt voor de kwaliteit van zorg, is het vergunninghoudend centrum waarmee wordt samengewerkt, in dit geval het Catharina ziekenhuis in Eindhoven, mede verantwoordelijk voor deze kwaliteit. Volgens het planningsbesluit dient het vergunninghoudende centrum zich er van te vergewissen dat de centra waarmee wordt samengewerkt de behandeling naar behoren uitvoeren. Dit dient te worden vastgelegd in een samenwerkingsovereenkomst. Op deze wijze is een sluitend systeem voor kwaliteitsborging in Nederland gecreëerd. Formeel gezien is het voor ziekenhuis Bernhoven niet verboden om met een buitenlands centrum samen te werken. Het Catharina ziekenhuis kan daar natuurlijk wel bezwaar tegen maken, als blijkt dat niet volgens de wet en/of richtlijn van de beroepsgroep wordt gewerkt. Hierbij moet tevens worden opgemerkt dat de subsidieregeling voor IVF momenteel geldt voor de Nederlandse vergunninghoudende centra. De behandeling kan dus in ieder geval alleen vergoed worden indien deze plaatsvindt in een van de Nederlandse IVF-centra. </antwoord>
      <antwoord nummer="6">In de huidige wetgeving staat precies omschreven welke handelingen met ei- en spermacellen zijn toegestaan en onder welke voorwaarden deze handelingen mogen plaatsvinden. Daarnaast heeft de Raad van Bestuur van het ziekenhuis Bernhoven zeer adequaat gehandeld door onmiddellijk de betreffende gynaecoloog ter verantwoording te roepen. Het ziekenhuis heeft bovendien op eigen initiatief de Inspectie voor de Gezondheidszorg ingelicht over de gang van zaken en tevens mijn ministerie ingelicht. De Inspectie voor de Gezondheidszorg doet nader onderzoek naar de handelingen van de betreffende gynaecoloog. Wanneer het zelfstandig behandelcentrum Geertgen operationeel is, zal de Inspectie tevens een bezoek aan het centrum afleggen. Verdere maatregelen van mijn kant zijn dus niet nodig. </antwoord>
      <noten afkomstig="antwoord"/>
   </antwoorden>
</kvr>
