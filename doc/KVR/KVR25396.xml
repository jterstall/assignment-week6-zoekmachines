<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Landbouw, Natuur en Voedselkwaliteit over de kleine bijdrage van de vos en de zwarte kraai in de achteruitgang van de weidevogelstand. (Ingezonden 20 maart 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25396
</item>
         <item attribuut="Inhoud">Ondanks het feit dat uit wetenschappelijk onderzoek is gebleken dat de vos en de zwarte kraai geen grote rol van betekenis spelen in de predatie van weidevogels, mag er wel op deze dieren gejaagd worden.</item>
         <item attribuut="Rubriek">Natuur (Dierenbescherming) Natuur (Fauna) Natuur (Jacht)</item>
         <item attribuut="Trefwoorden">Beschermde diersoorten Jacht Vogels</item>
         <item attribuut="Vindplaats">Kamervragen met antwoord 2005-2006, nr. 1294, Tweede Kamer</item>
         <item attribuut="Vraagnr_bij_indiening">2050609800</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-04-20</item>
         <item attribuut="Datum_indiening">2006-03-20</item>
         <item attribuut="Document-id">KVR25396</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2755" allpagenumbers="2755 2756" vetnummer="2050609800" code="0506tkkvr1294" lopendefooter="Tweede Kamer, vergaderjaar 2005–2006, Aanhangsel" filenaam="KVR25396" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1294" onderwerp="" indiendatum="2006-03-20">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-04-20">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1 2">Kent u het onderzoeksrapport «Predatie bij weidevogels. Op zoek naar de mogelijke effecten van predatie op de weidevogelstand» <voetnoot nummer="1"/>, dat de eindresultaten geeft van een onderzoek waarvan u de Kamer op 8 juni 2005 al de vergelijkbare tussenresultaten stuurde? <voetnoot nummer="2"/>
      </vraag>
      <vraag nummer="2" voetnoot="3">Bent u ervan op de hoogte dat de onderzoekers concluderen dat de vos in vergelijking tot de buizerd, de blauwe reiger en de hermelijn maar een zeer kleine rol speelt – in de orde van enkele procenten – bij het roven van eieren en kuikens van grutto’s en kieviten, in grootte vergelijkbaar met de rol van de kat, de ooievaar of de torenvalk? <voetnoot nummer="3"/>
      </vraag>
      <vraag nummer="3" voetnoot="4">Bent u ervan op de hoogte dat de onderzoekers concluderen dat: alleen bij de roof van eieren vossen in sommige gebieden een overheersende rol spelen, maar dat de belangrijkste verliesoorzaak voor weidevogels de predatie van de kuikens is en vossen daarin geen grote rol spelen en dat zwarte kraaien zowel bij eieren als kuikens niet tot de belangrijkste predatoren behoren? <voetnoot nummer="4"/>
      </vraag>
      <vraag nummer="4" voetnoot="5">Waarom hecht u <voetnoot nummer="5"/>meer belang aan de mening van «plattelandwetenschappers», dan aan die van échte wetenschappers, die op basis van wetenschappelijke tussenresultaten al ruim vóór 22 juni 2005 erop wezen dat de vos geen belangrijke rol speelt in de predatie van weidevogels? Waarom heeft u desondanks in juni 2005 besloten om de vos op de landelijke vrijstellingslijst te plaatsen? </vraag>
      <vraag nummer="5" voetnoot="5">Waarom hecht u <voetnoot nummer="5"/>meer belang aan de mening van «plattelandwetenschappers», dan aan die van échte wetenschappers, die op basis van wetenschappelijke tussenresultaten al ruim vóór 22 juni 2005 erop wezen dat de zwarte kraai geen belangrijke rol speelt in de predatie van weidevogels? Waarom heeft u desondanks in juni 2005 besloten om de zwarte kraai op de landelijke vrijstellingslijst te plaatsen? </vraag>
      <vraag nummer="6" voetnoot="6">Wat is uw reactie op de kritiekpunten van de onderzoekers: <voetnoot nummer="6"/>dat u het resultaat van het onderzoek niet heeft afgewacht alvorens het besluit te nemen om de vos op de landelijke vrijstellingslijst te plaatsen, dat dit besluit niet door het onderzoek wordt ondersteund, dat u ten onrechte bent gezwicht voor de druk van een meerderheid van de Tweede Kamer, en dat een gerichte aanpak per gebied veel beter is dan het landelijk vrijgeven van de jacht op de vos, die op veel plaatsen geen problemen geeft voor weidevogels? Kunt u op elk kritiekpunt afzonderlijk ingaan? </vraag>
      <vraag nummer="7">Bent u bereid het besluit om de vos op de landelijke vrijstellingslijst te plaatsen te heroverwegen? Zo neen, waarom niet? </vraag>
      <vraag nummer="8">Gaat u op basis van dit onderzoek, andere effectievere maatregelen dan het vrijgeven van de jacht op de vos en de zwarte kraai nemen? Zo ja, welke? </vraag>
      <vraag nummer="9">Wanneer gaat u het besluit aanpassen aan de rechterlijke uitspraak van 25 januari jl. in de zaak van de Faunabescherming tegen de Staat over plaatsing van de kauw en de zwarte kraai op de landelijke vrijstellingslijst, dat er een beperking in de tijd moet worden gesteld aan het gebruik van kastvallen en aan uw toezegging van 20 april 2005, dat bejaging van kauw en zwarte kraai in het broedseizoen zal worden verboden, zoals de Vogelrichtlijn vereist? </vraag>
      <noten afkomstig="vraag">
         <noot nummer="7"/>
         <noot nummer="1">Sovon Vogelonderzoek Nederland, Alterra en Landschapsbeheer Nederland, 2005 (maar pas gepresenteerd op 11 maart 2006)</noot>
         <noot nummer="2" documenttype="Kamerstuk" kamerstuk-id="29 446" documentnummer="29">Kamerstuk 29 446, nr. 29</noot>
         <noot nummer="3" titel="Veel vijanden weidevogels">«Veel vijanden weidevogels», Nederlands</noot>
         <noot nummer="4">Persbericht 11 maart 2006, www.sovon.nl/pers/pb20060311.html</noot>
         <noot nummer="5">Algemeen Overleg van 22 juni 2005 (29 446, nr. 33)</noot>
         <noot nummer="6" datum="2006-02-14" bron="«Besluit om vos af te schieten voorbarig», WB-Weekblad voor Wageningen UR, 16 februari 2006 en «Vos en Canadese gans zijn niet langer beschermde dieren», Trouw">«Besluit om vos af te schieten voorbarig», WB-Weekblad voor Wageningen UR, 16 februari 2006 en «Vos en Canadese gans zijn niet langer beschermde dieren», Trouw, 14 februari 2006</noot>
         <noot nummer="7">Rechtbank ’s-Gravenhage (04/2591)</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Er zijn voor mij twee redenen geweest om met het in gang zetten van de procedure om de vos op de landelijke vrijstellingslijst te plaatsen niet te wachten op de eindrapportage over het predatieonderzoek. Ten eerste de aan mij gemelde waarnemingen van burgers en organisaties uit het hele land over vossen die schade doen aan weidevogels en ten tweede het verzoek van een meerderheid van de Kamer om de vos op de landelijke vrijstellingslijst te plaatsen. Er waren en er zijn voldoende aanwijzingen dat er verspreid over het land problemen zijn met vossen. Ook voor het overige wordt voldaan aan de criteria voor plaatsing van de vos op de landelijke vrijstellingslijst. De gunstige staat van instandhouding van de vos is, in tegenstelling tot die van de grutto en andere weidevogels en sommige andere predatoren van weidevogels, niet in het geding. Integendeel, de vos verkeert in een zeer gunstige staat van instandhouding. In de eindrapportage over het predatieonderzoek wordt geconstateerd dat weliswaar over het geheel genomen predatie door de vos slechts enige procenten lijkt uit te maken van het totaal, maar dat in gebieden met meer dan 50% predatie de vos waarschijnlijk de belangrijkste predator is. In 40% van de gebieden waar predatie door vossen werd verondersteld en die om die reden intensief met technische hulpmiddelen zijn onderzocht blijkt de predatie meer dan 50%. Ik leid daaruit af dat er alle reden is om te veronderstellen dat ten minste in een aantal weidevogelgebieden predatie door de vos wel degelijk een probleem vormt. </antwoord>
      <antwoord nummer="5">De zwarte kraai is destijds op de landelijke vrijstellingslijst geplaatst vanwege in het hele land optredende belangrijke schade aan gewassen en niet alleen vanwege schade aan weidevogels. Overigens is het plaatsen van de zwarte kraai op de landelijke vrijstellingslijst, net als plaatsing van de vos op die lijst, gebeurd op verzoek van een meerderheid van de Kamer. </antwoord>
      <antwoord nummer="6">Zie mijn antwoord op vraag 4. De veronderstelling dat met de plaatsing van de vos op de landelijke vrijstellingslijst landelijk de jacht op de vos wordt heropend is onjuist. De landelijke vrijstelling biedt de mogelijkheid om tegen vossen, die schade aan weidevogels doen of dat dreigen te doen, ad hoc op te treden. De landelijke vrijstelling biedt niet de mogelijkheid om vossen te bestrijden op plaatsen waar geen schade is of dreigt. Bovendien is toestemming van de grondgebruiker vereist. Plaatsing van de vos op de landelijke vrijstellingslijst biedt soelaas in met name die gebieden waar de rol van de vos bij de predatie van weidevogels nog niet groot is. Dat staat los van het feit dat het nodig is meer planmatig tegen vossen op te treden in gebieden waar predatie door de vos al wel een grote rol speelt. De artikelen 67 en 68 van de Flora- en faunawet blijven daartoe de mogelijkheid bieden. </antwoord>
      <antwoord nummer="7">Nee. Zie mijn antwoord op de vragen 4 en 6. </antwoord>
      <antwoord nummer="8">Zoals ik opmerkte in mijn antwoord op vraag 6 wordt niet landelijk de jacht op de vos heropend. Datzelfde geldt voor de zwarte kraai. Vast staat dat meer nodig is dan continuïteit van de veelal vrijwillige weidevogelbescherming, bestrijding van predatoren en verbeteringen in het beheer, om de gestage achteruitgang van de weidevogels te stoppen en te keren. Het weidevogelvraagstuk blijkt complex en vraagt om een integrale aanpak. Ik heb daarom in 2005 het initiatief genomen voor het project «het weidevogelverbond». In dit project wordt momenteel een haalbaarheidsstudie gedaan en een actieprogramma opgesteld. Ik zal over de resultaten van de haalbaarheidsstudie en over het plan van aanpak in mei van dit jaar spreken met alle relevante betrokkenen. Mijn inzet is om zo snel mogelijk met het actieprogramma van start te gaan. Ik zal de Kamer daar zo spoedig mogelijk nader over informeren. Daarnaast wordt de weidevogelbescherming meegenomen in de nieuwe strategie voor het soortenbeleid – de leefgebiedenbenadering – die in ontwikkeling is. </antwoord>
      <antwoord nummer="9">Het Besluit beheer en schadebestrijding dieren zal zo spoedig mogelijk in overeenstemming worden gebracht met de uitspraak van de rechter. </antwoord>
      <noten afkomstig="antwoord"/>
   </antwoorden>
</kvr>
