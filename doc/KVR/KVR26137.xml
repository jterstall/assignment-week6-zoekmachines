<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen, Koenders en Straub (allen PvdA) aan de ministers van Binnenlandse Zaken en Koninkrijksrelaties en van Defensie over de al dan niet aanwezige «machtsstrijd» over de vraag wie leiding gaat geven en hoe leiding wordt gegeven aan de Dienst Speciale Interventies. (Ingezonden 21 juli 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26137
</item>
         <item attribuut="Inhoud">Vragen naar aanleiding van TV-programma NOVA (13 juli 2006) over onrust over de leiding van de Dienst Speciale Interventies (DSI). De onrust betreft met name het voornemen om een militair de leiding van de DSI te geven, alsmede de termijn van uitlening van politiemensen ten opzichte van militairen.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Veiligheid) Veiligheidsbeleid en defensie (Algemeen)</item>
         <item attribuut="Trefwoorden">Defensie Politie Terrorisme</item>
         <item attribuut="Vindplaats">Kamervragen met antwoord 2005-2006, nr. 1933, Tweede Kamer</item>
         <item attribuut="Vraagnr_bij_indiening">2050616850</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Defensie (DEF)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="PvdA">Koenders</persoon>
            <persoon partij="PvdA">Straub</persoon>
         </item>
         <item attribuut="Datum_reaktie">2006-08-14</item>
         <item attribuut="Datum_indiening">2006-07-21</item>
         <item attribuut="Document-id">KVR26137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4111" allpagenumbers="4111 4112" vetnummer="2050616850" code="0506tkkvr1933" lopendefooter="Tweede Kamer, vergaderjaar 2005–2006, Aanhangsel" filenaam="KVR26137" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1933" onderwerp="" indiendatum="2006-07-21">
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Straub</vrager>
         <vraagt-aan>de ministers van Binnenlandse Zaken en Koninkrijksrelaties en van Defensie</vraagt-aan>
      </vraagdata>
      <antwoorddata antwoorddatum="2006-08-14">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is (de kern van) de berichtgeving in NOVA van 13 juli jl. waar over de leiding over de Dienst Speciale Interventies? Zo neen, wat is niet waar? </vraag>
      <vraag nummer="2">Deelt u de zorgen dat dit soort onrust bij de aanvang van zo’n belangrijke eenheid riskant kan zijn voor de stabiliteit van deze dienst? </vraag>
      <vraag nummer="3">Waarom hebt u laten weten dat wat u betreft de leiding ook zou kunnen worden neergelegd bij een militair? Wanneer is dat besloten, nu u eerder (kennelijk) hebt toegezegd dat dat niet zal gaan gebeuren en zelfs de Algemene Federatie van Militair Personeel (AFMP) dat – goed beredeneerd – geen verstandige optie vindt? </vraag>
      <vraag nummer="4">Is het waar dat politiemensen steeds voor 6 jaren worden uitgeleend aan de DSI en militairen slechts voor 3 jaren en deelt u de mening van de AFMP dat dat verstandig noch logisch is? </vraag>
      <vraag nummer="5">Wat zult u doen om aan deze onrust een einde te maken en alle betrokkenen – inclusief de vakbonden – helderheid te verschaffen? Hoe gaat u de geuite zorgen wegnemen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 3">Het is waar dat de ministers van Justitie, van Defensie en van Binnenlandse Zaken en Koninkrijksrelaties op 24 februari jl. gezamenlijk hebben besloten dat bij de DSI gedetacheerde militairen ook leidinggevende functies kunnen bekleden. Dit besluit is niet herzien. De overkoepelende Dienst Speciale Interventies (DSI) is een eenheid die operaties uitvoert waarop de Ambtsinstructie voor de politie, de Koninklijke marechaussee en de buitengewoon opsporingsambtenaar van toepassing is. Omdat het een landelijk werkende politiedienst is, is de dienst ondergebracht bij het KLPD. Dit betekent dat het hoofd DSI altijd wordt geplaatst onder aansturing van de korpschef KLPD. Aangezien het gaat om optreden in het kader van de strafrechtelijke handhaving van de rechtsorde is het gezag en dus de gezagsmatige aansturing in handen van het Openbaar Ministerie. De DSI is dus een politie-eenheid, maar wordt gevuld met zowel personeel van de politie als van defensie. Plaatsing bij de DSI zal voor al het betrokken personeel, zowel in de sfeer van opleidingen als daadwerkelijke inzet, een ervaringsopbouw en -uitwisseling meebrengen. Bij de inrichting van het stelsel is er inderdaad rekening mee gehouden dat de leidinggevende functies binnen de DSI kunnen worden bekleed door medewerkers met een militaire achtergrond. De functie-eisen zijn voor politie- en militaire ambtenaren gelijk. Bepaald is dat de operationeel leidinggevenden binnen de DSI moeten beschikken over de benodigde competenties en ervaring om een politieoperatie te kunnen aansturen in civiel, dichtbevolkt gebied. Zij moeten de vaardigheden hebben en over de ervaring beschikken om leiding te geven aan grootschalig en gecompliceerd politieoptreden, waarbij verschillende disciplines, waaronder militaire, nauw moeten samenwerken. De kwalitatieve overwegingen overheersen bij de keuze. Kennis en ervaring van betrokkene geven bij de functietoewijzing de doorslag en niet de kleur van het uniform. Dit besluit past overigens in de bredere context van intensievere samenwerking tussen militaire en civiele veiligheidsorganisaties, waarbij incidenteel civiele functies door militairen worden bekleed en andersom. Een dergelijke uitwisseling verbetert de onderlinge samenwerking en vergroot het inzicht in elkaars kennis, ervaring en werkwijze. Vanwege de beschikbare ervaringen is voor het eerste hoofd DSI gekozen voor een politiefunctionaris. Voor zijn opvolging wordt weer de meest geschikte persoon voor die functie gekozen. Op dit moment vindt de selectie plaats voor de invulling van een aantal andere leidinggevende functies binnen de DSI. </antwoord>
      <antwoord nummer="2">Ik deel het belang van stabiliteit binnen de DSI en ben van mening dat de hierboven geschetste feiten hiertoe bijdragen en de aanvankelijke discussie rond de leidinggevende functies kunnen wegnemen. </antwoord>
      <antwoord nummer="4">Er is inderdaad verschil in plaatsingstermijn. Dit heeft ermee te maken dat de politieambtenaren en de militairen bij de DSI worden geplaatst met behoud van de eigen rechtspositie. De regelgeving laat bij politiemensen een plaatsingsduur van maximaal zes jaren toe. De militair heeft een aanstelling en een daarbij behorend loopbaanpatroon die in de regel een functiewisseling na drie jaren inhoudt. Ook voor andere veeleisende functies hanteert defensie plaatsingstermijnen die de drie jaar niet te boven gaan. Naast de vereiste ervaringsopbouw, die vooral voor de kaderfuncties geldt, bestaat een substantieel deel van het bij de DSI te detacheren personeel overigens uit militairen die voor een bepaalde tijd zijn aangesteld voor een duur korter dan zes jaar. Als gevolg van het voorgaande heeft de detachering van een militair bij de DSI in beginsel een looptijd van drie jaar. In individuele gevallen en voor specifieke functies kan – met in acht name van het loopbaanpatroon en de aanstellingsvoorwaarden van de militair – hier echter van worden afgeweken. Daarmee kan maatwerk worden geleverd. Overigens moet al het personeel dat tewerk wordt gesteld bij de DSI, ongeacht de plaatsingstermijn, voldoen aan dezelfde hoge kwalificaties. </antwoord>
      <antwoord nummer="5">Binnen de DSI worden de medewerkers wekelijks geïnformeerd over de stand van zaken van de invulling van de leidinggevende functies. Verder is het ministerie van Binnenlandse Zaken en Koninkrijksrelaties hierover in overleg met de politievakbonden. In het overleg van 20 juli jl. is onder meer besloten de bonden nader inzicht te geven in de functieprofielen van de leidinggevende functies binnen de DSI. Ook Defensie zal de positie van het betrokken defensiepersoneel met de defensievakbonden bespreken. </antwoord>
      <noten afkomstig="antwoord"/>
   </antwoorden>
</kvr>
