<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) over de financiering van de traumahelicopter. (Ingezonden 7 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7808
</item>
         <item attribuut="Inhoud">Betreft de financiering van de Traumaheli met geld van de ANWB en Rotterdam.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening)</item>
         <item attribuut="Trefwoorden">Ongevallen</item>
         <item attribuut="Vindplaats">Kamervragen met antwoord 1998-1999, nr. 6, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1998-09-15</item>
         <item attribuut="Datum_indiening">1998-09-07</item>
         <item attribuut="Document-id">KVR7808</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="11" allpagenumbers="11 12" vetnummer="2979816300" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7808" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="6" onderwerp="" indiendatum="1998-09-7">
         <vrager partij="CDA" oorsprong="parlement">Buijs</vrager>
         <vraagt-aan/>
      </vraagdata>
      <antwoorddata antwoorddatum="1998-09-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht dat de «Traumaheli nog blijft vliegen met geld van ANWB en Rotterdam»? <voetnoot nummer="1"/>
      </vraag>
      <vraag nummer="2">Kunt u bevestigen dat het voortbestaan van de traumahelicopter op losse schroeven staat, omdat de financiers zich dreigen terug te trekken? </vraag>
      <vraag nummer="3">Kunt u het bestaan van de afspraak bevestigen dat u in het voorjaar van dit jaar een besluit zou nemen over de financiering? Zo ja, welke oorzaken liggen ten grondslag aan het feit dat u zich niet aan die afspraak heeft gehouden? </vraag>
      <vraag nummer="4">Bent u van oordeel dat ook de overheid zich aan gemaakte afspraken zal moeten houden? </vraag>
      <vraag nummer="5">Hoe beoordeelt u het feit dat als gevolg van het niet nakomen van afspraken van uw zijde anderen met de financiële gevolgen daarvan worden opgezadeld? </vraag>
      <vraag nummer="6">Blijkt uit wetenschappelijk onderzoek dat de traumahelicopter «jaarlijks twintig tot veertig mensenlevens kan redden»? </vraag>
      <vraag nummer="7">Kunt u garanderen dat u uiterlijk oktober a.s. een besluit terzake zal nemen? Waarom gebeurt dat op zo’n laat tijdstip in relatie tot de eerdere afspraken en de uitkomsten van het wetenschappelijk onderzoek? Zo neen, wanneer kan dan besluitvorming van uw kant worden verwacht? </vraag>
      <vraag nummer="8">Welke jaarlijkse kosten zijn naar verwachting gemoeid met «het in de lucht houden» van de traumahelicopter, en op welke wijze zal dit worden gefinancierd? </vraag>
      <vraag nummer="9">Indien u besluit de financiering van de traumahelicopter over te nemen, zal zulks dan met terugwerkende kracht gebeuren? Zult u de huidige geldschieters, die voorlopig garant hebben gestaan, het voorgeschoten bedrag restitueren? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-09-3" bron="Provinciale Zeeuwse Courant">Provinciale Zeeuwse Courant, 3 september 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2, 3, 4 en 5">De proef met de traumahelikopter is een initiatief van diverse partijen in de regio Rotterdam-Rijnmond en is geheel voor eigen rekening van die partijen. Ik heb geen enkele afspraak met welke partij dan ook gemaakt over de termijn waarop ik een besluit zou nemen ten aanzien van de traumahelikopter. Duidelijk moge zijn dat een beslissing eerst genomen zou kunnen worden na ontvangst van het advies van de Ziekenfondsraad. Dit advies is mij op 25 juni 1998 aangeboden. Het in de lucht houden van de Rotterdamse traumahelikopter tot het moment waarop ik een besluit heb genomen, is afhankelijk van de bereidheid van de initiatiefnemers om deze periode financieel te overbruggen. </antwoord>
      <antwoord nummer="6">Het rapport inzake het effect van de inzet van helikopter/traumateams geeft aan dat het aantal gewonnen levens bij inzet van helikopter-traumateams landelijk tussen de 18 en 35 zal liggen. </antwoord>
      <antwoord nummer="7">De traumahelikopter is slechts een onderdeel van de totale traumazorg in Nederland. Een besluit ten aanzien van de traumahelikopter zal daarom moeten passen binnen de visie inzake de traumazorg in Nederland. Deze visie is voor commentaar in concept voorgelegd aan diverse koepelorganisaties. Na inventarisatie van de reacties, zal ik naar verwachting uiterlijk oktober a.s. mijn visie publiceren in de Staatscourant, waarna ziekenhuizen zich kunnen aanmelden om voor de aanwijzing tot traumacentrum in aanmerking te komen. In deze visie zal ik bekend maken of de traumahelikopter onderdeel wordt van de traumazorg. </antwoord>
      <antwoord nummer="8">Aangezien ik niet betrokken ben bij het Rotterdams helikopterexperiment, is het mij niet bekend welke kosten zijn gemoeid met deze helikoptervoorziening. Eerst indien ik heb besloten tot handhaving en uitbreiding van traumahelikopters in Nederland zal ik aangeven op welke wijze de financiering zal plaatsvinden en welk bedrag ten laste van de gezondheidszorg mag komen. Ik zal mij hierbij onder meer baseren op het rapport dat is opgesteld in het kader van het kosteneffectiviteitsonderzoek dat heeft plaatsgevonden ten aanzien van de traumahelikopter in Amsterdam. </antwoord>
      <antwoord nummer="9">Zoals ik reeds heb aangegeven is de Rotterdamse traumahelikopter een initiatief van diverse partijen in de regio Rotterdam-Rijnmond. Dit initiatief is geheel voor eigen rekening en risico van die partijen. Ik zie dan ook geen enkele grond om, in het geval ik een positief besluit neem ten aanzien van traumahelikopters, met terugwerkende kracht te financieren. </antwoord>
      <noten afkomstig="antwoord"/>
   </antwoorden>
</kvr>
