<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de staatssecretaris van Sociale Zaken en Werkgelegenheid, dhr. Hoogervorst, over grensarbeiders met een kleine deeltijdbaan. (Ingezonden 18 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8350
</item>
         <item attribuut="Inhoud">Indiener vraagt in hoeverre grensarbeiders met een kleine deeltijdbaan verzekerd zijn voor wat betreft AOW, Anw, AWBZ, ZFW, en WW.</item>
         <item attribuut="Rubriek">Arbeid (Werknemers) Inkomen en rechtspositie (Deeltijdarbeid) Sociale zekerheid (Overig) Sociale zekerheid (Sociale verzekeringspremies)</item>
         <item attribuut="Trefwoorden">Buitenlandse werknemers Deeltijdarbeid Sociale verzekeringen</item>
         <item attribuut="Vindplaats">Kamervragen met antwoord 1998-1999, nr. 471, Tweede Kamer</item>
         <item attribuut="Vraagnr_bij_indiening">2989903430</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">1998-12-11</item>
         <item attribuut="Datum_indiening">1998-11-18</item>
         <item attribuut="Document-id">KVR8350</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="959" allpagenumbers="959 960" vetnummer="2989903430" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8350" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="471" onderwerp="" indiendatum="1998-11-18">
         <vrager partij="CDA" oorsprong="parlement">Verburg</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1998-12-11">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat in de grensstreken veel Nederlandse werknemers (vooral vrouwen) in Duitsland zgn. «Geringfügige Arbeit» (werk in kleine deeltijdbanen) verrichten? </vraag>
      <vraag nummer="2">Bent u op de hoogte van het feit dat deze werknemers op grond van EU-Verordening 1408/71 in Duitsland verzekerd zijn voor werknemers- en volksverzekeringen, maar dat dit door de aard van de «Geringfügige Arbeit» niet daadwerkelijk leidt tot verzekerd zijn voor deze verzekeringen? </vraag>
      <vraag nummer="3">Welke gevolgen heeft dit voor de verzekeringspositie van deze werknemers voor wat betreft de AOW, Anw, AWBZ/ZFW en WWW? Is het waar dat deze werknemers «nergens» verzekerd zijn voor deze risico’s? </vraag>
      <vraag nummer="4">Bent u bereid in overleg met Duitsland deze kwestie op te lossen, bijvoorbeeld door bij grensoverschrijdende «Geringfügige Arbeit» artikel 17, EU van de eerdergenoemde Verordening toe te passen, zodat deze werknemers verplicht verzekerd zijn in Nederland? </vraag>
      <vraag nummer="5">Wilt u bevorderen dat aan deze kwestie in het voorlichtingsmateriaal van het Bureau Duitse Zaken en de belastingdienst expliciet aandacht geschonken wordt? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Verordening (EEG) nr. 1408/71 betreffende de toepassing van de socialezekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen, voorziet in de coördinatie van de socialeverzekeringsstelsels van de Lidstaten. De Verordening bevat onder andere bepalingen aan de hand waarvan moet worden vastgesteld welke socialezekerheidswetgeving van toepassing is op een migrerende werknemer. Uitgangspunt hierbij is dat iemand maar aan één wetgeving onderworpen kan zijn. Wanneer iemand in een andere Lidstaat woont dan de Lidstaat waar hij werkzaam is, is hij onderworpen aan de wetgeving van de Lidstaat waar hij werkt. Dit betekent dat werknemers die in Nederland wonen en uitsluitend in Duitsland werken, onderworpen zijn aan de Duitse socialezekerheidswetgeving. De omvang van de werkzaamheden is hierbij niet relevant. Aangezien de Verordening de verschillende socialeverzekeringsstelsels coördineert, en niet harmoniseert, hebben de Lidstaten de bevoegdheid behouden om zelf de voorwaarden voor aansluiting bij het stelsel vast te stellen, zolang hierbij objectieve criteria worden gehanteerd die in gelijke mate gelden voor eigen werknemers als voor werknemers afkomstig uit andere Lidstaten. Hierdoor kan het voorkomen dat een persoon op grond van de Verordening onderworpen is aan de wetgeving van een Lidstaat, maar dat deze onderworpenheid niet tot verzekering krachtens die wetgeving leidt. Dit laatste is onder meer het geval wanneer een werknemer in Duitsland werkzaam is in een dienstbetrekking die wordt aangemerkt als een «geringfügige Beschäftigung». Hiervan is sprake wanneer de werkzaamheden minder dan 15 uur per week bedragen èn het loon dat hiermee wordt verdiend minder bedraagt dan ongeveer 600 DM per maand. Deze werknemers zijn niet verzekerd voor de sociale verzekeringen, behalve voor de arbeidsongevallenverzekering. </antwoord>
      <antwoord nummer="3">Zoals vermeld in het bij vraag 2 gegeven antwoord kan een persoon op enig moment maar aan één socialezekerheidswetgeving onderworpen zijn. Dit betekent dat iemand die aan de Duitse wetgeving onderworpen is, daarmee uitgesloten is van verzekering in Nederland, ook al zou deze persoon uitsluitend op basis van de nationale wetgeving wel verzekerd zijn. Dit laatste doet zich met name voor bij de Nederlandse volksverzekeringen. Echter, wanneer de werknemer een partner heeft die ZFW-verzekerd is, kan hij/zij in beginsel wel als medeverzekerde worden aangemerkt. Wanneer de werknemer werkloos wordt kan hij/zij op grond van bepalingen uit de Verordening toch in aanmerking komen voor een werkloosheidsuitkering in Nederland, wanneer de in Duitsland verrichte werkzaamheden, wanneer zij in Nederland waren verricht, tot verzekering voor de Werkloosheidswet zouden hebben geleid. </antwoord>
      <antwoord nummer="4">Op grond van artikel 17 van de Verordening hebben de Lidstaten de bevoegdheid om overeen te komen dat een andere wetgeving op iemand van toepassing is dan de wetgeving die op grond van de bepalingen van de Verordening van toepassing is, wanneer dit in het belang is van betrokkene. Aan Nederlandse kant wordt deze overeenkomst gesloten door de Sociale Verzekeringsbank. Uit informatie die ik heb ontvangen van de Sociale Verzekeringsbank is mij gebleken dat in voorkomende gevallen een overeenkomst met Duitsland wordt gesloten, en dat daarbij tot op heden geen specifieke problemen zijn gerezen. Ik zie op dit moment dan ook geen aanleiding om hierover nader overleg te voeren met de Duitse autoriteiten. </antwoord>
      <antwoord nummer="5">Ik zal met het Bureau Duitse Zaken en met de belastingdienst bespreken in hoeverre naast de bestaande voorlichting, nog aanvullende voorlichting over deze kwestie noodzakelijk is. </antwoord>
      <noten afkomstig="antwoord"/>
   </antwoorden>
</kvr>
