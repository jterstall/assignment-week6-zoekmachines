<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Azough en Dibi (beiden GroenLinks) aan de staatssecretaris van Justitie over het uitblijven van behandeling van een in Jongerenhuis Harreveld geplaatst meisje. (Ingezonden 24 september 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29808
</item>
         <item attribuut="Inhoud">Vragen naar aanleiding van een bericht in De Telegraaf van 20 september 2007 over een meisje dat in Jongerenhuis Harreveld al anderhalf jaar wacht op behandeling. Indieners vragen onder andere hoeveel minderjarigen die op civielrechtelijke titel in justitiële jeugdinrichtingen (JJI's) zijn geplaatst, nog wachten op een behandelplek. Ook vragen zij de staatssecretaris wat zij concreet gaat doen om de veiligheid in JJI's te verbeteren en de behandeling van deze minderjarigen snel en professioneel ter hand te nemen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Jeugdwelzijn Justitiële jeugdinrichtingen</item>
         <item attribuut="Vindplaats">Kamervragen met antwoord 2007-2008, nr. 358, Tweede Kamer</item>
         <item attribuut="Vraagnr_bij_indiening">2070800440</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough Dibi</persoon>
         </item>
         <item attribuut="Datum_reaktie">2007-10-24</item>
         <item attribuut="Datum_indiening">2007-09-24</item>
         <item attribuut="Document-id">KVR29808</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="761" allpagenumbers="761 762" vetnummer="2070800440" code="0708tkkvr358" lopendefooter="Tweede Kamer, vergaderjaar 2007–2008, Aanhangsel" filenaam="KVR29808" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="358" onderwerp="" indiendatum="2007-09-24">
         <vrager partij="GroenLinks" oorsprong="parlement">Azough Dibi</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-10-24">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht <voetnoot nummer="1"/>dat een door seksueel misbruik ernstig getraumatiseerd meisje in het Jongerenhuis Harreveld maar liefst anderhalf jaar wacht op behandeling, omdat Bureau Jeugdzorg Zeeland er niet in slaagt om een concreet behandelplan voor dit meisje op te stellen? Deelt u de mening dat een dergelijke situatie onacceptabel is? </vraag>
      <vraag nummer="2">Hoeveel minderjarigen, die op civielrechtelijke titel in justitiële jeugdinrichtingen zijn geplaatst, wachten nu nog op plaatsing op een behandelplek? Hoe lang moeten minderjarigen gemiddeld wachten voordat een behandelplek beschikbaar is? </vraag>
      <vraag nummer="3">Klopt het dat in het specifieke geval van dit meisje niets gedaan wordt aan traumaverwerking, en dat de ouders lang niet altijd worden geïnformeerd over en betrokken bij de toestand van hun dochter? Klopt de analyse van andere psychiatrische instellingen dat dit meisje blijvende psychische schade kan overhouden aan het uitblijven van een behandeling? Vindt u het terecht dat dit meisje in het Jongerenhuis Harreveld is geplaatst, gezien de eerdere negatieve berichten over seksueel misbruik binnen de inrichting? </vraag>
      <vraag nummer="4">Hoeveel minderjarigen verkeren onder vergelijkbare omstandigheden in justitiële jeugdinrichtingen als dit meisje? </vraag>
      <vraag nummer="5">Wat gaat u concreet doen om de veiligheid in justitiële jeugdinrichtingen te verbeteren en de behandeling van deze minderjarigen snel en professioneel ter hand te nemen? En wat gaat u voor dit meisje en andere lotgenoten in vergelijkbare situaties doen? </vraag>
      <vraag nummer="6">Kunt u deze vragen beantwoorden vóór het overleg over de inspectierapporten over de justitiële jeugdinrichtingen op 1 november 2007? </vraag>
      <noten afkomstig="vraag">
         <noot nummer="1" datum="2007-09-20" bron=", De Telegraaf" titel="Misbruikt meisje wacht al anderhalf jaar in jeugdgevangenis op behandelplek">«Misbruikt meisje wacht al anderhalf jaar in jeugdgevangenis op behandelplek», De Telegraaf, 20 september 2007</noot>
      </noten>
   </vragen>
   <antwoorden aantal="6">
      <antwoord nummer="1">De justitiële jeugdinrichtingen zijn verantwoordelijk voor het opstellen van een behandelplan en niet de bureaus jeugdzorg. De indruk die het bericht wekt, dat een meisje anderhalf jaar in het Jongerenhuis Harreveld wacht zonder behandeling, is niet juist. Het is ter bescherming van de privacy niet gebruikelijk om in te gaan op individuele casuïstiek. Wel kan ik u meedelen dat de gedragsproblematiek van het betreffende meisje in het eerste jaar van haar opname dusdanig ernstige vormen aannam, dat het stabiliseren van de situatie het voornaamste doel van de behandeling is geweest. In deze periode kreeg de behandeling zeker vorm, maar konden daarin alleen kleine stappen worden genomen. Er is gedurende deze fase gewerkt aan de hand van wekelijks bijgestelde begeleidingsplannen. Op het moment dat er sprake was van enige stabilisatie is een behandelplan opgesteld. Dit plan is besproken met het meisje, de ouders en de gezinsvoogd. </antwoord>
      <antwoord nummer="2">Op 24 september 2007 stonden 168 jeugdigen met een civielrechtelijke titel op de wachtlijst voor een behandelinrichting. Bijna 80% van hen verblijft reeds in een justitiële jeugdinrichting en wacht op overplaatsing naar een andere inrichting c.q. een inrichting met een andere bestemming. Dit kan zowel van een opvang- naar een behandelinrichting zijn, als tussen verschillende behandelinrichtingen, bijvoorbeeld van een gesloten naar een meer open setting. De overige 20% wacht buiten een Justitiële Jeugd Inrichting op plaatsing in een behandelinrichting (bijvoorbeeld thuis of in een jeugdzorginstelling). De wachttijd voor alle jeugdigen met een civielrechtelijke titel bedraagt gemiddeld vier maanden. </antwoord>
      <antwoord nummer="3">Bij vraag 1 heb ik u informatie gegeven over de casus. De algemeen geldende beleidslijn is dat justitiële jeugdinrichtingen verplicht zijn om minimaal elke 3 maanden een bespreking te houden met de ouders over de behandeling. De afdeling van Harreveld waar het meisje verblijft heeft het beleid om de ouders minimaal tweewekelijks op de hoogte te stellen. In het betreffende geval is dit ook gebeurd. Het contact is zelfs nog frequenter geweest. De analyse van andere psychiatrische instellingen dat het uitblijven van behandeling bij dit soort gevallen blijvende psychische schade tot gevolg zou kunnen hebben, is juist. Zoals in het antwoord op vraag 1 is geschetst is er echter geen sprake van het uitblijven van behandeling. Het meisje is behandeld in de sector «Alexandra» van Jongerenhuis Harreveld. Deze locatie in Almelo is één van de drie sectoren van Jongerenhuis Harreveld en is uitsluitend bestemd voor meisjes. De berichten over seksueel misbruik uit 2006 concentreerde zich rond één casus die plaats vond binnen de sectoren ’t Anker en Prisma in Harreveld. Die incidenten hebben dus niets van doen met de locatie waar het betreffende meisje is opgenomen. </antwoord>
      <antwoord nummer="4">Hierover zijn geen cijfermatige gegevens beschikbaar, maar de meeste jeugdigen met een ondertoezichtstelling, die in een justitiële jeugdinrichting verblijven, hebben grote gedragsproblemen. </antwoord>
      <antwoord nummer="5">In mijn brief van 10 september 2007 heb ik uw Kamer, in reactie op het veiligheidsonderzoek van de gezamenlijke Inspecties, op de hoogte gesteld van maatregelen waarmee ik beoog de veiligheid in de justitiële jeugdinrichtingen te verbeteren en kwaliteitsverbeteringen tot stand te brengen. Bovengenoemde maatregelen zijn voor een deel al in gang gezet. Nieuwe maatregelen worden in de begroting 2008 aangekondigd. Voor het eind van het jaar zal daarvan een nadere uitwerking beschikbaar zijn. De definitieve uitwerking en financiële dekking zullen in het voorjaar van 2008 bekend worden gemaakt. </antwoord>
      <antwoord nummer="6">Ja, bij deze. </antwoord>
      <noten afkomstig="antwoord"/>
   </antwoorden>
</kvr>
