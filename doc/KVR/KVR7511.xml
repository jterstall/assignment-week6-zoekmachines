<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Boxtel (D66) over de Wet op de Medische Keuringen. (Ingezonden 1 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7511
</item>
         <item attribuut="Inhoud">Vragen naar aanleiding van het artikel "Bedrijven lichten de hand met Wet op Medische Keuringen, Tweede Kamerlid Van Boxtel reageert geschokt" in FNV-Bondgenoten van 26 juni 1998.</item>
         <item attribuut="Rubriek">Inkomen en rechtspositie (Werving en selectie)</item>
         <item attribuut="Trefwoorden">Medische keuringen Werving en selectie</item>
         <item attribuut="Vindplaats">Kamervragen met antwoord 1997-1998, nr. 1545, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Van Boxtel</persoon>
         </item>
         <item attribuut="Datum_reaktie">1998-07-17</item>
         <item attribuut="Datum_indiening">1998-07-01</item>
         <item attribuut="Document-id">KVR7511</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3171" allpagenumbers="3171 3172" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7511" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1545" onderwerp="" indiendatum="1998-07-1">
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1998-07-17">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het artikel in FNV-Bondgenoten <voetnoot nummer="1"/>waarin beschreven staat dat bedrijven de hand lichten met de Wet op de Medische Keuringen? </vraag>
      <vraag nummer="2">Deelt u het oordeel dat in de beschreven gevallen de Wet op de Medische Keuringen niet correct wordt nageleefd? </vraag>
      <vraag nummer="3">Deelt u de mening dat een tweede publieksvoorlichtingscampagne noodzakelijk is? Zo ja, wanneer zal deze worden uitgevoerd? </vraag>
      <vraag nummer="4">Welke stappen denkt u te ondernemen om naleving van de wet te bewerkstellingen? </vraag>
      <noten afkomstig="vraag">
         <noot nummer="1" datum="1998-06-26" bron="FNV-Bondgenoten, " titel="Bedrijven lichten de hand met Wet op Medische Keuringen, Tweede Kamerlid Van Boxtel reageert geschokt">FNV-Bondgenoten, «Bedrijven lichten de hand met Wet op Medische Keuringen, Tweede Kamerlid Van Boxtel reageert geschokt», 26 juni 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. Ik ben bekend met het artikel in het FNV-magazine van juli 1998: «Bedrijven lichten hand met Wet Medische Keuringen». </antwoord>
      <antwoord nummer="2 en 4" voetnoot="1 2">Over de toepassing van de Wet op de Medische Keuringen (WMK) wil ik het volgende opmerken. Zoals de minister van VWS en ik u op vragen van het lid Marijnissen <voetnoot nummer="1"/>antwoordden, mogen werkgevers alleen aanstellingskeuringen laten verrichten als aan de functie bijzondere eisen van medische geschiktheid kunnen worden gesteld. Die bijzondere medische functie-eisen dienen op objectieve gegevens te berusten. Als de werkgever (gesteund door zijn arbodienst) geen bijzondere medische functie-eisen kan formuleren mag de kandidaat-werknemer niet worden gekeurd. Ook dienen keuringen naar hun aard, inhoud en omvang beperkt te worden tot het doel waarvoor zij worden verkregen. Daarnaast mogen werkgevers of personeelsfunctionarissen vanaf de invoering van de wet niet vragen naar de gezondheid, het ziekte- of verzuimverleden van een sollicitant. Alleen artsen van gecertificeerde arbodiensten mogen deze vragen stellen in het kader van een aanstellingskeuring. De zware medische keuring en goedkeuring na het ondergaan van de keuring als voorwaarde voor indiensttreding stellen, is aan te merken als een aanstellingskeuring <voetnoot nummer="2"/>. Alle hiergenoemde vereisten van de WMK zijn derhalve van toepassing. Tenslotte geldt ten aanzien van het ondergaan van een keuring op basis van vrijwilligheid dat in de WMK in artikel 4 wordt uitgegaan van het verrichten van keuringen op zich. Of deze door de werkgever worden geïnitieerd of op basis van vrijwilligheid geschieden maakt niet uit. De vereisten van de WMK gelden onverlet. Indien niet (op voorhand) duidelijk is of aan een functie bijzondere eisen van medische geschiktheid (kunnen) worden gesteld, dient geen keuring plaats te vinden. De WMK geeft werkgevers, werknemers en artsenorganisaties drie jaar de tijd om over deze aanstellingskeuringen afspraken te maken. Het doel van de WMK is het wegnemen van belemmeringen in de toegang tot de arbeidsmarkt voor mensen met een gezondheidsprobleem. Daarom is er in deze wet een aantal eisen geformuleerd zoals hiervoor is aangegeven. Ten aanzien van de WMK heeft de wetgever ervoor gekozen geen actief handhavingsbeleid te voeren. In voorkomende gevallen is het aan de rechter om een uitspraak te doen. De rechter kan op vordering van de keurling een gedraging die in strijd is met de wet, verbieden dan wel een schadevergoeding toekennen. De in dit artikel genoemde situaties heb ik derhalve niet onderzocht. Wel acht ik het van belang dat er door partijen een onafhankelijke klachtencommissie wordt ingesteld, waar een sollicitant met zijn klacht terecht kan. Ik ga ervan uit dat de betrokken representatieve organisaties binnen de in de WMK genoemde termijn van drie jaar hierover tot afspraken zullen komen. Inmiddels heb ik daarover ook het verbond van verzekeraars gesproken. Daarnaast zal deze wet binnen 3 jaar worden geëvalueerd. </antwoord>
      <antwoord nummer="3">Over de WMK geeft de overheid op dit moment reeds uitgebreide voorlichting. Zo hebben de ministeries van VWS en SZW gezamenlijk een Postbus 51-voorlichtingscampagne gevoerd onder de titel «Zomaar keuren? ...kan niet meer. Van eind 1997 tot maart 1998 is op de radio 1, 2, 3, en 5 een radiospot uitgezonden. Daarnaast is een brochure verspreid via de Postbus 51-infolijn, postkantoor en bibliotheek. Aan professionals, degenen die beroepshalve bij de wet betrokken zijn, is onder meer een op maat gesneden informatie verstuurd. Hierbij is overleg gevoerd met belangrijke koepelorganisaties zoals de KNMG (Koninklijke Nederlandse Maatschappij ter bevordering van de Geneeskunst, BOA (Branche Orgaan Arbodiensten). Aanvullend is er over de nieuwe wet een aparte tekst gemaakt voor de internetsites van VWS en SZW. De voorbereidingen voor een herdruk van de Postbus 51-brochure worden binnenkort ter hand genomen. In deze herdruk zal, evenals in de overige voorlichting aan bijvoorbeeld arbo-artsen, aan de in antwoord 2 en 4 geschetste aspecten nadrukkelijk aandacht worden besteed. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1386" documentjaargang="1997-1998">Aanhangsel Handelingen, nr. 1386, vergaderjaar 1997–1998.</noot>
         <noot nummer="2" datum="1997-06-24" bron="Zie beantwoording van kamervragen Schimmel">Zie beantwoording van kamervragen Schimmel, 24 juni 1997, pag. 3172</noot>
      </noten>
   </antwoorden>
</kvr>
