<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de minister van Financiën over peepshows. (Ingezonden 16 februari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27496
</item>
         <item attribuut="Inhoud">Vragen naar aanleiding van over de uitspraak van het Gerechtshof van Amsterdam [nr. LJN/AZ 7369, 22/1/2007] dat peepshows moeten worden gekwalificeerd als 'toneelvoorstelling' en daarom onder het lage BTW-tarief vallen. Indiener wil dat de minister van Financiën actie onderneemt om tegen deze uitspraak cassatie in te stellen. Heeft de uitspraak bredere uitstraling dan alleen peepshows? Welke mogelijkheden heeft de minister om alsnog het hogere BTW-tarief te laten gelden voor genoemde (en vergelijkbare voorstellingen)?</item>
         <item attribuut="Rubriek">Belastingen (BTW) Cultuur en taal (Podiumkunsten)</item>
         <item attribuut="Trefwoorden">BTW Podiumkunsten Pornografie</item>
         <item attribuut="Vindplaats">Kamervragen met antwoord 2006-2007, nr. 972, Tweede Kamer</item>
         <item attribuut="Vraagnr_bij_indiening">2060707790</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2007-03-12</item>
         <item attribuut="Datum_indiening">2007-02-16</item>
         <item attribuut="Document-id">KVR27496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2071" allpagenumbers="2071 2072" vetnummer="2060707790" code="0607tkkvr972" lopendefooter="Tweede Kamer, vergaderjaar 2006–2007, Aanhangsel" filenaam="KVR27496" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="972" onderwerp="" indiendatum="2007-02-16">
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-03-12">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de uitspraak van het Gerechtshof van Amsterdam dat peepshows kwalificeren als toneelvoorstelling en daarom onder het lage BTW-tarief vallen? </vraag>
      <vraag nummer="2">Wat is uw reactie op deze uitspraak? Kunt u uw antwoord toelichten? </vraag>
      <vraag nummer="3">Deelt u de mening dat peepshows zodanig van karakter zijn dat zij behoren te vallen onder de categorie toneelvoorstellingen? Deelt u de mening dat bij de totstandkoming van de wet is beoogd dergelijke shows eronder te laten vallen? </vraag>
      <vraag nummer="4">Bent u bereid te bevorderen dat tegen deze uitspraak cassatie wordt ingesteld? </vraag>
      <vraag nummer="5">Wat betekent deze uitspraak meer in het algemeen voor de BTW-heffing over dergelijke activiteiten? Verwacht u dat deze uitspraak een bredere uitstraling zal hebben dan alleen de peepshows? Zo ja, voor welke activiteiten? </vraag>
      <vraag nummer="6">Welke maatregelen denkt u te gaan nemen om alsnog het hoge BTW-tarief te laten gelden voor deze en vergelijkbare voorstellingen om daarmee terug te keren tot de gevestigde praktijk dat ze onder het hoge BTW-tarief vallen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4" voetnoot="1">Het oordeel van het Hof dat het verlenen van toegang tot een peepshow <voetnoot nummer="1"/>naar zijn aard het verlenen van toegang tot een toneeluitvoering is en daarom is te rangschikken onder het verlaagde BTW-tarief, deel ik niet. Tegen het oordeel van het Hof pleit naar mijn mening dat de bij de uitvoering van een toneelstuk betrokken acteurs hun rol vertolken naar tekst en enscenering van een toneelschrijver. Ik kan niet goed zien hoe het louter aannemen van seksuele poses door (meestal) een vrouw tijdens een peepshow daarmee op één lijn is te stellen. Voorts gaat het Hof er naar mijn mening ten onrechte vanuit dat de tekst van de tabelpost en de tekst van de daarmee corresponderende richtlijnbepaling, de ruimte bieden om het verlenen van toegang tot een peepshow als een culturele prestatie aan te merken. Als ik het op het beleven van culturele uitingen gerichte karakter van de in die bepalingen genoemde culturele activiteiten beschouw, het betreft in dit verband dan bijvoorbeeld vooral het verlenen van toegang tot schouwburgen of toneeluitvoeringen waaronder begrepen opera’s, operettes en dergelijke, zijn peepshows naar hun aard en uitvoering niet als daaraan soortgelijk te beschouwen. Zo overigens ook de rechtbank waarvan de uitspraak thans in hoger beroep door het Hof is vernietigd. Ik wijs er voorts op, dat volgens de jurisprudentie van het Europese Hof van Justitie de bepalingen betreffende het verlaagde BTW-tarief, nu deze afwijken van het beginsel dat het algemene tarief van toepassing behoort te zijn, strikt moeten worden geïnterpreteerd. Door op het verlenen van toegang tot peepshows toch het verlaagde tarief van schouwburgen toe te passen, wordt geen recht gedaan aan deze jurisprudentie. Gezien het vorenstaande ben ik voornemens tegen de uitspraak van het Hof beroep in cassatie in te stellen. </antwoord>
      <antwoord nummer="5 en 6">In afwachting van het oordeel van de Hoge Raad op het beroep in cassatie zal het beleid in dezen, dat wil zeggen de toepassing van het algemene BTW-tarief ten aanzien van peepshows of andere dergelijke erotische shows, niet veranderen. Het kan zijn dat het arrest van de Hoge Raad en een eventueel oordeel van het Europese Hof van Justitie over de strekking van het gemeenschapsrecht terzake tot een nadere bezinning over de reikwijdte van de tabelpost leidt. Ik wil daarop thans echter niet vooruitlopen. </antwoord>
      <noten afkomstig="antwoord">
         <noot nummer="1">Van Dale: een peepshow is een op seksuele opwinding gerichte show van een naakte vrouw (man) die, tegen inworp van muntstukken, door het kijkvenster van een cabine kan worden gadegeslagen</noot>
      </noten>
   </antwoorden>
</kvr>
