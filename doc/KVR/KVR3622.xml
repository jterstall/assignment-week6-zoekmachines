<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid B. M. de Vries (VVD) over het onderzoek inzake het fiscale uitvoeringsbeleid. (Ingezonden 8 augustus 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3622
</item>
         <item attribuut="Rubriek">Belastingen (Belastingdiensten) Belastingen (Belastingrecht)</item>
         <item attribuut="Trefwoorden">Belastingdienst Belastingrechtspraak</item>
         <item attribuut="Vindplaats">Kamervragen met antwoord 1995-1996, nr. 1651, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B. M. de Vries</persoon>
         </item>
         <item attribuut="Datum_reaktie">1996-09-02</item>
         <item attribuut="Datum_indiening">1996-08-08</item>
         <item attribuut="Document-id">KVR3622</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3365" allpagenumbers="3365 3366" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1651" onderwerp="" indiendatum="1996-08-8">
         <vrager partij="VVD" oorsprong="parlement">B. M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1996-09-2">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de minister van (Justitie)</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Kunt u aangeven over welke periodieke resultaten u reeds beschikt als gevolg van het door u op 21 juli 1995 aangekondigde onderzoek inzake het fiscale uitvoeringsbeleid en standpuntbepalingen? </vraag>
      <vraag nummer="2">Zijn deze resultaten bevredigend? Zo ja, waarom? Zo nee, waarom niet? </vraag>
      <vraag nummer="3">Bent u bereid tevens periodiek onderzoek te doen naar de proceshouding van de fiscus nu het «Besluit Beroep in Belastingzaken» is aangepast? </vraag>
      <vraag nummer="4" voetnoot="1 1 2 3">Naar aanleiding van eerdere Kamervragen <voetnoot nummer="1"/>hebt u gesteld dat het niet ter zitting verschijnen van belastinginspecteurs «incidenten» waren <voetnoot nummer="1"/>. Blijft de Staatssecretaris bij deze mening na kennis te hebben genomen van de volgende zaken: 1. Gerechtshof Den Haag rolno 95/0948 <voetnoot nummer="2"/>en 2. Gerechtshof Den Haag rolno 94/4202? <voetnoot nummer="3"/>
      </vraag>
      <vraag nummer="5">Doen deze problemen zich slechts voor in de regio Den Haag of is er sprake van een landelijk probleem? </vraag>
      <vraag nummer="6" voetnoot="4">Bent u op de hoogte van de uitspraak van het Hof Den Haag, 30 mei 1995, no. 93/5474, <voetnoot nummer="4"/>waarbij de Inspecteur weigerde een onderzoek te doen naar de juiste omvang van het belastbare bedrag, ook indien het Hof hem dit zou opdragen? </vraag>
      <vraag nummer="7" voetnoot="5">Bent u op de hoogte van de uitspraak van het Hof Den Haag d.d. 15 juni, no. 90/4767, <voetnoot nummer="5"/>waarbij de inspecteur e´e´n uitspraak doet op zes bezwaarschriften en drie bezwaarschriften hangende de beroepsprocedure bij het gerechtshof? </vraag>
      <vraag nummer="8" voetnoot="6">Bent u op de hoogte van het kort-geding-vonnis van de President van de Rechtbank in Den Haag van 1 juni 1994, <voetnoot nummer="6"/>waarbij de president van de Rechtbank concludeerde dat het handelen van de Inspecteur een onrechtmatige daad van de Staat en de Inspecteur persoonlijk vormde? </vraag>
      <vraag nummer="9">Bent u van mening dat deze gevallen (4a t/m c) teveel «incidenten» vormen? </vraag>
      <vraag nummer="10">Wat is uw mening inzake het feit dat de rechterlijke macht bepaalt welke zaken wel of niet worden gepubliceerd? </vraag>
      <vraag nummer="11">Zou het in het kader van rechtszekerheid en rechtsgelijkheid niet beter zijn dat alle zaken (in geanonimiseerde vorm) toegankelijk zijn voor een ieder? </vraag>
      <vraag nummer="12">Bent u bereid hiertoe maatregelen te treffen, danwel de Tweede Kamer inzage te geven in de geanonimiseerde uitspraken van de belastingrechters in zaken waarbij de Belastingdienst partij is? </vraag>
      <noten afkomstig="vraag">
         <noot nummer="1" datum="1995-08-22" bron="Zie antwoorden op eerdere vragen van het lid B. M. de Vries">Zie antwoorden op eerdere vragen van het lid B. M. de Vries, 22 augustus 1995</noot>
         <noot nummer="2" datum="1996-07-16" bron="Staatscourant">Staatscourant, 16 juli 1996</noot>
         <noot nummer="3" datum="1996-07-23" bron="Staatscourant">Staatscourant, 23 juli 1996</noot>
         <noot nummer="4">VN, 5 oktober. 1995</noot>
         <noot nummer="5" datum="1995-10-12" bron="VN">VN, 12 oktober 1995</noot>
         <noot nummer="6">IED, 1995/766</noot>
      </noten>
   </vragen>
   <antwoorden aantal="9">
      <antwoord nummer="1 en 2">Met de mededeling dat het in mijn voornemen ligt de gedragsregels inzake fiscaal uitvoeringsbeleid en standpuntbepalingen periodiek op hun actualiteit te toetsen, heb ik willen aangeven dat relevante beleidsontwikkelingen voortdurend zullen worden beoordeeld op hun effecten voor de gedragsregels, en dat deze regels waar nodig periodiek zullen worden aangepast. Zo is het denkbaar dat het in het besluit genoemde onderzoek naar het cassatiebeleid, dat thans nog gaande is, aanleiding geeft tot een bijstelling. Voorts zullen van onderzoeken en voorstellen van met name portefeuillehouders zeker impulsen uitgaan tot actualisering van de thans geldende gedragsregels. </antwoord>
      <antwoord nummer="3">De kwaliteit van de fiscale procesvoering heeft mijn voortdurende aandacht. Het bestaande instrumentarium om deze kwaliteit te toetsen biedt reeds ruime mogelijkheden om het beleid bij te stellen indien daartoe aanleiding bestaat. Dit instrumentarium omvat onder meer de verschillende vaktechnische overleggen, interne controles en audits alsmede de verzameling en bewerking van bestuurlijke informatie. Daarnaast is nog onlangs in het kader van het project versterking vaktechniek hoge prioriteit gegeven aan de procesvoering in fiscale aangelegenheden. </antwoord>
      <antwoord nummer="4 en 5">Ja. De mondelinge behandeling ter zitting van de twee genoemde zaken heeft op dezelfde dag plaatsgevonden. Bovendien was dezelfde belastinginspecteur bij de twee zaken betrokken. Gelet op deze omstandigheden en gezien het feit dat mij overigens geen identieke gevallen bekend zijn, ben ik van mening dat er onvoldoende aanleiding is te veronderstellen dat er, ten aanzien van het niet ter zitting verschijnen van belastinginspecteurs, sprake zou zijn van een specifiek regio-gebonden probleem of zelfs een landelijk probleem. </antwoord>
      <antwoord nummer="6">Ja. In deze uitspraak oordeelde het Hof (het betreft hier het Hof Amsterdam) dat het desbetreffende geschilpunt het beste in het kader van een boekenonderzoek kon worden bezien en het verzocht de inspecteur een dergelijk onderzoek in te stellen. Nu de inspecteur dit weigerde omdat hij zich op het standpunt stelde dat hij daartoe als procespartij niet bevoegd was, oordeelde het Hof dat de opstelling van de inspecteur een ernstige belemmering vormde voor een goede vaststelling van feiten. Daarom ging het Hof aan de stellingen van de inspecteur voorbij. Tegen deze uitspraak heb ik geen cassatie ingesteld. De inspecteur is medegedeeld dat aan een verzoek van het Hof een nader boekenonderzoek in te stellen, gehoor behoort te worden gegeven. </antwoord>
      <antwoord nummer="7">Ja. In deze zaak deed de inspecteur eind 1990 in e´e´n brief, uitspraak op zes verschillende bezwaarschriften. Begin 1991 poogde de inspecteur dit verzuim tijdens de beroepsprocedure te herstellen door bij afzonderlijke geschriften uitspraak te doen op de bezwaarschriften. Deze wijze van handelen is niet juist. De inspecteur kan slechts eenmaal beschikken op een tegen een aanslag ingediend bezwaarschrift, tenzij de eerdere beschikking wegens een formeel gebrek is vernietigd door de belastingrechter. Daarvan was in dit geval echter nog geen sprake omdat de beroepsprocedure nog niet was afgerond. Het Hof vernietigde zowel de eerste (gezamenlijke) als de tweede (afzonderlijke) beschikking. </antwoord>
      <antwoord nummer="8">Ja. De inspecteur had in een conclusie van dupliek bepaalde kwalificaties met betrekking tot de desbetreffende belastingplichtige opgenomen, met de bedoeling zijn standpunt kracht bij te zetten. De President van de Rechtbank oordeelde dat de kwalificaties een kwetsend karakter droegen en dat de inspecteur niet de reserve in acht had genomen die hem paste. Daarop heeft rectificatie plaatsgevonden, zoals in kort geding gevorderd en toegewezen. </antwoord>
      <antwoord nummer="9">Ik merk hierbij in de eerste plaats op dat in de periode waarop de vraagstelling betrekking heeft (1990 t/m 1995) circa 35.000 uitspraken door hoven zijn gedaan in fiscale procedures. Niettemin ben ik van oordeel dat elk incident er een te veel is. Er wordt dan ook steeds naar gestreefd dergelijke situaties in fiscale procedures te voorkomen. </antwoord>
      <antwoord nummer="10">Bij de beantwoording van de vraag of een rechterlijk vonnis kan worden gepubliceerd staat het principe van openbaarheid van uitspraak voorop. Dit uitgangspunt ligt in het verlengde van het beginsel van openbaarheid van rechtspraak. Genoemd uitgangspunt houdt in dat ook anderen dan partijen – tegen vergoeding – een afschrift van de uitspraak kunnen verkrijgen. Onder omstandigheden kan de openbaarheid van uitspraak de bescherming van de persoonlijke levenssfeer in gevaar brengen. Mij beperkend tot uitspraken van de fiscale rechter is, naar huidige wetgeving, de voorzitter van de belastingkamer van het gerechtshof aangewezen beide beginselen met elkaar in evenwicht te brengen. De verstrekking van een vonnisafschrift geschiedt daarom met zijn machtiging. </antwoord>
      <antwoord nummer="11 en 12">Het belang van eerbiediging van de persoonlijke levenssfeer, dat zoals gezegd bij het publiceren van rechterlijke uitspraken een relevante rol speelt, kan in het algemeen worden gewaarborgd door middel van het anonimiseren van bepaalde uitspraken. Aan het selecteren en het feitelijk anonimiseren van rechterlijke uitspraken – een complexe en arbeidsintensieve werkzaamheid – zijn niet onaanzienlijke kosten verbonden. Op dit moment vindt overleg plaats tussen vertegenwoordigers van uitgeverijen en het ministerie van Justitie om, mede op basis van ervaringen opgedaan met het zogenoemde project Justex, tot besluiten te komen over verdeling van (anonimiseer-) werkzaamheden en om prijsafspraken voor klein- en grootgebruikers van rechterlijke uitspraken te maken. In de naaste toekomst zal het dus duidelijk zijn onder welke voorwaarden (geanonimiseerde) uitspraken, ook die waarbij de Belastingdienst partij is, voor een ieder beschikbaar zullen zijn. In aanvulling daarop ben ik bereid te bezien of de criteria op grond waarvan uitspraken worden gepubliceerd in het Infobulletin van de Belastingdienst, kunnen worden verruimd zodat ook langs die – voor derden toegankelijke – weg een nog vollediger beeld wordt verkregen van uitspraken die relevant zijn met het oog op de beginselen van rechtszekerheid en rechtsgelijkheid. </antwoord>
      <noten afkomstig="antwoord"/>
   </antwoorden>
</kvr>
