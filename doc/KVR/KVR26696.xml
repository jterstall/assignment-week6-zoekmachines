<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Buitenlandse Zaken over wapensmokkel door Hamas. (Ingezonden 6 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26696
</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Israël Palestijnen Wapens</item>
         <item attribuut="Vindplaats">Kamervragen met antwoord 2006-2007, nr. 272, Tweede Kamer</item>
         <item attribuut="Vraagnr_bij_indiening">2060700990</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2006-11-01</item>
         <item attribuut="Datum_indiening">2006-10-06</item>
         <item attribuut="Document-id">KVR26696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="581" allpagenumbers="581 582" vetnummer="2060700990" code="0607tkkvr272" lopendefooter="Tweede Kamer, vergaderjaar 2006–2007, Aanhangsel" filenaam="KVR26696" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="272" onderwerp="" indiendatum="2006-10-6">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-11-1">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het bericht «Gaza readying for war» en het in dat artikel genoemde rapport van de Algemene Veiligheidsdienst van Fatah over wapensmokkel door Hamas van Egypte naar de Gazastrook? <voetnoot nummer="1"/>
      </vraag>
      <vraag nummer="2">Hoe beoordeelt u deze berichtgeving? Deelt u de zorgen over de mogelijke consequenties voor de veiligheid van Israël? In hoeverre acht u een parallelle ontwikkeling denkbaar als in Zuid-Libanon, waar Hezbollah sluipenderwijs een groot wapenarsenaal tegen Israël heeft opgebouwd? </vraag>
      <vraag nummer="3">Hoe effectief is de Europese Unie Border Assistance Mission (BAM) in Rafah in het licht van de hierboven genoemde berichten? Klopt het dat de Israëlische autoriteiten al geruime tijd klagen over de ineffectiviteit van de EU BAM missie als het gaat om het tegengaan van wapensmokkel? Welke informatie is er via deze EU-missie beschikbaar over wapensmokkel tussen Egypte en de Gazastrook? Wat zijn de resultaten van de evaluatie van deze missie, die de EU uiterlijk 30 september 2006 zou verrichten? Wordt de missie na de expiratiedatum van 24 november 2006 nog verlengd? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-10-2" bron="World Net Daily">World Net Daily, 2 oktober 2006, www.wnd.com</noot>
         <noot nummer="2">Council Joint Action, 2005/889/CFSP, article 17</noot>
      </noten>
   </vragen>
   <antwoorden aantal="3">
      <antwoord nummer="1">Het bericht van de internetsite WorldNetDaily is mij bekend. Het rapport van de Algemene Veiligheidsdienst van Fatah ken ik niet. </antwoord>
      <antwoord nummer="2">Ik beschik niet over gegevens waarmee de beweringen in het genoemde artikel kunnen worden gestaafd. Evenmin staat mij informatie ter beschikking op grond waarvan een vergelijking met de bewapening van Hezbollah gerechtvaardigd lijkt. Desalniettemin maakt de regering zich zorgen over mogelijke consequenties voor de veiligheid van Israël van wapensmokkel naar de Palestijnse Gebieden. Mede daarom wordt actief steun verleend aan de Border Assistance Mission van de Europese Unie in Rafah (EU-BAM). Daarnaast wordt in samenwerking met de VS-Veiligheidscoördinator voor de Palestijnse Gebieden, Luitenant-generaal Dayton, onderzocht of steun kan worden verleend aan versterking van de Palestijnse Presidentiële Garde. Deze garde speelt een belangrijke rol bij het toezicht op grensovergangen in de Gazastrook en valt onder het gezag van president Abbas. Om de genoemde ontwikkelingen zoals die zich hebben voorgedaan in Zuid-Libanon met Hezbollah te voorkomen is het overigens van primair belang dat de betrokken partijen op korte termijn terugkeren naar de onderhandelingstafel. Tijdens mijn bezoek aan de regio heb ik hier bij beide partijen op aangedrongen en ik zal dit blijven doen. De inzet van het Kwartet en de EU is daar eveneens op gericht. </antwoord>
      <antwoord nummer="3">De evaluatie van EU-BAM van 1 juli jl. heeft aangetoond dat de missie haar taken naar behoren uitvoert en dat het functioneren van de grensovergang, alsmede de veiligheid en Palestijnse organisatie ter plaatse, zijn verbeterd in de periode dat de grensovergang geopend was en het de missie door de Israëlische autoriteiten werd toegestaan haar werk te doen. Het evaluatierapport concludeert voorts dat EU-BAM positieve invloed heeft gehad op de humanitaire situatie in de Gazastrook vanwege de toegenomen vervoersmogelijkheden voor personen en goederen, die voor een deel mogelijk zijn gemaakt door het werk van de missie. Helaas is de Rafah grensovergang na de ontvoering van de Israëlische militair op 25 juni jl. nog slechts beperkt open geweest. Binnen de grensovergang, het mandaatgebied van EU-BAM, worden alle in- en uitgaande personen en goederen gescand onder toezicht van de missie. Enkele pogingen tot wapensmokkel zijn verijdeld door de Palestijnse beveiliging ter plaatse, onder toezicht en met hulp van EU-BAM. Er is geen sprake van een toename van dergelijke incidenten. Buiten de grensovergang heeft de missie geen bevoegdheid en kan ze dus ook niet verantwoordelijk worden gehouden voor (rapportage over) smokkel. De Israëlische autoriteiten zijn positief over het functioneren van de grensovergang sinds het aantreden van EU-BAM. Zoals onlangs in een rapport van de Israëlische Algemene Veiligheidsdienst is bevestigd, zijn er geen bewijzen voor wapensmokkel via de Rafah-grensovergang. De EU heeft zowel van Palestijnse als van Israëlische zijde een formeel verzoek ontvangen de missie te verlengen. In november zal worden besloten of aan deze verzoeken gehoor wordt gegeven. Voor de besluitvorming over voortzetting en voor het welslagen van de missie is het van cruciaal belang dat Israël de bereidheid toont de openstelling van de grensovergang aanzienlijk te verruimen. </antwoord>
      <noten afkomstig="antwoord"/>
   </antwoorden>
</kvr>
