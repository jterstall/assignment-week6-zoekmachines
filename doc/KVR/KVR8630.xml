<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Van Gent (beiden GroenLinks) aan de minister van Volkshuisvesting, Ruimtelijke Ordening en Milieubeheer over de inzameling van GFT in Groningen. (Ingezonden 17 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8630
</item>
         <item attribuut="Inhoud">Vragen naar aanleiding van het voornemen van de gemeente Groningen het GFT niet langer meer apart in te zamelen.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking Huisvuil</item>
         <item attribuut="Vindplaats">Kamervragen met antwoord 1998-1999, nr. 715, Tweede Kamer</item>
         <item attribuut="Vraagnr_bij_indiening">2989904640</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1999-02-02</item>
         <item attribuut="Datum_indiening">1998-12-17</item>
         <item attribuut="Document-id">KVR8630</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1459" allpagenumbers="1459 1460" vetnummer="2989904640" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8630" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="715" onderwerp="" indiendatum="1998-12-17">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-02-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het voornemen van de gemeente Groningen om in het stedelijk gebied GFT niet meer apart in te zamelen? </vraag>
      <vraag nummer="2">Wat is uw milieuhygiënische oordeel over dit voornemen? </vraag>
      <vraag nummer="3">Deelt u de mening dat de gemeente Groningen zich op een gemakkelijke manier van een probleem probeert af te maken terwijl intensieve voorlichting een mogelijkheid zou zijn om én de kwantiteit én de kwaliteit van de GFT-inzameling te verhogen? </vraag>
      <vraag nummer="4">Deelt u de vrees dat met dit initiatief het huidige (scheidings)beleid verder onderuit wordt gehaald? Zal er binnenkort alleen nog maar GFT worden ingezameld om het achteraf te verbranden? </vraag>
      <vraag nummer="5">Heeft de gemeente Groningen dit voornemen van te voren met u besproken? </vraag>
      <vraag nummer="6">Wat is uw standpunt ten aanzien van deze ontwikkeling? Deelt u de visie dat de kosten niet het enige argument voor de keuze van de verwerkingsmethode horen te zijn? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De gemeenteraad kan in het belang van een doelmatige verwijdering van groente-, fruit- en tuinafval met betrekking tot een gedeelte van het grondgebied van de gemeente bepalen dat daar geen groente-, fruit- en tuinafval wordt ingezameld (artikel 10.11.3 en 10.12.4 Wet milieubeheer). Door het Afval Overleg Orgaan zijn criteria geformuleerd die gemeenten bij het maken van een afweging op dit punt kunnen hanteren. Deze criteria hebben betrekking op verontreiniging van het GFT-afval, op milieuhygiënische c.q. ruimtelijke bezwaren en op de kosten. De gemeente Groningen heeft geen toetsing aan bovengenoemde criteria uitgevoerd. In plaats daarvan voert de gemeente aan dat het gemengde afval met ingang van het jaar 2000 wordt verwerkt in een gecombineerde nascheidings- en vergistingsinstallatie. Bij een nascheidingsinstallatie wordt integraal ingezameld huishoudelijk afval mechanisch gescheiden in verschillende fracties, waaronder een organische fractie die vervolgens wordt vergist. Deze wijze van verwerking heeft, zo stelt de gemeente, een beter milieurendement dan gescheiden inzameling van GFT-afval gevolgd door productie van compost. Dit argument wordt echter niet verder toegelicht en onderbouwd. Mijnerzijds wordt ook sterk betwijfeld of dit juist is. Dit onder meer omdat het residu van de vergistingsinstallatie moet worden verbrand of – bij gebrek aan verbrandingscapaciteit – moet worden gestort. Om bovengenoemde redenen sta ik vooralsnog zowel om procedurele als om milieuhygiënische redenen afwijzend tegenover het voornemen van de gemeente Groningen om af te zien van gescheiden inzameling van GFT-afval in een deel van de gemeente. </antwoord>
      <antwoord nummer="3">Het scheidingsgedrag van burgers wordt in sterke mate bepaald door de gebruikersvriendelijkheid van de inzamelstructuur en door voorlichting. Als kwaliteit en kwantiteit van het GFT-afval te wensen overlaten, dan zal primair moeten worden bezien of door betere voorlichting of door het optimaliseren van de inzamelstructuur een verbetering bereikt kan worden. Pas als blijkt dat dit geen resultaat heeft, is er reden om voor het betreffende gebied de gescheiden inzameling op basis van de eerder genoemde criteria te heroverwegen. </antwoord>
      <antwoord nummer="4">Onderzoek van het Afval Overleg Orgaan laat zien dat met de gescheiden inzameling van GFT-afval prima resultaten worden geboekt. Het inzamelpercentage bedraagt bijna 60%. Dit komt nagenoeg overeen met de doelstelling. Het afkeurpercentage is slechts 0,5%. In 1997 is 1,5 miljoen ton GFT-afval gescheiden ingezameld en tot compost verwerkt. Deze hoeveelheid is bijna de helft van de totale hoeveelheid huishoudelijk afval die wordt gestort of verbrand (3,4 miljoen ton). Hiermee wordt dus een substantiële bijdrage geleverd aan de vermindering van de hoeveelheid te storten of te verbranden afval. Bovenstaande geeft aan dat er nog steeds een groot draagvlak is voor de gescheiden inzameling van GFT-afval. Het heroverwegen van de gescheiden inzameling in een gemeente dient dan ook zeer zorgvuldig te gebeuren en goed te zijn onderbouwd. Hiervan is in dit geval onvoldoende sprake waardoor het draagvlak voor de gescheiden inzameling – ook buiten de gemeente Groningen – onnodig in gevaar wordt gebracht. </antwoord>
      <antwoord nummer="5">In overeenstemming met de Wet milieubeheer (artikel 10.11.4) heeft de gemeente Groningen de Inspectie Milieuhygiëne van haar voornemen op de hoogte gesteld. </antwoord>
      <antwoord nummer="6">Kosten kunnen inderdaad niet het enige argument voor de keuze van de verwerkingsmethode van afval zijn. Ook de milieuhygiënische aspecten vormen onderdeel van de afweging. De gescheiden inzameling van GFT-afval leidt tot een belangrijke vermindering van de hoeveelheid te storten en te verbranden afval met alle milieuhygiënische voordelen van dien. Ik ben dan ook van mening dat er alle reden is de gescheiden inzameling van GFT-afval te continueren. Het is voorstelbaar dat gescheiden inzameling in bepaalde omstandigheden niet wenselijk is vanwege de in het antwoord op vraag 1 genoemde aspecten. In zijn algemeenheid zal dit hoogbouwwijken of binnensteden betreffen waar de hoeveelheid ingezameld GFT-afval, vanwege onder meer het ontbreken van tuinen, beperkt is. Het zal dus gaan om de laatste procenten van het totaal in te zamelen GFT-afval. Van belang is dat de gemeente de keuze om af te zien van gescheiden inzameling weloverwogen maakt. Dit betekent dat de gemeente duidelijk gemotiveerd, bij voorkeur op basis van onafhankelijk onderzoek, moet aangeven waarom wordt afgezien van gescheiden inzameling, daarbij de drie criteria van het Afval Overleg Orgaan hanterend. Ik zal het gemeentebestuur van Groningen van mijn standpunt op de hoogte brengen. </antwoord>
      <noten afkomstig="antwoord"/>
   </antwoorden>
</kvr>
