<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Economische Zaken over een nucleair ongeval in Japan. (Ingezonden 4 oktober 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10549
</item>
         <item attribuut="Inhoud">Vragen over het ongeval in de nucleaire opwerking-, c.q. brandstoffabricagefabriek in het Japanse Tokai Mura op 29 september 1999.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Energie, water en grondstoffen (Kernenergie)</item>
         <item attribuut="Trefwoorden">Japan Kernongevallen Radioactiviteit</item>
         <item attribuut="Vindplaats">Kamervragen met antwoord 1999-2000, nr. 268, Tweede Kamer</item>
         <item attribuut="Vraagnr_bij_indiening">2990000640</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-11-10</item>
         <item attribuut="Datum_indiening">1999-10-04</item>
         <item attribuut="Document-id">KVR10549</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="555" allpagenumbers="555 556" vetnummer="2990000640" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10549" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="268" onderwerp="" indiendatum="1999-10-4">
         <vrager partij="SP" oorsprong="parlement">Poppe</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="1999-11-10">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichten over het ongeval in de nucleaire opwerking-, c.q. brandstoffabricagefabriek in het Japanse Tokai Mura op 29 september jl.? <voetnoot nummer="1"/>
      </vraag>
      <vraag nummer="2">Kunt u informatie geven over de oorzaken en het verloop van dit ongeval? </vraag>
      <vraag nummer="3">Zijn er overeenkomsten tussen de productiemethoden in de Tokai Mura fabriek en die in de nucleaire complexen Sellafield (Firma BNFI, Verenigd Koninkrijk en La Hague (Firma Cogéma, Frankrijk)? </vraag>
      <vraag nummer="4">Kunnen de werkmethoden in bovengenoemde Europese complexen een zelfde ongeluk door het gebruiken van onjuiste doseringen grondstoffen veroorzaken? Zo ja, wat voor stappen gaat u ondernemen om dit te voorkomen? Zo neen, wat is het verschil? </vraag>
      <vraag nummer="5">Zijn de risico’s van een dergelijk ongeluk, met, zoals het zich laat aanzien, grote gevolgen voor de directe omgeving, niet zodanig dat Nederland de opwerkingscontracten met Frankrijk en het Verenigd Koninkrijk dient te herzien? </vraag>
      <vraag nummer="6">Kunt u een onderzoek laten instellen naar deze risico’s en in afwachting daarvan de voorgenomen transporten naar de genoemde opwerkingsfabrieken opschorten? </vraag>
      <noten afkomstig="vraag">
         <noot nummer="1" datum="1999-09-29" bron="Meerdere ANP berichten «Kernongeval Japan»">Meerdere ANP berichten «Kernongeval Japan», 29 september 1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. Het Internationaal Atoomagentschap te Wenen heeft het meldpunt VROM, dat dienst doet als nationaal contactpunt voor nucleaire ongevallen, alle relevante informatie over het ongeval doen toekomen. In de bewuste fabriek vinden overigens geen opwerkingsactiviteiten plaats. Het betreft een zogenoemde conversiefabriek die bestemd is voor het chemisch omzetten van gasvormig uraanhexafluoride in vast uraanoxide dat verder verwerkt wordt tot brandstof ten behoeve van toepassing in kerncentrales. </antwoord>
      <antwoord nummer="2">Het onderzoek naar de oorzaken en het verloop van het ongeval in Japan is nog gaande. Daarop vooruitlopend is de volgende informatie verkregen. Het ongeval gebeurde in een aparte, experimentele afdeling van de fabriek waar de conversie van uranium-brandstof plaatsvindt die bestemd is voor toepassing in een experimentele Japanse kweekreactor. Dit uranium is hoger (18,8%) verrijkt dan normaal gebruikelijk in kerncentrales (ca. 4%). Bij de werkzaamheden is de fout begaan om tijdens één van de chemische bewerkingen teveel uranium (dat zich inmiddels in de chemische vorm van uranyl-nitraat in oplossing bevond) tegelijkertijd in een bezinktank bij elkaar te brengen. In plaats van de toegestane 2,4 kg werd namelijk 16 kg in de tank overgebracht. Onder de gegeven fysische omstandigheden in de bezinktank ontstond een over-kritische toestand en kwam spontaan een kernsplijtingsreactie op gang. In de daarop volgende 17 uur is de toestand in de tank periodiek onder- en overkritisch geweest. Uiteindelijk is het door ingrepen van buitenaf gelukt om de kettingreactie definitief tot staan te brengen. Er heeft zich tijdens het ongeval geen explosie voorgedaan, wel kwam er neutronen en gammastraling vrij en in beperkte mate radioactiviteit als gasvormige splijtingsproducten. De oorzaak van het ongeval zou gezocht moeten worden in het feit dat de werkzaamheden met deze brandstof niet routinematig werden uitgevoerd, gebruik werd gemaakt van bedrijfsvoorschriften die afweken van overheidsvoorschriften, terwijl bovendien de bedrijfsvoorschriften niet juist gevolgd werden. Als gevolg van dit ongeval hebben de drie direct betrokken werknemers een zeer hoge dosis straling ontvangen. Verder hebben 36 andere werknemers een dosis ontvangen, evenals 3 brandweerlieden en 7 personen van het publiek. Deze dosis is lager dan die van de drie betrokken werknemers. Buiten de fabriek is geen dosis van betekenis veroorzaakt. Daar kan thans zonder beperkingen verbleven worden, is mij meegedeeld. </antwoord>
      <antwoord nummer="3 t/m 6">Zoals ik in het antwoord op vraag 1 heb aangegeven betreft het hier een conversiefabriek en geen opwerkingsfabriek zoals in Sellafield of La Hague. In een conversiefabriek wordt «verse» splijtstof, bestaande uit zuiver uranium, gefabriceerd, terwijl in een opwerkingsfabriek uit gebruikte splijtstof het nog bruikbare uranium en plutonium wordt teruggewonnen. De productieprocessen zijn verschillend. Een ongeval van dezelfde aard zou in opwerkingsfabrieken niet kunnen plaatsvinden. Wel is binnen zulke opwerkingsfabrieken splijtbaar materiaal aanwezig waarbij voortdurend een scherpe controle moet worden uitgeoefend op het voorkómen van omstandigheden waarbij kritikaliteit kan ontstaan. Overigens hangt een definitief antwoord op deze vraag mede af van de uitkomst van het onderzoek naar het ongeval in Japan. Alhoewel de veiligheid van de installaties in Frankrijk en Engeland primair een aangelegenheid is voor de bevoegde autoriteiten van de betrokken landen, heb ik geen reden om er aan te twijfelen dat het ontwerp en de bedrijfsvoering van deze installaties alsmede het opleidingsniveau van de werknemers niet volledig aan de daaraan te stellen eisen met het oog op de veiligheid zouden voldoen. Ik zie dan ook geen reden om de opwerkingscontracten met Frankrijk en het Verenigd Koninkrijk te herzien. Ook vind ik in het ongeval in Japan geen reden om de voorgenomen transporten naar Sellafield en La Hague op te schorten. </antwoord>
      <noten afkomstig="antwoord"/>
   </antwoorden>
</kvr>
