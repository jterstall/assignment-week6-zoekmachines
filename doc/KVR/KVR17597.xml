<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschappen over het Gemeentefonds en de onderwijshuisvesting. (Ingezonden 27 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17597
</item>
         <item attribuut="Inhoud">Vragen over berichten dat circa 40% van het bedrag voor onderwijshuisvesting door gemeenten niet voor dat doel zou worden gebruikt.</item>
         <item attribuut="Rubriek">Basisonderwijs (Huisvesting) Beroepsonderwijs en volwasseneneducatie (Huisvesting) Hoger onderwijs (Huisvesting) Overheidsfinanciën (Gemeentelijke financiën) Speciaal onderwijs (Huisvesting) Voortgezet onderwijs (Huisvesting)</item>
         <item attribuut="Trefwoorden">Gemeentefinanciën Huisvesting onderwijs</item>
         <item attribuut="Vindplaats">Kamervragen met antwoord 2002-2003, nr. 1127, Tweede Kamer</item>
         <item attribuut="Vraagnr_bij_indiening">2020309430</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2003-04-14</item>
         <item attribuut="Datum_indiening">2003-03-27</item>
         <item attribuut="Document-id">KVR17597</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2351" allpagenumbers="2351 2352" vetnummer="2020309430" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17597" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1127" onderwerp="" indiendatum="2003-03-27">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-04-14">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat circa 40% van de gemeenten in Nederland middelen uit het bedrag van 113 miljoen, dat via het Gemeentefonds extra beschikbaar is gekomen voor onderwijshuisvesting, niet daaraan uitgeeft? <voetnoot nummer="1"/>
      </vraag>
      <vraag nummer="2">Hoe is de opstelling van de overige 60% van de gemeenten? Zijn er ook gemeenten die meer uitgeven dan het beschikbaar gestelde bedrag? </vraag>
      <vraag nummer="3">Hoe beoordeelt u de verdeling van het geld voor de onderwijshuisvesting als gemeenten dit nu aanwenden voor andere zaken, terwijl er nog steeds problemen bestaan bij kleine gemeenten met grote scholengemeenschappen en gemeenten die een sterke groei doormaken? </vraag>
      <vraag nummer="4">Op welke punten neemt een aanzienlijk deel van de gemeenten de normen uit de herziene modelverordening, die de VNG opstelde teneinde meer maatwerk te kunnen leveren op het gebied van onderwijshuisvesting, niet over? Welke redenen hebben zij hiervoor? Hoe beoordeelt u de modelverordening? </vraag>
      <vraag nummer="5">Op welke wijze houdt de onderwijsinspectie in de gaten of de onderwijshuisvesting ten behoeve van onderwijskundige vernieuwing voldoende wordt gerealiseerd? </vraag>
      <noten afkomstig="vraag">
         <noot nummer="1" datum="2003-03-21" bron="Nieuwsbrief VOS/ABB ," titel="Huisvesting. Gemeenten geven geld niet uit">Nieuwsbrief VOS/ABB ,«Huisvesting. Gemeenten geven geld niet uit», 21 maart 2003</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennis genomen van de berichten. Op dit moment kan ik inhoudelijk geen commentaar geven op de gepresenteerde cijfers. Uit navraag bij de VOS/ABB bleek dat hier sprake is van een inschatting op basis van signalen van aangesloten besturen. Zoals bekend, volg ik de gevolgen van de decentralisatie van de onderwijshuisvesting via een monitor. Tot op heden blijkt uit de monitor dat de gemeenten uitgeven wat er via het gemeentefonds binnenkomt. In het kader van deze monitor worden op dit moment opnieuw alle gemeenten bevraagd over het jaar 2002. Belangrijke aspecten in de vraagstelling zijn de financiële gegevens van de gemeenten. Hieruit zal blijken wat gemeenten uitgeven aan de onderwijshuisvesting. Er zijn eveneens vragen opgenomen over de wijze waarop gemeenten zijn omgegaan met de wijziging van de modelverordening. De laatste wijziging hangt nauw samen met het sinds vorig jaar aan het gemeentefonds toegevoegde budget in verband met de onderwijskundige aanpassingen van schoolgebouwen. De rapportage over de monitor verwacht ik in september aan de Kamer te kunnen aanbieden. Op dat moment bestaat een duidelijk beeld van de wijze waarop de gemeenten in het eerste jaar met de investeringsimpuls zijn omgegaan. </antwoord>
      <antwoord nummer="2">Uit de eerdere monitorresultaten blijkt dat gemeenten in totaal evenveel uitgeven als zij ontvangen. Er zijn gemeenten die meer en gemeenten die minder uitgeven dan het via het gemeentefonds beschikbaar gestelde budget. Eén en ander hangt nauw samen met de lokale situatie in het betreffende jaar. In voorgaande of volgende jaren kan het beeld in dezelfde gemeente weer anders zijn. </antwoord>
      <antwoord nummer="3">Als de gemeenten het geld dat is vrijgemaakt voor modernisering van de onderwijshuisvesting daarvoor niet zouden uitgeven, dan betekent dat nog niet dat ze het geld niet voor onderwijshuisvesting in het algemeen uitgeven. Het is mogelijk dat gemeenten aanpassingen van de modelverordening die de VNG heeft gemaakt nog niet overnemen, maar het beschikbare geld wel aan onderwijshuisvesting besteden. Dat kan door meer geld aan onderhoud of aan nieuwbouw te besteden. Voor de (aanpassing van de) verdeling van de middelen voor onderwijshuisvesting in het gemeentefonds verwijs ik naar het rapport «Lokaal Verdeeld» (januari 2001). </antwoord>
      <antwoord nummer="4">Het investeren in onderwijshuisvesting vraagt tijd. Met aanpassing van gemeentelijke verordeningen en het aanpassen van de investeringsprogramma’s zijn minimaal een jaar gemoeid, maar het kan ook langer duren. Over de ontwikkelingen hierbij zal ik regelmatig rapporteren. De eerste rapportage komt in september. Met het aanpassen van de modelverordening heeft de VNG de afspraken nagekomen die zijn gemaakt bij de overeenkomst om 113 miljoen euro in modernisering van de onderwijshuisvesting te investeren. Dat beoordeel ik positief. </antwoord>
      <antwoord nummer="5">Het toezicht van de inspectie richt zich op de kwaliteit van de leeromgeving. Het gaat hierbij om de onderwijskundige geschiktheid van gebouwen en lokalen. De inspectie inventariseert of de voor het onderwijs noodzakelijke ruimten in voldoende mate aanwezig zijn om goed en verantwoord les te kunnen geven. </antwoord>
      <noten afkomstig="antwoord"/>
   </antwoorden>
</kvr>
