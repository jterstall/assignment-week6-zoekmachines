<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de minister van Justitie over leegstaande cellen voor veelplegers. (Ingezonden 15 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28418
</item>
         <item attribuut="Inhoud">Driehonderdvijftig van de achthonderzeventig speciale plaatsen voor de zwaarste veelplegers zijn niet bezet. Dit terwijl er bij de politie 6000 actieve draaideurcriminelen geregistreerd staan. De wettelijke criteria voor het plaatsen in een inrichting voor stelselmatige daders zou versoepeld moeten worden (AD, 10 mei 2007).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Straffen)</item>
         <item attribuut="Trefwoorden">Gevangeniswezen Recidive Straffen</item>
         <item attribuut="Vindplaats">Kamervragen met antwoord 2006-2007, nr. 1809, Tweede Kamer</item>
         <item attribuut="Vraagnr_bij_indiening">2060714980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-06-11</item>
         <item attribuut="Datum_indiening">2007-05-15</item>
         <item attribuut="Document-id">KVR28418</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3827" allpagenumbers="3827 3828" vetnummer="2060714980" code="0607tkkvr1809" lopendefooter="Tweede Kamer, vergaderjaar 2006–2007, Aanhangsel" filenaam="KVR28418" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1809" onderwerp="" indiendatum="2007-05-15">
         <vrager partij="PVV" oorsprong="parlement">De Roon</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-06-11">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar, dat circa 350 van de 870 speciale plaatsen voor de zwaarste veelplegers in gevangenissen nog steeds niet zijn bezet? <voetnoot nummer="1"/>
      </vraag>
      <vraag nummer="2">Bent u van mening, dat het schandalig is, dat er zoveel van dergelijke cellen leegstaan, terwijl bij de politie 6.000 actieve draaideurcriminelen geregistreerd staan? </vraag>
      <vraag nummer="3">Bent u van plan om er voor te zorgen, dat de leegstaande cellen voor draaideurcriminelen zo snel mogelijk gevuld worden? Zo ja, wat gaat u daaraan doen? Zo neen, waarom niet? </vraag>
      <vraag nummer="4">Bent u bereid om de wettelijke criteria, waaraan voldaan moet zijn om de maatregel van plaatsing in een inrichting voor stelselmatige daders op te leggen, te versoepelen, zodat de samenleving makkelijker kan worden beschermd tegen draaideurcriminelen? Zo ja, wat wilt u veranderen in de wettelijke regeling? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-10" bron="Algemeen Dagblad">Algemeen Dagblad, 10 mei 2007</noot>
      </noten>
   </vragen>
   <antwoorden aantal="3">
      <antwoord nummer="1">Het huidige aantal van maximaal 1000 ISD-plaatsen voor zeer actieve veelplegers (874 intramuraal, 126 extramuraal) is gerelateerd aan de voor de jaren 2004–2007 beschikbaar gestelde budgettaire kaders voor de extra kosten die DJI en reclassering maken ter uitvoering van de maatregel (onder meer trajectbegeleiding en programmakosten). De 1000 plaatsen geven daarom niet per se de behoefte aan celplaatsen weer: het gaat om een (budgettair) maximum waarbinnen het Openbaar Ministerie de ruimte heeft om tot vordering van de ISD-maatregel over te gaan. Celplaatsen die nog niet gebruikt worden als ISD-plaats worden ook voor andere gedetineerden (onder wie veelplegers) gebruikt. Op 30 april 2007 waren van de 874 intramurale ISD-plaatsen 556 bezet. Daarvan werden er nog 9 bezet in het kader van de voormalige Maatregel Strafrechtelijke Opvang Verslaafden. Daarnaast verbleven 88 veroordeelden in de extramurale fase van de ISD. Het betrof hier in ruim 50% van de gevallen doorplaatsingen naar de intramurale GGZ-voorzieningen. Deze doorplaatsingen worden door de DJI als extramurale ISD’ers geregistreerd. In totaal waren er op dat moment dus 635 veroordeelden bij wie de ISD-maatregel ten uitvoer wordt gelegd. </antwoord>
      <antwoord nummer="2 en 3">Ik deel deze mening niet. De ca. 6.000 zeer actieve veelplegers zijn ook op andere plekken binnen het gevangeniswezen gedetineerd, bijvoorbeeld omdat zij zijn veroordeeld voor een gevangenisstraf of zich in voorlopige hechtenis bevinden. Op grond van de Richtlijn zeer actieve veelplegers van het Openbaar Ministerie is het strafvorderingsbeleid voor de totale doelgroep zeer actieve veelplegers immers verzwaard. Voor het bij beschikbare capaciteit achterblijvend aantal ISD-ers is een aantal oorzaken aan te wijzen. De maatregel ISD is 1 oktober 2004 van kracht geworden; de eerste veroordelingen dateren van januari 2005. De vordering en tenuitvoerlegging van de maatregel vereist een nauwe samenwerking tussen de ketenpartners: Openbaar Ministerie, zittende magistratuur, reclassering, gevangeniswezen, GGZ-instellingen en gemeenten. Vanaf de inwerkingtreding is de bezetting gestaag toegenomen. Verwacht mag worden dat deze stijging voortduurt en de beschikbare capaciteit in de loop van de tijd ten volle wordt benut. Door de «dreiging» van het opleggen van de ISD-maatregel is de toeleiding naar (bestaande) drangzorg aanmerkelijk toegenomen. Vooral in Utrecht, Den Haag, Arnhem en in de Noordelijke provincies zijn de samenwerkingsverbanden tussen OM, GGZ-instellingen en gemeenten sterk verbeterd. Daarmee wordt de instroom in de ISD, merendeels verdachten met aanzienlijke verslavings- en/of psychiatrische problematiek, beïvloed. Anderzijds bestaat er bij een deel van de rechterlijke macht nog onduidelijkheid en twijfel over het programma- en zorgaanbod voor ISD-ers. Dit laatste wordt opgepakt door het ontwikkelen van aanvullend voorlichtingsmateriaal en het inventariseren van verbeteringsmogelijkheden. De Kamer zal hierover nog voor de zomer nader geïnformeerd worden aan de hand van de SOV-effectevaluatie en het onderzoek naar de meerwaarde van de ISD. </antwoord>
      <antwoord nummer="4">In de wetsevaluatie van de ISD-maatregel zal de wettelijke en beleidsmatige afbakening van de doelgroep onderwerp van onderzoek zijn. Aan de hand daarvan zal ik bezien of de criteria al dan niet aanpassing behoeven. </antwoord>
      <noten afkomstig="antwoord"/>
   </antwoorden>
</kvr>
