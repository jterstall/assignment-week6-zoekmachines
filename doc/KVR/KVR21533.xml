<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Economische Zaken over levering Nederlandse onderdelen ten behoeve van kernwapenindustrie. (Ingezonden 9 september 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21533
</item>
         <item attribuut="Inhoud">Vragen naar aanleiding van TV-uitzending 'Twee Vandaag' over het afgeven van uitvoervergunningen aan Pakistan, India, China, Iran en/of Israël voor dual use-goederen die in de nucleaire industrie kunnen worden gebruikt. De vragen gaan onder meer over grafietelektroden voor Iran en koolstofvezels voor Israel. Israël heeft geen eindgebruikersverklaring gegeven, wel een importcertificaat.</item>
         <item attribuut="Rubriek">Energie, water en grondstoffen (Kernenergie) Veiligheidsbeleid en defensie (Militair materieel)</item>
         <item attribuut="Trefwoorden">China Export Iran Israël Kernenergie Pakistan Wapens</item>
         <item attribuut="Vindplaats">Kamervragen met antwoord 2004-2005, nr. 310, Tweede Kamer</item>
         <item attribuut="Vraagnr_bij_indiening">2030420930</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-11-03</item>
         <item attribuut="Datum_indiening">2004-09-09</item>
         <item attribuut="Document-id">KVR21533</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="645" allpagenumbers="645 646 647" vetnummer="2030420930" code="0405tkkvr310" lopendefooter="Tweede Kamer, vergaderjaar 2004–2005, Aanhangsel" filenaam="KVR21533" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="310" onderwerp="" indiendatum="9september 2004">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2004-11-3">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Klopt het dat in de afgelopen jaren aan Pakistan, India, China, Iran en/of Israël uitvoervergunningen voor dual use-goederen zijn afgegeven die in de nucleaire industrie gebruikt kunnen worden? Is er ook aan andere hier niet genoemde landen geleverd? Zo ja, welke? <voetnoot nummer="1"/>
      </vraag>
      <vraag nummer="2">Om welke goederen gaat het precies? Wanneer zijn die leveranties gedaan? Kunt u een volledig overzicht geven tot op de dag van vandaag? </vraag>
      <vraag nummer="3">In welke gevallen zijn er geen eindgebruikersverklaringen afgegeven? Waarom is dat gebeurd? </vraag>
      <vraag nummer="4">Klopt het dat Israël koolstofvezels heeft aangeschaft? Zo ja, wanneer en door wie is dat gebeurd? </vraag>
      <vraag nummer="5">Klopt het dat Israël geen eindgebruikersverklaring heeft gegeven? Zo ja, waarom niet? </vraag>
      <vraag nummer="6">Klopt het dat Israël een importcertificaat heeft afgegeven? Wat houdt een dergelijk certificaat in? Wat is het verschil in juridische status tussen een eindgebruikersverklaring en een importcertificaat? </vraag>
      <vraag nummer="7">Op welke wijze wordt controle uitgeoefend op de daadwerkelijke eindbestemming van goederen die door middel van een importcertificaat worden uitgevoerd? </vraag>
      <vraag nummer="8">Zijn de goederen naar Israël door El Al naar Israël vervoerd, of via een andere transportmaatschappij? Zo ja, welke? </vraag>
      <vraag nummer="9">Indien El Al de goederen via Schiphol-Oost heeft vervoerd, golden daarvoor andere douaneprocedures dan elders? Zo ja, waarom? </vraag>
      <vraag nummer="10" voetnoot="2">Klopt het dat Iran grafietelektroden in Nederland heeft aangeschaft? Klopt het dat geoordeeld werd dat deze elektroden te klein zijn voor atoomwapens, zoals een deskundige in Twee Vandaag het stelde? <voetnoot nummer="2"/>En dat daarom wel een exportvergunning is verleend, maar geen eindgebruikersverklaring? Waarom is er dan wel een exportvergunning afgegeven? </vraag>
      <vraag nummer="11">Deelt u de mening dat de leveranties «geen relatie met militair gebruik» hebben? </vraag>
      <vraag nummer="12">Deelt u de mening dat dual use-goederen met nucleaire toepassingsmogelijkheden niet aan landen geleverd mogen worden die het non-proliferatieverdrag niet hebben getekend? Zo ja, op welke wijze gaat u dat regelen? Indien neen, kunt u dat toelichten? </vraag>
      <noten afkomstig="vraag">
         <noot nummer="1" datum="2004-09-7" bron="Uitzending Twee Vandaag">Uitzending Twee Vandaag, 7 september 2004</noot>
         <noot nummer="2">Zie noot 1</noot>
      </noten>
   </vragen>
   <antwoorden aantal="9">
      <antwoord nummer="1 t/m 3" voetnoot="1 2 3">Ja. De bijlage bij deze brief geeft een overzicht van de afgelopen 10 jaar van alle exporten van zulke dual-use goederen, althans goederen die gecontroleerd worden op basis van de afspraken in de Nuclear Suppliers Group (NSG) <voetnoot nummer="1"/>, naar alle landen buiten de Europese Unie die zelf geen lid zijn van de NSG. Bij de afgifte van vergunningen voor kleine grafietcilinders is, in gevallen waarbij vanwege vorm en volume van het grafiet geen proliferatierisico bestond, afgezien van de eis tot het overleggen van een eindgebruikersverklaring (zie ook het antwoord op vraag 10). Ten aanzien van de bijlage kan nog het volgende worden opgemerkt. De kolommen van de tabel geven aan het registratienummer van de vergunningaanvraag, het bestemmingsland, het jaar van afgifte van de vergunning, de goederenpost in het Handboek Strategische Goederen en een goederenomschrijving. In de tabel zijn ook enkele globale vergunningen <voetnoot nummer="2"/>opgenomen voor de uitvoer van bovengenoemde grafiet cilinders. Voor uitvoer naar landen, zoals Iran, die zijn uitgezonderd van de toepassing van deze globale vergunningen dienen per transactie individuele uitvoervergunningen aangevraagd te worden. In de tabel zijn om verwarring te voorkomen vergunningen die verlengd zijn en dus betrekking hebben op een reeds vermelde transactie niet opgenomen. Ten slotte treft u in het overzicht twee verschillende goederenpostaanduidingen bij een en dezelfde goederenbeschrijving aan. Dit is het gevolg van een omnummering van de goederenlijst van de Dual-Use verordening <voetnoot nummer="3"/>in 1998. </antwoord>
      <antwoord nummer="4">Ja. Er zijn 6 vergunningen afgegeven voor levering van koolstofvezels over een periode van enkele jaren (1997–2000). Deze leveringen betroffen in alle gevallen dezelfde eindgebruiker in de vliegtuigindustrie. </antwoord>
      <antwoord nummer="5 en 6">Zoals in de begeleidende brief over het exportcontrolebeleid is aangegeven wordt standaard om een eindgebruikersverklaring gevraagd, tenzij aan de betreffende uitvoer in feite geen proliferatierisico verbonden is (zie de antwoorden op de vragen 1, 2, 3 en 10). In het geval van de aanvragen op Israël zijn in tegenstelling tot wat in de rapportage van Twee Vandaag is gemeld wel eindgebruikersverklaringen gevraagd en ook verkregen. Deze verklaringen waren echter niet door de Israëlische overheid gewaarmerkt en werden daarom naar Nederlandse maatstaven niet als volwaardige eindgebruikersverklaringen beschouwd. Reden waarom de eindgebruiker daarnáást ook IIC’s (International Import Certificate) moest overleggen. Die nuance kwam in de reactie van EZ op vragen van de betrokken journalist niet goed uit de verf. Er is geen verschil in juridische status tussen een eindgebruikersverklaring en een importcertificaat. In beide gevallen gaat het om documenten die in het kader van een vergunningaanvraag worden ingediend. Indien zou blijken dat in een dergelijk document foutieve informatie is verstrekt, is dat ingevolge de In- en uitvoerwet een grond voor intrekking van de vergunning. </antwoord>
      <antwoord nummer="7">Voor het verkrijgen van een uitvoervergunning moet in de meeste gevallen een eindgebruikersverklaring worden overlegd. Voor uitvoer naar een beperkt aantal bestemmingen, i.c. landen met een goed functionerend exportcontrolesysteem, kan worden volstaan met het overleggen van een Internationaal Importcertificaat (IIC). Zoals in de begeleidende brief over het exportcontrolebeleid uiteen is gezet, komt het ook voor dat beide documenten worden verlangd. Dat was het geval bij de vergunningen op Israël. </antwoord>
      <antwoord nummer="8">Alle zendingen van koolstofvezels zijn door El Al naar Israël vervoerd. </antwoord>
      <antwoord nummer="9">Nee. </antwoord>
      <antwoord nummer="10">Met betrekking tot uitvoer naar Iran zijn twee vergunningen voor een en dezelfde beoogde leverantie afgegeven. Het betrof een aantal kleine grafietelektroden ten behoeve van vonkverspanen in de vliegtuigindustrie. Gezien de vorm en de grootte was het duidelijk dat deze elektroden niet bruikbaar waren voor een nucleaire reactor en dus geen proliferatierisico vormden. Om die reden is niet gevraagd om het overleggen van een eindgebruikersverklaring. De omschrijvingen op de controlelijsten zijn zo specifiek mogelijk. Dat wil zeggen dat getracht wordt alléén de proliferatiegevoelige goederen onder controle te brengen. Dit is echter niet altijd mogelijk. Grafiet als materiaal staat onder andere op de controlelijst vanwege mogelijke toepassing in een grafietkernreactor. Voor een dergelijke reactor zijn echter vele tonnen stapelbare grafiet nodig. Om die reden is in de richtlijnen van de Nuclear Suppliers Group (NSG) een limiet voor leveranties van maximaal 1200 kg per jaar per exporterend land opgenomen. Bij het opstellen van de Europese Dual-Use verordening, Vo. (EG) nr. 1334/2000, is echter besloten deze limiet voor wat betreft de vergunningplicht niet over te nemen. Zo wordt immers voorkomen dat landen grafiet in hoeveelheden die nog net onder de limiet vallen, buiten het zicht van de overheid bij verschillende leveranciers gaan bestellen. </antwoord>
      <antwoord nummer="11">De uitdrukking «geen relatie met militair gebruik» is in het antwoord aan de medewerker van (toen nog) Netwerk niet gebruikt. Daarin werd gesproken van «geen relatie met nucleair gebruik». </antwoord>
      <antwoord nummer="12">Niet-NPV-staten ontvangen nu al geen nucleaire goederen van de landen die zijn aangesloten bij de Nuclear Suppliers Group. Waar het gaat om reguliere dual-use goederen als bijvoorbeeld een draaibank, die wordt toegepast in allerhande productieprocessen, is er geen reden om bij voorbaat af te zien van levering. Voorwaarde is dat voldoende zekerheid verkregen wordt dat de goederen de opgegeven civiele bestemming krijgen. De Nederlandse overheid is niet zelfstandig in staat vast te stellen dat een bepaalde Staat niet aan de NPV-verplichtingen voldoet («non compliance»). Dat is een zaak van de IAEA, de inspectie-organisatie van het NPV. Indien er aanwijzingen voor «non compliance» bestaan, dan zullen alle aanvragen op het betreffende land onder een vergrootglas gelegd worden, maar is er in dat stadium nog onvoldoende grond voor een algeheel embargo op civiel toegepaste dual-use goederen. Stelt de IAEA eenmaal «non compliance» vast, dan kan deze organisatie de VN-Veiligheidsraad adviseren om sancties op te leggen. Zulke internationale sancties kunnen ook betrekking hebben op dual-use goederen. </antwoord>
      <noten afkomstig="antwoord">
         <noot nummer="1">Voor informatie over de rol van de Nuclear Suppliers Group in relatie tot exportcontrole zij verwezen naar de begeleidende brief. Ter inzage gelegd bij het Centraal Informatiepunt Tweede Kamer</noot>
         <noot nummer="2" titel="globale">Een «individuele» vergunning betreft één transactie t.b.v. één eindgebruiker. Onder een «globale» vergunning kunnen meerdere transacties t.b.v. meerdere eindgebruikers of eindgebruikers in meerdere landen van bestemming plaatsvinden. In dat laatste geval is de globale vergunning gekoppeld aan een lijst van toegelaten landen van bestemming (een positieve landenlijst) of een lijst van landen waarvoor de vergunning niet gebruikt kan worden (een negatieve landenlijst)</noot>
         <noot nummer="3">Laatstelijk Vo. (EG) nr. 1334/2000 van de Raad van 22 juni 2000 tot instelling van een communautaire regeling voor controle op de uitvoer van producten en technologie voor tweeërlei gebruik (Publicatieblad van de Europese Gemeenschappen, 43e jaargang, nr. L 159), voordien Vo. (EG) nr. 3381/94, die in samenhang met het Raadsbesluit 94/942/GBVB gelezen moest worden</noot>
      </noten>
   </antwoorden>
</kvr>
