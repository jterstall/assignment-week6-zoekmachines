<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Valk (beiden PvdA) over de situatie in Kosovo. (Ingezonden 6 augustus 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7636
</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Klein-Joegoslavië</item>
         <item attribuut="Vindplaats">Kamervragen met antwoord 1997-1998, nr. 1640, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Valk</persoon>
         </item>
         <item attribuut="Datum_reaktie">1998-08-10</item>
         <item attribuut="Datum_indiening">1998-08-06</item>
         <item attribuut="Document-id">KVR7636</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3363" allpagenumbers="3363 3364" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7636" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1640" onderwerp="" indiendatum="1998-08-6">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Valk</vrager>
         <vraagt-aan/>
      </vraagdata>
      <antwoorddata antwoorddatum="1998-08-10">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt u de situatie in (Centraal) Kosovo sinds de brief van 24 juli 1998 en in het licht van de verzekeringen van President Milosevic dat het offensief tegen het UCK is afgelopen? Wat betekent dit voor het afgesproken beleid ten aanzien van Joegoslavië en het Nederlandse beleid terzake? </vraag>
      <vraag nummer="2">Welke maatregelen zijn genomen om te verzekeren dat humanitaire hulp de vluchtelingen kan bereiken? Welke rol speelt Nederland daarbij? </vraag>
      <vraag nummer="3">Wat zijn de kansen op daadwerkelijke onderhandelingen onder internationaal toezicht na het laatste regeringsoffensief? </vraag>
      <vraag nummer="4">Acht u het wenselijk zo spoedig mogelijk een initiatief te nemen ter ontplooiing van troepen van NAVO-lidstaten en eventueel van andere landen in Albanië om spill-over te voorkomen en tevens de optie open te houden in Kosovo op te treden op basis van een duidelijk mandaat mocht hierover politieke overeenstemming zijn? Wat zijn de consequenties voor de krachtsverhoudingen en de humanitaire situatie ter plekke van een dergelijke ontplooiing? </vraag>
      <vraag nummer="5">Bent u bereid gezien de situatie deze vragen zo spoedig mogelijk te beantwoorden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Sinds de brief van 24 juli jl. is de situatie in Kosovo verder verslechterd. Onder meer zijn in een nieuw Servisch offensief tegen het UC qK grote gebieden heroverd. Servische veiligheidstroepen hebben daarbij de stad Malis˘evo, alsmede de strategische weg tussen Pec´ en Pris˘tina, opnieuw onder controle gebracht. Voorts is het dorp Junik, waar zich grote aantallen Kosovo-Albanese burgers en UC qK-strijders bevinden, door Servische eenheden omsingeld, waarbij beschietingen hebben plaatsgevonden. Vastgesteld moet worden dat President Milosevic zich niet heeft gehouden aan zijn toezegging op 30 juli jl. ten overstaan van de EU trojka-delegatie, dat het Servische offensief zou worden beëindigd. Deze verontrustende ontwikkelingen versterken naar het oordeel van de Regering de noodzaak tot een hardere internationale opstelling jegens de FRJ. Daarbij dient een politieke oplossing door onderhandelingen voorop te blijven staan. </antwoord>
      <antwoord nummer="2" voetnoot="1">Verschillende hulporganisaties, waaronder UNHCR, ondervinden hinder bij hun werkzaamheden in bepaalde gebieden in Kosovo. Op 4 augustus jl. is namens de Contactgroep en de EU bij de FRJ-autoriteiten aangedrongen op volledige en ongehinderde toegang voor alle hulporganisaties. Nederland heeft vermeld in de brief van 24 juli jl. <voetnoot nummer="1"/>, sinds maart van dit jaar 1,1 miljoen gulden bijgedragen aan humanitaire hulp voor ontheemden en vluchtelingen uit Kosovo. Voorts overweegt de Regering een aanvullende bijdrage op grond van een binnenkort te verwachten beroep op UNHCR ten behoeve van steunverlening voor Kosovo. </antwoord>
      <antwoord nummer="3">Aanvankelijk leken alle Kosovo-Albanese partijen na intensieve internationale inspanningen te hebben ingestemd met de vorming van een gemeenschappelijk platform voor onderhandelingen met de Servische autoriteiten. Na de hernieuwde escalatie is evenwel de kans op de vorming van een gemeenschappelijk Kosovo-Albanees onderhandelingsteam sterk verminderd en daarmee tevens het perspectief op daadwerkelijke dialoog. </antwoord>
      <antwoord nummer="4">Binnen het bondgenootschap wordt niet uitgesloten dat uiteindelijk militaire middelen zullen moeten worden ingezet. In ieder geval moet de militaire druk op Belgrado worden gehandhaafd. Mede op aandringen van Nederland werkt de NAVO momenteel een breed scala van opties uit. Daarbij wordt vooral aandacht besteed aan de mogelijkheid van ingrijpen vanuit de lucht en, met het oog op het voorkomen van «spill-over» in de regio, aan een eventuele preventieve stationering van troepen, met name in Albanië. Ook worden mogelijkheden van optreden in Kosovo zelf onderzocht. Wat eventuele preventieve stationering van troepen in Noord-Albanië betreft, is de Regering van oordeel dat deze in elk geval zou moeten worden bezien in samenhang met maatregelen in Kosovo zelf. Preventieve stationering alleen zou immers het risico inhouden van isolering van Kosovo en daarmee in het nadeel werken van de Kosovo-Albanezen. Nederland stelt zich op het standpunt dat er een Veiligheidsraadsresolutie als basis voor militair ingrijpen tot stand moet komen. Daartoe ontbreekt echter vooralsnog het nodige internationale draagvlak. </antwoord>
      <antwoord nummer="5">Ja. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 181" documentnummer="206">Kamerstuk 22 181, nr. 206</noot>
      </noten>
   </antwoorden>
</kvr>
