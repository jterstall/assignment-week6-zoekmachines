<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de situatie in de Justitiële Jeugdinrichting Harreveld. (Ingezonden 11 mei 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25633
</item>
         <item attribuut="Inhoud">Vragen over de problemen rond de veiligheid van jeugdigen die verblijven in de justitiele jeugdinrichting Harreveld. Jongeren zouden worden mishandeld en misbruikt door mede-pupillen (Netwerk, 9 mei 2006).</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Overig) Welzijn (Jeugdigen)</item>
         <item attribuut="Trefwoorden">Delicten Justitiële jeugdinrichtingen Mishandeling</item>
         <item attribuut="Vindplaats">Kamervragen met antwoord 2005-2006, nr. 1496, Tweede Kamer</item>
         <item attribuut="Vraagnr_bij_indiening">2050613260</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-05-18</item>
         <item attribuut="Datum_indiening">2006-05-11</item>
         <item attribuut="Document-id">KVR25633</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3189" allpagenumbers="3189 3190" vetnummer="2050613260" code="0506tkkvr1496" lopendefooter="Tweede Kamer, vergaderjaar 2005–2006, Aanhangsel" filenaam="KVR25633" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1496" onderwerp="" indiendatum="2006-05-11">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-05-18">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van de uitzending van het tv-programma Netwerk op dinsdag 9 mei jl. over wantoestanden in de Justitiële Jeugdinrichting (JJI) Harreveld? Wat is uw reactie op deze uitzending? </vraag>
      <vraag nummer="2">Kunt u aangeven wanneer u voor het eerst kennis hebt genomen van problemen rond de veiligheid van jeugdigen die verblijven in deze inrichting? Welke maatregelen zijn sindsdien genomen om de veiligheid van de jeugdigen in JJI Harreveld te verbeteren? </vraag>
      <vraag nummer="3">Verblijven de jeugdigen, wiens lotgevallen in de uitzending van Netwerk aan de orde zijn geweest, inmiddels in een omgeving waar hun veiligheid kan worden gegarandeerd? Zo neen, waarom niet? Welke maatregelen zijn genomen om deze jeugdigen te beschermen tegen verdere mishandeling en misbruik? </vraag>
      <vraag nummer="4">Zijn er andere jeugdigen bekend dan de in de uitzending van Netwerk genoemde jongens, die tijdens hun verblijf in JJI Harreveld zijn blootgesteld aan mishandeling en misbruik door mede-pupillen in de JJI? Wat wordt er gedaan om hun veiligheid te verbeteren? </vraag>
      <vraag nummer="5">Vindt er op dit moment strafrechtelijk onderzoek plaats naar de groepsleidster die, zoals Netwerk meldt, seksuele contacten zou hebben gehad met drie minderjarige pupillen van JJI Harreveld? Zo neen, waarom niet? </vraag>
      <vraag nummer="6">Is het waar dat op dit moment een onderzoek door de Inspectie voor de Jeugdzorg plaatsvindt naar de situatie in JJI Harreveld? Wanneer worden de resultaten van dat onderzoek verwacht? Wordt er op dit moment door andere instanties onderzoek gedaan naar de gang van zaken in JJI Harreveld? </vraag>
      <vraag nummer="7">Wat wordt er op dit moment gedaan om te zorgen dat de jeugdigen die in JJI Harreveld verblijven, zo min mogelijk vertraging oplopen in de behandeling van hun problemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. In de uitzendingen van Netwerk op 9 en 11 mei 2006 is een aantal ernstige incidenten belicht. Deze incidenten worden door mij zeer serieus opgevat. </antwoord>
      <antwoord nummer="2" voetnoot="1">Zoals bekend bestaat de JJI Harreveld uit meerdere sectoren Het Anker, Alexandra en Prisma, waarvan de eerste twee onder de verantwoordelijkheid van Justitie vallen en Prisma onder de provincie Zuid-Holland <voetnoot nummer="1"/>. Geweldplegingen tegen personeel en onder jongeren raken de veiligheid binnen de inrichting. In JJI’s doen zich met enige regelmaat incidenten voor. Daarin is Harreveld niet uniek. Gezien de aard van de doelgroep is dit niet altijd te voorkomen. De ernstige incidenten waaronder geweldplegingen worden afzonderlijk aan mij gerapporteerd. In februari 2005 vond er een melding plaats van ernstige ordeverstoring op een groep in sector Het Anker, afdeling Lagune 1. Om de veiligheid van de jongeren en het personeel te kunnen waarborgen is die groep in februari 2005 tijdelijk gesloten voor een periode van circa drie maanden. De grootste onruststokers zijn naar andere JJI’s overgeplaatst en de meelopers zijn intern overgeplaatst. Dit incident was van een andere orde dan waarvan in de uitzending van Netwerk sprake was. In november 2005 werd aan mij, VWS en de provincie Zuid-Holland door de Inspectie Jeugdzorg gemeld, dat een jongere in mei 2004 op de sector Prisma seksuele contacten met andere jongeren had gehad. Betrokkene was in verband met incidenten voor de veiligheid van de andere pupillen en zichzelf in juni 2004 overgeplaatst naar het justitiële gedeelte. Harreveld heeft naar aanleiding daarvan, overeenkomstig het protocol dat daartoe is vastgesteld door Inspectie, provincies en Rijk, eerst een intern onderzoek ingesteld naar de feiten, gevolgd door een belevingsonderzoek op de sector Prisma, uitgevoerd door een extern bureau. In juni 2005 verklaarde dezelfde jongere dat hij seksuele contacten had gehad met een groepsleidster. Na onderzoek bleek dit relaas niet juist te zijn. Eveneens in oktober 2005 werd mij een verklaring van een andere jeugdige gemeld dat er sprake zou zijn van seksuele contacten tussen jongeren. Als reactie hierop is een aangepast programma uitgezet op de groep. Tevens zijn de ouders en (gezins)voogden van de jeugdigen op de hoogte gesteld. De Inspectie Jeugdzorg is in november 2005 door Bureau jeugdzorg Zeeland geïnformeerd. In de gesprekken met jongerenhuis Harreveld is in eerste instantie gestuurd op de aanpak van de incidenten binnen de inrichting. Verder is aandacht besteed aan de bredere problematiek en de uitvoering van de aanbevelingen van de uitgevoerde interne onderzoeken voor wat betreft de sectoren Het Anker en Alexandra. Om de veiligheid van de jeugdigen te verbeteren is per 1 april 2006 de problematische groep in de sector Het Anker, te weten de afdeling Catamaran 2, gesloten om de groepsleiding meer ruimte te geven. Daarnaast werden jongeren overgeplaatst naar andere justitiële jeugdinrichtingen. Tevens is een aantal interne managementwissels op locatieniveau uitgevoerd en zijn er sinds 1 januari 2006 geen uitzendkrachten meer aangenomen. De maatregelen hebben tot doel de rust binnen de inrichting te herstellen, waardoor de medewerkers zich volledig op de uitvoering van het primaire proces – de behandeling van de jeugdigen – kunnen richten. Jongerenhuis Harreveld zal, in goed overleg met de Dienst Justitiële Inrichtingen, zorgdragen voor een goede voortzetting van de behandeling van de jeugdigen binnen de inrichting. Met betrekking tot de beperkt beveiligde afdeling Prisma van Harreveld vindt hierover ook overleg plaats met de provincie Zuid-Holland. Voorts is de Inspectie Jeugdzorg in januari 2006 een onderzoek gestart naar aanleiding van de resultaten van een intern onderzoek met betrekking tot de seksuele contacten tussen jongeren onderling, meer specifiek een onderzoek naar de casus van één jongere. De inspectie heeft aangegeven ongeveer eind mei met de resultaten van dit onderzoek te zullen komen. Het is mogelijk dat er met het oog op verder te nemen maatregelen en afhankelijk van de uitkomsten van de inspectie, nog aanvullend onderzoek verricht zal worden. Hierover vindt nog overleg plaats met de provincie Zuid-Holland. </antwoord>
      <antwoord nummer="3">De drie jeugdigen over wie in Netwerk gesproken is, verblijven allen in Het Anker. Eén van deze jeugdige, de jongere die in vraag 2 aan de orde is, is voor zijn eigen veiligheid in juni 2004 overgeplaatst van Prisma (waar de seksuele contacten hebben plaatsgehad) naar Het Anker. Voor deze pupil wordt door Bureau Jeugdzorg Haaglanden gestreefd naar een plaatsing in een voorziening van pleegzorg dan wel een gezin op maat in stadsregio Haaglanden. Een tweede jongen verblijft nog op dezelfde groep, maar de vermeende daders van de mishandeling zijn overgeplaatst naar andere JJI’s. Bij de derde jongen voeren de behandelaars van Harreveld gesprekken met zijn ouders over hun klachten met betrekking tot de voortgang van de behandeling. In dit geval was geen sprake van een onveilige situatie. </antwoord>
      <antwoord nummer="4">Elk jaar is er een aantal meldingen van geweldplegingen. Gezien de doelgroep en met name de zwaardere problematiek in Harreveld is dit niet altijd te voorkomen. Op incidenten wordt altijd direct gereageerd. </antwoord>
      <antwoord nummer="5">Ja, er loopt een strafrechtelijk onderzoek. Er is bij het parket Zutphen aangifte gedaan namens een bewoner van Harreveld tegen het jongerenhuis, drie medebewoners, de directeur en een begeleidster. Daarnaast is door Harreveld op 19 januari 2006 aangifte gedaan tegen drie jongeren wegens afpersing en geweldpleging ten aanzien van de desbetreffende groepsleidster. Aangezien de aangifte van Harreveld niet werd ondersteund door een aangifte van de groepsleidster zelf heeft de politie deze zaak niet in behandeling genomen. De groepsleidster is ontslagen wegens plichtsverzuim (geen melding aan de directie van strafbare feiten). De jongeren zijn overgeplaatst naar andere JJI’s. </antwoord>
      <antwoord nummer="6">Ja, zie het antwoord op vraag 2. </antwoord>
      <antwoord nummer="7">Zie het antwoord op vraag 2. </antwoord>
      <noten afkomstig="antwoord">
         <noot nummer="1" titel="Inpassing aanbod van de Hoenderloo groep (incl. Glen Mills) en Harreveld in stelsel van jeugdzorg">Formeel is de verantwoordelijkheid voor het jeugdzorg deel van Harreveld overgedragen van het ministerie van VWS naar de provincie Zuid-Holland na ondertekening van het convenant «Inpassing aanbod van de Hoenderloo groep (incl. Glen Mills) en Harreveld in stelsel van jeugdzorg» na ondertekening door alle partijen in het tweede kwartaal van 2006 met terugwerkende kracht per 1-1-2006 tot 1-1-2009 (VWS brief kenmerk DJB/JZ-2654678 dd 030206)</noot>
      </noten>
   </antwoorden>
</kvr>
