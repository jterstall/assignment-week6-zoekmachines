<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen- Hevinga (PvdA), Van der Hoeven (CDA) en Van Walsem (D66) over de wettelijke bescherming van biotechnologische uitvindingen (Ingezonden 17 maart 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1452
</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom)</item>
         <item attribuut="Trefwoorden">Industriële eigendom</item>
         <item attribuut="Vindplaats">Kamervragen met antwoord 1994-1995, nr. 808, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Witteveen- Hevinga</persoon>
            <persoon partij="CDA">Van der Hoeven</persoon>
            <persoon partij="D66">Van Walsem</persoon>
         </item>
         <item attribuut="Datum_reaktie">1995-05-17</item>
         <item attribuut="Datum_indiening">1995-03-17</item>
         <item attribuut="Document-id">KVR1452</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1643" allpagenumbers="1643 1644 1645" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="808" onderwerp="" indiendatum="1995-03-17">
         <vrager partij="PvdA" oorsprong="parlement">Witteveen- Hevinga</vrager>
         <vrager partij="CDA" oorsprong="parlement">Van der Hoeven</vrager>
         <vrager partij="D66" oorsprong="parlement">Van Walsem</vrager>
         <vraagt-aan/>
      </vraagdata>
      <antwoorddata antwoorddatum="17 mei 1995), zie ook aanhangsel Handelingen nr. 653, vergaderjaar 1994–1995">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Welk standpunt heeft de Nederlandse regering ingenomen bij de behandeling in de Industrieraad van de Europese ontwerp-richtlijn over de wettelijke bescherming van biotechnologische uitvindingen? <voetnoot nummer="1"/>
      </vraag>
      <vraag nummer="2" voetnoot="2">Op welke wijze is rekening gehouden met de opvatting, dat een Europese richtlijn geen beperkingen mag opleggen aan de vrijheid van een lidstaat om octrooiverlening te verbieden op grond van ethische overwegingen, openbare orde en strijdigheid met de zedelijkheid zoals tot uitdrukking gekomen tijdens de diverse stadia van voorbereiding van de Rijksoctrooiwet (Staatsblad 1995, nr. 51)? <voetnoot nummer="2"/>
      </vraag>
      <vraag nummer="3">Komt de inhoud van de artikelen 3a en 3b van de Rijksoctrooiwet tot uitdrukking in de ontwerp-richtlijn? Kunt u het antwoord toelichten? </vraag>
      <vraag nummer="4" voetnoot="3">Op grond van welke overwegingen hebt u in uw memorie van antwoord bij de schriftelijke voorbereiding van de Rijksoctrooiwet in de Eerste Kamer <voetnoot nummer="3"/>het standpunt geformuleerd, dat in voorkomend geval ook het door een werkwijze genetisch gewijzigd dier zelf onder het octrooirecht valt, dit in tegenstelling tot de werkwijze? </vraag>
      <vraag nummer="5" voetnoot="4">Deelt u de conclusie, dat u daarmee in strijd gehandeld heeft met de bedoeling van de Tweede Kamer zoals die tot uitdrukking is gekomen in amendement-Witteveen- Hevinga/Van der Hoeven <voetnoot nummer="4"/>waar in de toelichting vermeld wordt: «niet vatbaar voor octrooi zijn planten en dieren als zodanig»? </vraag>
      <vraag nummer="6">Waarom hebt u uw visie zoals verwoord in de Eerste Kamer niet kenbaar gemaakt tijdens of na het mondeling overleg op 23 maart 1994 waarin de ingediende amendementen betreffende octrooiverlening op levend materiaal onderwerp van overleg waren? </vraag>
      <vraag nummer="7">Bent u bereid zo spoedig mogelijk helderheid te verschaffen in het standpunt ter zake van de interpretatie van artikel 3 van de Rijksoctrooiwet? </vraag>
      <vraag nummer="8">Bent u bereid de aan de Eerste Kamer toegezegde studie over mogelijk nieuwe criteria voor octrooiverlening ook toe te zenden aan de Tweede Kamer, zeker nu de vaststelling van de Europese biotechnologie-richtlijn op zich laat wachten door de blokkade van het EU-parlement? </vraag>
      <noten afkomstig="vraag">
         <noot nummer="1"/>
         <noot nummer="1" datum="1995-03-6" bron="NRC">NRC, 6 maart 1995</noot>
         <noot nummer="2" datum="1994-03-23" bron="Mondeling overleg, 16 december 1993, de plenaire behandeling van de Rijksoctrooiwet (Handelingen II, 1993–1994, 61ste t/m 63ste vergadering 61-4503 t/m 61-4547), mondeling overleg">Mondeling overleg, 16 december 1993, de plenaire behandeling van de Rijksoctrooiwet (Handelingen II, 1993–1994, 61ste t/m 63ste vergadering 61-4503 t/m 61-4547), mondeling overleg, 23 maart 1994</noot>
         <noot nummer="3" datum="1994-12-13" bron="Handelingen I, 9de vergadering">Handelingen I, 9de vergadering, 13 december 1994, 9-262</noot>
         <noot nummer="4" documenttype="Kamerstuk" kamerstuk-id="22 604 (R 1435)" documentnummer="38">Kamerstuk 22 604 (R 1435), nr. 38</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1 2">De Nederlandse regering heeft in 1994 ingestemd met het Gemeenschappelijk Standpunt van de Raad inzake de ontwerp-richtlijn betreffende wettelijke bescherming van biotechnologische uitvindingen <voetnoot nummer="1"/>. Voorts heeft de regering zich bij een meerderheid van lid-staten geschaard die afwijzend stond ten aanzien van e´e´n van de drie door het Europees Parlement aangebrachte amendementen <voetnoot nummer="2"/>, omdat aanvaarding van dat amendement tot gevolg zou hebben dat bepaalde uitvindingen niet tot een octrooi kunnen leiden om de enkele reden dat zij uit het lichaam geı¨soleerde delen van het menselijk genoom bevatten of daarvan gebruik maken. Vervolgens heeft de regering constructief meegewerkt in het Bemiddelingscomite´ aan pogingen om de standpunten van Raad en Europees Parlement te verzoenen in een gemeenschappelijke ontwerp-tekst. Nadat het Europees Parlement was voorbij gegaan aan de tot stand gekomen gemeenschappelijke ontwerp-tekst en de richtlijn had verworpen, heeft de Raad van verdere behandeling van de ontwerp-richtlijn afgezien. </antwoord>
      <antwoord nummer="2">Volgens artikel 2, derde lid, van de ontwerp-richtlijn zouden uitvindingen van octrooieerbaarheid zijn uitgesloten in geval van strijdigheid met de openbare orde of goede zeden. Afgezien van de in dat artikel opgesomde voorbeelden van strijdigheid met de openbare orde of goede zeden, is invulling van die begrippen in beginsel voorbehouden aan de nationale octrooiverlenende en rechterlijk instanties. </antwoord>
      <antwoord nummer="3">Artikel 3, onder a, van de Rijksoctrooiwet 1995 correspondeert met artikel 2, derde lid, van de ontwerp-richtlijn. De inhoud van artikel 3, onder b, komt in de ontwerp-richtlijn tot uitdrukking in artikel 3: «planten- en dierenrassen»; in de artikelen 4 en 6: «werkwijzen van wezenlijk biologische aard voor de voortbrenging van planten en dieren» (het spreekt voor zich dat daardoor verkregen voortbrengselen evenmin vatbaar zijn voor octrooi); en in artikel 5: «microbiologische werkwijzen». De verwijzing in artikel 3, onder b, van de Rijksoctrooiwet 1995 naar de Gezondheids- en welzijnswet voor dieren is niet in de richtlijn opgenomen. Met dit onderdeel kon in het Brusselse overleg ook geen rekening gehouden worden omdat de behandeling van het wetsvoorstel in de Tweede Kamer in maart 1994 plaatsvond, terwijl het Gemeenschappelijk Standpunt van de Europese Raad met betrekking tot de richtlijn reeds op 7 februari 1994 was vastgesteld. </antwoord>
      <antwoord nummer="4" voetnoot="3">Het in de memorie van antwoord verwoorde standpunt is gebaseerd op een juridische analyse van het bestaande octrooirecht en de tekst van het aanvaarde amendement. De in de natuur voorkomende genetische identiteit van levende wezens is niet vatbaar voor octrooi, omdat dit een natuurlijk gegeven is. Een octrooi kan alleen betrekking hebben op hetgeen door menselijk handelen tot stand is gekomen. Daarom zijn levende wezens, planten en dieren als zodanig, niet vatbaar voor octrooi, maar (op menselijk handelen berustende) werkwijzen wel. Microbiologische werkwijzen zijn vatbaar voor octrooi, met dien verstande dat zij uit hoofde van de Gezondheid- en Welzijnswet voor dieren moeten zijn toegestaan. Een octrooi op een werkwijze kan zich ingevolge artikel 53, eerste lid, onder b, van de Rijksoctrooiwet 1995 uitstrekken tot rechtstreeks door de toepassing van die werkwijze verkregen voortbrengselen. Bij opneming in 1977 van het in artikel 53 bepaalde (in artikel 30 Rijksoctrooiwet) is in de memorie van toelichting bij wijze van voorbeeld genoemd, dat een geoctrooieerde werkwijze tot bestraling van bloemen, die enkel leidt tot kleurverandering zonder dat verandering van ras optreedt, een werkwijze oplevert, waarvan het voortbrengsel – de bloem met andere kleur – onder de bescherming van het octrooi valt <voetnoot nummer="3"/>. In lijn daarmee is in de memorie van antwoord bij de Rijksoctrooiwet 1995 overwogen, dat werkwijzen met betrekking tot wijziging in de genetische identiteit van dieren niet categorisch van octrooiering zijn uitgesloten, en dat de resultaten van die werkwijzen onder de bescherming van het octrooi kunnen vallen. Dit stemt overeen met de reikwijdte van de bescherming, zoals die in artikel 9, eerste lid, van de ontwerp-richtlijn is omschreven: «de bescherming door een octrooi voor biologisch materiaal dat door de uitvinding bepaalde eigenschappen heeft gekregen, strekt zich uit tot ieder biologisch materiaal dat hieruit door middel van propagatie of vermeerdering in dezelfde of in gedifferentieerde vorm wordt gewonnen en diezelfde eigenschappen heeft». Een en ander neemt niet weg, dat de octrooibescherming niet onbeperkt is: indien een nazaat, die onder de bescherming van een octrooi valt, door verkoop of dergelijke in het verkeer is gebracht, is het octrooirecht ten aanzien van hem uitgeput. Wat daarna met die nazaat gebeurt, staat in beginsel ter keuze van zijn eigenaar. De enige beperking die het octrooirecht daarbij oplegt, is gelegen in de voortbrenging van onder de octrooibescherming vallende nazaten, tenzij uit de verkoop moet worden afgeleid, dat de houder van het octrooi hiervoor toestemming heeft verleend. Daarbij moet worden bedacht, dat de octrooihouder naar verwachting zal trachten door voor die toestemming een vergoeding te bedingen zijn investering zo spoedig mogelijk terug te verdienen, nu het in de praktijk ondoenlijk lijkt alle nazaten gedurende vele generaties op de voet te blijven volgen. </antwoord>
      <antwoord nummer="5">Neen. De stelling, dat planten en dieren als zodanig niet vatbaar zijn voor octrooi, wordt volledig onderschreven. Van strijd met de bedoeling van het amendement-Witteveen-Hevinga/Van der Hoeven ben ik mij dan ook niet bewust. Wat in de memorie van antwoord tot uitdrukking is gebracht, is dat een octrooi datgene beschermt, wat door menselijk handelen tot stand is gekomen; voorts dat de bescherming van een octrooi op een werkwijze tot wijziging van de genetische identiteit van dieren zich kan uitstrekken tot toepassing van die werkwijze op dieren; dat de octrooibescherming zich dan uitstrekt tot ieder dier waarin de geoctrooieerde eigenschap tot expressie komt. Dit levert, gelet ook op het in het antwoord op vraag 6 vermelde, geen strijd op met de strekking van het amendement. </antwoord>
      <antwoord nummer="6">Tijdens het mondeling overleg van 23 maart 1994 zijn verschillende ingediende amendementen met elkaar vergeleken. Uit het verslag van dat overleg is op te maken, dat destijds juist octrooi was aangevraagd voor stier Herman. Besproken werd, dat het amendement-Witteveen-Hevinga/Van der Hoeven geen verandering in de mogelijkheid daartoe zou brengen, en dat het amendement er met name toe strekte duidelijk aan te geven in welke gevallen genetische modificatie bij dieren voor octrooiering in aanmerking komt, namelijk voorzover die is toegestaan ingevolge de Gezondheid- en welzijnswet voor dieren. Tijdens het bewuste mondeling overleg is mijns inziens duidelijk naar voren gekomen, dat het amendement-Witteveen-Hevinga/Van der Hoeven er niet toe strekte octrooiering van dieren, voorzover die samenhangt met biotechnologische werkwijzen, geheel uit te sluiten. </antwoord>
      <antwoord nummer="7">Naar ik aanneem heb ik met het voorgaande de gevraagde helderheid verschaft omtrent mijn visie op de uitleg van artikel 3 Rijksoctrooiwet 1995. Mocht een en ander nog niet voldoende duidelijk zijn, dan ben ik uiteraard bereid desgevraagd een nadere toelichting te verschaffen. </antwoord>
      <antwoord nummer="8">Ja. De kwestie wordt voor advies aan de Raad van State voorgelegd. Het advies van de Raad van State zal ik te zijner tijd ook aan de Tweede Kamer doen toekomen. </antwoord>
      <noten afkomstig="antwoord">
         <noot nummer="1" datum="1994-02-7" bron="G.S.">G.S., 7 februari 1994, Publikatieblad van de EG nr. C 101 van 9 april 1994, blz. 65</noot>
         <noot nummer="2">Doc. 7475/94 PE-L 81 PI 35 CODEC 29</noot>
         <noot nummer="3">Rijkswet van 12 januari 1977, Stb. 160</noot>
      </noten>
   </antwoorden>
</kvr>
