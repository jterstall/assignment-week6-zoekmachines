<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oplaat, Geluk en De Vries (allen VVD) over bedrijfsbeëindiging in de Varkenshouderij. (Ingezonden 4 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8003
</item>
         <item attribuut="Inhoud">Betreft agrarische ondernemers met gemengde bedrijven, welke hun varkenstak willen beëindigen en de vrijkomende middelen investeren in een andere bedrijfsactiviteit. De vragenstellers pleiten voor een vervangingsreserve. Aanvulling op vorige kamervragen over hetzelfde onderwerp (Aanhangsel Handelingen nr. 72, Vergaderjaar 1998-1999).</item>
         <item attribuut="Rubriek">Landbouw (Landbouwbedrijven) Veeteelt (Varkens)</item>
         <item attribuut="Trefwoorden">Intensieve veehouderij Landbouwbedrijven Varkens</item>
         <item attribuut="Vindplaats">Kamervragen met antwoord 1998-1999, nr. 178, Tweede Kamer</item>
         <item attribuut="Vraagnr_bij_indiening">2979816120</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Oplaat</persoon>
            <persoon partij="VVD">Geluk</persoon>
            <persoon partij="VVD">De Vries</persoon>
         </item>
         <item attribuut="Datum_reaktie">1998-10-16</item>
         <item attribuut="Datum_indiening">1998-09-04</item>
         <item attribuut="Document-id">KVR8003</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="361" allpagenumbers="361 362" vetnummer="2979816120" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8003" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="178" onderwerp="" indiendatum="1998-09-4">
         <vrager partij="VVD" oorsprong="parlement">Oplaat</vrager>
         <vrager partij="VVD" oorsprong="parlement">Geluk</vrager>
         <vrager partij="VVD" oorsprong="parlement">De Vries</vrager>
         <vraagt-aan/>
      </vraagdata>
      <antwoorddata antwoorddatum="16 oktober 1998). Zie ook Aanhangsel Handelingen nr. 72, vergaderjaar 1998–1999">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u op de hoogte van het feit dat een aantal agrarische ondernemers met gemengde bedrijven, welke hun varkenstak als gevolg van de Wet Herstructurering Varkenshouderij willen beëindigen en de vrijkomende middelen investeren in een andere bedrijfsactiviteit, tevergeefs een beroep hebben gedaan op het besluit van uw voorganger van 12 juli 1996 <voetnoot nummer="1"/>n.a.v. de motie Blauw? </vraag>
      <vraag nummer="2" voetnoot="2 3">Deelt u de opvatting, dat het met inachtneming van de conclusies van de werkgroep Oort <voetnoot nummer="2"/>en gelet op de afspraken in het regeerakkoord, voor deze categorie ondernemers mogelijk moet zijn om een vervangingsreserve <voetnoot nummer="3"/>te vormen teneinde de dynamiek in de sector en het proces van herstructurering te bevorderen? </vraag>
      <vraag nummer="3">Bent u bereid op zeer korte termijn duidelijkheid in deze te geven, aangezien ondernemers slechts tot uiterlijk 1 januari 1999 hun varkensrechten kunnen verkopen onder het regime van veertig procent afroming? </vraag>
      <noten afkomstig="vraag">
         <noot nummer="1">Nr. DB96/2794</noot>
         <noot nummer="2">24 juli 1998</noot>
         <noot nummer="3">Als bedoeld in art. 14 WIB 1964</noot>
      </noten>
   </vragen>
   <antwoorden aantal="3">
      <antwoord nummer="1">In de motie-Blauw c.s. is de regering verzocht het daar heen te leiden dat de vervangingsreserve ex artikel 14 van de Wet op de inkomstenbelasting 1964 (hierna: de Wet) kan worden toegepast op bepaalde bedrijfsverplaatsingen in de agrarische sector. Met het besluit van 12 juli 1996 is uitvoering gegeven aan deze motie. In de geschetste situatie is echter geen sprake van bedrijfsverplaatsing maar van verandering van bedrijfsactiviteiten. Bovendien zou het onverkort van toepassing verklaren van het besluit van 12 juli 1996 in de geschetste situatie ook niet het gewenste resultaat opleveren. In dit besluit is immers uitdrukkelijk bepaald dat de vervangingsreserve uitsluitend kan worden gevormd met behoud van de wettelijke voorwaarden inzake de vorming van een vervangingsreserve. Dit betekent dat het vervangende bedrijfsmiddel bedrijfseconomisch dezelfde plaats dient in te nemen als het afgestoten bedrijfsmiddel. Bij verandering van bedrijfsactiviteiten is dit juist niet het geval. </antwoord>
      <antwoord nummer="2">Nee. Binnen wet en jurisprudentie bestaat geen ruimte om voor een specifieke doelgroep een verruiming van de vervangingsreserve toe te staan. Op grond van de thans geldende wettelijke bepalingen en jurisprudentie is de vorming van een vervangingsreserve slechts mogelijk voor bedrijfsmiddelen die bedrijfseconomisch eenzelfde functie verrichten. Indien een bepaalde bedrijfsactiviteit wordt afgestoten en vervolgens een andere bedrijfsactiviteit wordt gestart, is geen sprake van bedrijfsmiddelen die eenzelfde bedrijfseconomische functie vervullen. De vorming van een vervangingsreserve is dan niet mogelijk. Hier op is slechts uitzondering gemaakt voor de situatie waarin een ondernemer in een door overheidsingrijpen veroorzaakte dwangpositie komt te verkeren. Onder overheidsingrijpen dient in dit verband te worden verstaan het handelen van de overheid als de instantie die de bevoegdheid heeft over te gaan tot onteigening als bedoeld voor de toepassing van artikel 57, eerste lid, onderdeel a, van de Wet. Voor deze situaties is in het besluit van 25 augustus 1992, nr. DB92/3157, een bijzondere regeling getroffen. Indien een ondernemer echter als gevolg van de invoering van de Wet Herstructurering Varkenshouderij (hierna: WHV) besluit een onderdeel van zijn bedrijf af te stoten, is dit niet het gevolg van overheidsingrijpen als bedoeld in de zin van het besluit van 25 augustus 1992, maar vloeit dit voort uit de afweging van zakelijke argumenten waarvan de invoering van de WHV onderdeel uit kan maken. Het besluit van 25 augustus acht ik dan ook niet van toepassing. In de rapportage van de werkgroep «Evaluatie en herziening fiscale tegemoetkoming en faciliteiten voor ondernemers» (werkgroep Oort-II) is niet aangegeven dat er aanleiding is om thans voor een specifieke categorie een bijzondere maatregel te treffen. De werkgroep had tot taak om in het algemeen de tegemoetkomingen en faciliteiten voor ondernemers in de inkomstenbelasting en de vennootschapsbelasting op hun doelmatigheid en doeltreffendheid te beoordelen. Met betrekking tot de aanbevelingen van de werkgroep zal in het kader van de wetgeving voor de belastingherziening 21e eeuw nog een kabinetsstandpunt volgen, waarin ook het punt van de vervangingsreserve zal worden betrokken. Ten slotte merk ik op dat agrarische ondernemers bij overdracht van (een gedeelte van) hun varkensrechten een schadeloosstelling ontvangen voor dat deel dat bij de overdracht in het kader van de WHV wordt afgeroomd. Indien de gehele varkenstak wordt afgestoten kan fiscaal worden gesproken van staking van een (zelfstandig gedeelte van de) onderneming en zijn de stakingsfaciliteiten, waaronder de toepassing van het bijzondere tarief, van toepassing. In het geval waarin slechts een gedeelte van de varkensrechten wordt overgedragen is doorgaans geen sprake van staking en behoort de schadeloosstelling tot de normale – progressief belaste – jaarwinst. Ik ben evenwel bereid goed te keuren dat, ook in het geval waarin geen sprake is van staking van een onderneming of een zelfstandig gedeelte van de onderneming, het bijzondere tarief van artikel 57, tweede lid, van de Wet kan worden toegepast op de schadeloosstelling die varkenshouders bij verkoop of overdracht van hun varkensrechten van overheidswege ontvangen in het kader van de afroming. </antwoord>
      <antwoord nummer="3">Met het antwoord op vraag 2 is de duidelijkheid in deze gegeven. Voorts zal ik door middel van een beleidspublicatie mijn standpunt inzake de toepassing van het bijzondere tarief op de in het kader van de opkoopregeling ontvangen schadeloosstelling kenbaar maken. </antwoord>
      <noten afkomstig="antwoord"/>
   </antwoorden>
</kvr>
