<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de evaluatie van de Wet Milieubeheer. (Ingezonden 19 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16243
</item>
         <item attribuut="Inhoud">Vragen naar aanleiding van de rapporten: - 'Grenzen aan de algemene regel' (Centrum voor Milieurecht van de Universiteit van Amsterdam en KPMG Milieu); - 'De nieuwe algemene regels ingevolge artikel 8.40 Wet milieubeheer' (Evaluatiecommissie Wet Milieubeheer). De vragen hebben betrekking op de mogelijkheden om de voorschriften aan te passen aan de bedrijfsspecifieke omstandigheden en de flexibele normstelling, en de handhaving van de geldende amvb's.</item>
         <item attribuut="Rubriek">Bedrijfsleven en industrie (Ondernemingen) Milieu (Overig)</item>
         <item attribuut="Trefwoorden">Milieuvergunningen Milieuwetgeving Ondernemingen</item>
         <item attribuut="Vindplaats">Kamervragen met antwoord 2001-2002, nr. 1648, Tweede Kamer</item>
         <item attribuut="Vraagnr_bij_indiening">2010214060</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2002-09-10</item>
         <item attribuut="Datum_indiening">2002-08-19</item>
         <item attribuut="Document-id">KVR16243</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3503" allpagenumbers="3503 3504" vetnummer="2010214060" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16243" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1648" onderwerp="" indiendatum="2002-08-19">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-09-10">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de conclusies en aanbevelingen uit het rapport van het Centrum voor Milieurecht van de Universiteit van Amsterdam en KPMG Milieu getiteld «Grenzen aan de algemene regel» en het rapport van de Evaluatiecommissie Wet Milieubeheer getiteld «De nieuwe algemene regels ingevolge artikel 8.40 Wet Milieubeheer»? </vraag>
      <vraag nummer="2">Deelt u de conclusie uit het rapport «Grenzen aan de algemene regel» dat de kenmerken van de nieuwe amvb’s de duurzame ontwikkeling belemmeren? </vraag>
      <vraag nummer="3">Heeft dit te maken met de beperkte mogelijkheden om de algemene voorschriften aan te passen aan de bedrijfsspecifieke situatie en de fysieke omstandigheden van het bedrijf en daarnaast de flexibele normstelling waardoor de handhaving van de amvb’s bemoeilijkt wordt? Zo nee, waarom niet? </vraag>
      <vraag nummer="4">Bent u in dit verband voornemens om de belangrijkste aanbeveling van de Evaluatiecommissie Wet Milieubeheer om geen nieuwe categorieën van inrichtingen meer onder de reikwijdte van een amvb ingevolge artikel 8.40 te brengen spoedig over te nemen bij een wijziging van de Wet Milieubeheer? Zo nee, waarom niet? </vraag>
      <vraag nummer="5">Deelt u de bevinding uit het rapport «Grenzen aan de algemene regel» dat er sprake is van een slechte naleving van de meldingsplicht waardoor het lastig is om achteraf nog allerlei voorzieningen voor te schrijven? </vraag>
      <vraag nummer="6">Bent u in dit verband voornemens om de aanbeveling van de Evaluatie Commissie Wet Milieubeheer om een koppeling aan te brengen tussen een melding ingevolge artikel 8.41 Wet Milieubeheer en de beslissing op de aanvraag van een bouwvergunning spoedig over te nemen bij een wijziging van de Wet Milieubeheer? Zo nee, waarom niet? </vraag>
      <vraag nummer="7">Bent u bereid om uw volledige standpunt ten aanzien van beide rapporten spoedig aan de Kamer te doen toekomen? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Door de onderzoekers en de Evaluatiecommissie Wet milieubeheer (ECWM) is niet aangegeven wat zij onder het begrip duurzame ontwikkeling verstaan en hoe het al dan niet bevorderen daarvan door middel van algemene regels is getoetst. Bovendien geeft ook de ECWM aan dat het onderzoek naar het functioneren van een aantal algemene maatregelen van bestuur (amvb’s) zich niet goed leent voor het trekken van conclusies over het functioneren van algemene regels als alternatief voor vergunningen. Mede aanleiding tot het instellen van het instrument algemene regels was het in de praktijk onvoldoende functioneren van het vergunningstelsel voor kleinere, veel voorkomende bedrijven. De ECWM nuanceert in haar advies dan ook de algemene conclusie van de onderzoekers. Uit de conclusie van de ECWM blijkt overigens niet dat de kenmerken van de nieuwe amvb’s bepalend zijn, maar dat slechte naleving van de meldingsplicht en terughoudendheid bij het stellen van nadere eisen, alsmede onvoldoende capaciteit voor handhaving ervoor zorgen dat niet kan worden gezegd dat algemene regels een grote bijdrage leveren aan duurzame ontwikkeling. Ook ik deel de conclusie uit het rapport van het Centrum voor Milieurecht van de Universiteit van Amsterdam en KPMG Milieu niet. In dit verband wil ik wijzen op een evaluatieonderzoek, uitgevoerd door Deloitte en Touche (eindrapport 15 december 2000) naar de amvb’s, waaruit blijkt dat de overheden die met de uitvoering van de amvb’s zijn belast (met name gemeenten) over het algemeen tevreden zijn met de normstelling en de opzet van de algemene regels. In het laatstgenoemde onderzoek wordt eveneens een aantal knelpunten gesignaleerd, maar de oplossingen worden veel meer gezocht in een betere organisatie van de uitvoering en de handhaving dan injuridische oplossingen. </antwoord>
      <antwoord nummer="3">Het instrument «nadere eisen» maakt het mogelijk om de algemene voorschriften aan te passen aan de lokale situatie. De mogelijkheden om nadere eisen te stellen zijn in de nieuwe amvb’s juist verruimd. Uit het onderzoek blijkt dat terughoudend gebruik wordt gemaakt van dit instrument. Dit is ook in lijn met hetgeen in de nota’s van toelichtingen op de amvb’s wordt opgemerkt ten aanzien van het gebruik van nadere eisen. De nadere eis is een formeel besluit, dat weloverwogen door het bevoegd gezag dient te worden toegepast. Een nadere eis mag niet leiden tot een soort «verkapte vergunning’. De constatering dat flexibele normstelling de handhaving bemoeilijkt kan ik ten dele onderschrijven. In sommige gevallen kan het voorkomen dat een flexibele norm (zoals bijvoorbeeld een doelvoorschrift) in een concrete situatie door de handhaver moet worden uitgelegd en dit kan soms tot de nodige discussies leiden, waardoor de handhaving vertraging oplevert. In het merendeel van gevallen zullen in goed overleg tussen het bedrijf en het bevoegd gezag eventuele onduidelijkheden kunnen worden weggenomen over de wijze waarop het voorschrift in het concrete geval moet worden nageleefd en welke activiteit of voorziening kan bijdragen tot een juiste bescherming van het milieu. In het onderzoek «Gedogen in het milieurecht», een onderzoek van de Universiteit van Utrecht (bij brief van 10 juli aan de Tweede Kamer aangeboden), wordt ook gewezen op de beperktheid van het instrument van de nadere eisen, met name in het kader van de handhaving. Geconstateerd wordt dat de algemene regels niet altijd passend zijn te maken. Momenteel wordt dan ook in samenspraak met de uitvoeringspraktijk een inventarisatie uitgevoerd naar knelpunten van de nieuwe amvb’s en de mogelijkheden tot optimalisering van zowel de uitvoerbaarheid als handhaafbaarheid van voorschriften. Ik verwacht dat een aantal voorschriften via een wijziging van de amvb’s zal worden aangepast. </antwoord>
      <antwoord nummer="4">Met de operatie Marktwerking, Deregulering en Wetgevingskwaliteit (MDW) was het voornemen om het percentage inrichtingen dat onder algemene regels valt, te verhogen naar 75%. Met de reeds in werking zijnde amvb’s en de voorgenomen amvb’s die nog in procedure moeten worden gebracht, zal dit percentage worden behaald. Geschat wordt dat tussen de 75 en 80% van het totaal aantal van 400.000 inrichtingen onder algemene regels zal vallen. De aanbeveling van de ECWM om een pas op de plaats te maken met het brengen van nieuwe categorieën inrichtingen onder algemene regels kan ik onderschrijven. Bij de aanvang van de MDW-operatie in 1995 is op basis van diverse criteria zoals omvang, aard, potentiële risico’s, een keuze gedaan in de bedrijfscategorieën die in aanmerking kwamen voor algemene regels. De kernvraag is ofbinnen de overgebleven groep inrichtingen categorieën te vinden zijn die voldoende homogeen zijn om deze onder algemene regels te brengen. Ik zie op dit moment geen aanleiding de destijds gehanteerde criteria op te rekken en verdere ruimte te creëren voor andere bedrijfscategorieën. Mocht in de toekomst toch worden overwogen om een bepaalde categorie onder algemene regels te brengen dan zullen bij die afweging de door de ECWM genoemde factoren worden betrokken. </antwoord>
      <antwoord nummer="5">Ja. Het is bekend is dat de meldingsplicht slecht wordt nageleefd. In dit verband wil ik ook wijzen op het onderzoek «Gedogen met beschikkingen», uitgevoerd door de Universiteit van Utrecht, in opdracht van de VROM-inspectie (ook aan de Tweede Kamer aangeboden bij brief van 10 juli). In één van de aanbevelingen, die is gericht tot de ter zake bevoegde bestuursorganen, wordt gewezen op het belang dat zij zo snel mogelijk reageren op meldingen door oprichters en exploitanten van amvb-bedrijven. Voor het reageren op meldingen geldt weliswaar geen wettelijke termijn, maar om juridisch onduidelijke situaties te voorkomen is het wel zaak om snel te reageren. Deze aanbeveling zal onder de aandacht van de gemeenten worden gebracht. </antwoord>
      <antwoord nummer="6">Het lag reeds in het voornemen om bij de invoeringswet behorende bij de nieuwe Wet op de Ruimtelijke Ordening (WRO), te bezien of er een koppeling zal moeten worden aangebracht tussen de melding op basis van artikel 8.41 Wet milieubeheer en de bouwvergunning en op welke wijze deze koppeling het beste tot stand kan worden gebracht. Dit voornemen is ook neergelegd in de toelichting op het voorontwerp van de fundamentele herziening van de WRO van augustus 2001. Daarbij zullen de door de onderzoekers en de ECWM gesignaleerde voordelen worden afgezet tegen mogelijke nadelen bijvoorbeeld bestaande uit een toename van uitvoerings- en bestuurslasten en extra proceduretermijnen, en zullen varianten in kaart worden gebracht. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
