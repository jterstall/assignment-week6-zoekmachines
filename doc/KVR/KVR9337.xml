<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid, dhr. Hoogervorst over het afsluiten van particuliere verzekeringen bij gezondheidsproblemen. (Ingezonden 21 januari 1999); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9337
</item>
         <item attribuut="Inhoud">Vragen naar aanleiding van een onderzoek door de SER waaruit blijkt dat 480.000 huishoudens problemen hebben met het afsluiten van een ziektekostenverzekering.</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">WAO Ziektekostenverzekeraars Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 1343, Tweede Kamer</item>
         <item attribuut="Vraagnr_bij_indiening">2989906170</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-05-12</item>
         <item attribuut="Datum_indiening">1999-01-21</item>
         <item attribuut="Document-id">KVR9337</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2665" allpagenumbers="2665 2666 2667" vetnummer="2989906170" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9337" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1343" onderwerp="" indiendatum="1999-01-21">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst</vraagt-aan>
      </vraagdata>
      <antwoorddata antwoorddatum="12 mei 1999), zie ook Aanhangsel Handelingen nr. 808, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Zijn u de gegevens uit een nog niet gepubliceerd onderzoek «onverzekerbare risico’s» van de SER bekend waaruit zou blijken dat 480 000 huishoudens vanwege de gezondheid problemen hebben gehad met het afsluiten van particuliere verzekeringen? <voetnoot nummer="1"/>
      </vraag>
      <vraag nummer="2">Wat is uw mening over de constatering van de SER dat alle Nederlanders met gezondheidsklachten tot de «potentiële risicogroep» behoren die belemmeringen ervaart bij het afsluiten van private verzekeringen voor gaten die in de publieke sociale zekerheid worden getrokken? </vraag>
      <vraag nummer="3">Hebt u inzicht in hoeverre deze belemmeringen bestaan uit onbetaalbaar hoge premies en uit uitsluiting van de verzekeringen? </vraag>
      <vraag nummer="4">Hebt u er inzicht in hoeveel mensen daadwerkelijk problemen hebben met een verzekering voor het WAO- en ANW-gat? Zo neen, bent u bereid hier snel onderzoek naar te laten verrichten? </vraag>
      <vraag nummer="5">Bent u het eens met de stelling van een minderheid in de SER, namelijk de werkgevers, dat er geen onverzekerbaar gat is en dat, zo dat wel het geval, dit een bedoeld effect van de wetgever is geweest? </vraag>
      <vraag nummer="6">Bent u het met de meerderheid van de SER, werknemers en kroonleden, eens dat er een voor een groep mensen een onverzekerbaar gat bestaat en dat de overheid ervoor moet zorgen dat iedereen de mogelijkheid krijgt voor een «volledige reparatie» van het WAO- en ANW-gat? Zo ja, wat gaat u hieraan doen? </vraag>
      <vraag nummer="7">Is het waar dat het advies van de SER grote vertraging heeft opgelopen vanwege het moeizaam ter beschikking komen van gegevens, ondermeer omdat het Verbond van Verzekeraars weigert vragen van de SER te beantwoorden? Zo ja, wat is uw mening hierover en wat kunt u hieraan doen? </vraag>
      <vraag nummer="8">Wat is uw mening over de houding van de werkgevers in de SER-discussie in het licht van voortgaande privatiseringsplannen? </vraag>
      <noten afkomstig="vraag">
         <noot nummer="1" datum="1999-01-20" bron="Het Financieel Dagblad">Het Financieel Dagblad, 20 januari 1999</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Harrewijn, ingezonden 21 januari 1999. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De bovenstaande constatering komt uit een conceptrapport van een onderzoek dat is uitgevoerd in opdracht van de Nationale Commissie Chronisch Zieken en het ministerie van Volksgezondheid Welzijn en Sport. In het onderzoek is onderzocht hoe groot het draagvlak onder consumenten is om hun verzekeringszaken af te sluiten bij of via een organisatie, die als oogmerk heeft de ongelijke behandeling van mensen met gezondheidsproblemen bij verzekeren tegen te gaan. Aan het onderzoek hebben 759 huishoudens meegewerkt. De uitkomsten zijn representatief voor de personen binnen Nederlandse huishoudens die zich met verzekeren bezig houden maar hoeven niet representatief te zijn voor de Nederlandse bevolking. Tijdens het onderzoek werd ook de vraag gesteld of de verzekeringsconsument ooit problemen heeft gehad met het afsluiten van een hypotheek of pensioen- of arbeidsongeschiktheidsverzekering vanwege gezondheidsproblemen. Zeven procent van de geënquêteerden heeft op deze vraag positief geantwoord. Uitgaande van de representativiteit van het onderzoek zou dat neer komen op 480 000 huishoudens (zeven procent van de 6 700 000 huishoudens). Uit het onderzoek is overigens niet af te leiden welke problemen de consumenten hebben gehad en of dat gevolgen heeft gehad voor de hypotheek of de verzekeringen die de consument wilde afsluiten. Uit het onderzoek kunnen geen gegevens worden afgeleid over het thema «onverzekerbare risico’s». Omdat niet doorgevraagd is naar de problemen die geënquêteerden hebben ondervonden, kan ik de vraag over de verhouding met de Wet medische keuringen niet beantwoorden. </antwoord>
      <antwoord nummer="3">Sinds 1993 heeft een aantal wettelijke maatregelen geleid tot een beperking van de wettelijke inkomensbescherming voor het risico van arbeidsongeschiktheid en overlijden voor bepaalde personen. Daarbij was het uitgangspunt dat deze beperkingen verantwoord waren en dus niet noodzakelijkerwijs, en in alle gevallen, in de particuliere sfeer bijverzekerd, respectievelijk aangevuld dienden te kunnen worden. Het betreft de volgende wijzigingen: WAO Per 1 augustus 1993 is de Wet TBA in werking getreden. Daarmee is de inkomensbescherming van WAO’ers op een aantal punten afgenomen. Waar de WAO voor die datum voorzag in een loongerelateerde uitkering (70 procent van het dagloon) tot aan het 65e jaar voorziet deze sinds de TBA-maatregelen in een loondervingsuitkering en een vervolguitkering. De duur van de loondervingsuitkering is leeftijdsafhankelijk en bedraagt maximaal zes jaar. Bij volledige arbeidsongeschiktheid bedraagt de uitkering 70 procent van het dagloon. De vervolguitkering loopt tot het 65e jaar en de hoogte ervan hangt af van het dagloon en de leeftijd van betrokkene. Deze wijzigingen hebben voor een deel van de verzekerde werknemers geleid tot een lager niveau van wettelijke verzekering waarvoor vaak een aanvullende verzekering ter compensatie is afgesloten. Anw Per 1 juli 1996 is de Algemene Weduwen- en Wezenwet vervangen door de Anw. In vergelijking met de AWW is de inkomensbescherming in de Anw op een aantal punten afgenomen. Door de wijzigingen komt thans een beperktere groep nabestaanden in aanmerking voor een uitkering. De uitkering is daarnaast inkomensafhankelijk geworden. Deze beperkingen worden vaak aangeduid als het «Anw-hiaat». Het bestaan en de omvang ervan zijn afhankelijk van de persoonlijke omstandigheden van de nabestaande (zoals de leeftijd van de verzekerde, de leeftijd van de nabestaande(n), het al of niet hebben van kinderen, de leeftijd van de kinderen, het hebben van een inkomen, de hoogte van het inkomen, de aard van het inkomen). WAZ Met de inwerkingtreding van de WAZ, is de grondslag voor de arbeidsongeschiktheidsuitkering gewijzigd. Waar de AAW een fictieve grondslag kende ter hoogte van het minimumloon, gaat de WAZ uit van een feitelijke grondslag, te weten het winstinkomen in het jaar voorafgaand aan de arbeidsongeschiktheid. Zelfstandigen kunnen te maken hebben met een «WAZ-hiaat» wanneer het winstinkomen onder het minimumloon ligt. Mensen die zich willen herverzekeren op de private markt kunnen te maken krijgen met een medische beoordeling tenzij de verzekering deel uitmaakt van de pensioenregeling. Hoe vaak dit het geval is, is niet bekend. Op dit moment wordt in opdracht van het ministerie van Sociale Zaken en Werkgelegenheid onderzoek verricht onder aanbieders van verzekeringen. Het onderzoek naar verzekeraars en pensioenfondsen op de sociale zekerheidsmarkt beoogt antwoord te geven op de vraag hoe zij inspelen op de privatisering van delen van het stelsel van sociale verzekeringen. Zo moet inzicht ontstaan in (veranderingen in) het aanbod van verzekeringsproducten en de voorwaarden waaronder personen of werkgevers hier worden toegelaten. Het onderzoeksrapport wordt in mei 1999 verwacht. </antwoord>
      <antwoord nummer="4">De SER stelt in het advies «Onverzekerbare risico’s» dat op 26 februari jongstleden is vastgesteld dat burgers in de praktijk met een drietal belemmeringen voor het afsluiten van een verzekering te maken kunnen krijgen, te weten: – weigering of afwijzing van een gevraagde verzekering; – beperking van de polisvoorwaarden dan wel aanpassing van de standaardvoorwaarden (uitsluiting bepaalde aandoeningen/gebeurtenissen; aanpassing verzekeringsduur; verlaging eindleeftijd; verlenging eigen risicotermijn). Deze beperkingen kunnen in het bijzonder betrekking hebben op de omvang van de dekking en kunnen vooral aan de orde zijn bij dekkingen met een hoog verzekerd bedrag; – aanpassing van de premie (premieopslag). </antwoord>
      <antwoord nummer="5">Verzekeraars en hun organisaties hebben coöperatief meegewerkt aan het onderzoek dat in opdracht van Sociale Zaken en Werkgelegenheid wordt uitgevoerd onder verzekeraars en pensioenfondsen. Maar ook bij dit onderzoek bleek dat er weinig informatie beschikbaar is bij de verzekeraars en de pensioenfondsen over personen die hebben afgezien van het sluiten van een verzekering. </antwoord>
      <antwoord nummer="6">Wat betreft het WAO-hiaat hebben verzekeraars in 1993 een waarborgfonds opgericht, waar moeilijk verzekerbare werknemers zich tegen een maatschappelijk aanvaardbare premie konden verzekeren. Ter ondersteuning van dit waarborgfonds is via wetgeving voorzien in een verplichte bijdrage voor tekorten van dit fonds (voor zover deze tekorten voortvloeien uit het accepteren van verhoogde risico’s) door alle aanbieders van aanvullende arbeidsongeschiktheidsregelingen. Dit is gerealiseerd met de Wet medefinanciering aanvullende arbeidsongeschiktheidsverzekeringen (MAAV). Werknemers die in aanmerking wensten te komen voor een WAO-hiaat-verzekering bij het waarborgfonds, dienden zich voor 1 december 1993 te melden bij een verzekeraar. Uit het jaarverslag van de Onderlinge Waarborgmaatschappij MAAV blijkt dat er per 31-12-1995 in totaal 916 verzekerden waren. Deze verzekerden hadden een zodanig verhoogd risico van arbeidsongeschiktheid, dat het niet mogelijk was om bij een andere verzekeraar een dergelijke verzekering af te sluiten tegen een premie lager dan 2,5 maal de standaardpremie. Tevens hadden deze werknemers niet de mogelijkheid om zich collectief te verzekeren. Met betrekking tot het Anw- en het WAZ-hiaat zijn geen waarborgfondsen opgericht. In het kabinetsstandpunt «Onverzekerbare risico’s» dat onlangs aan Uw kamer is aangeboden is aangegeven dat het kabinet met betrekking tot het WAO-hiaat er vertrouwen in heeft dat verzekeraars en sociale partners in staat zijn om op korte termijn overeenstemming te bereiken over het verminderen van verzekeringsbelemmeringen voor werknemers die bij wisseling van dienstbetrekking niet langer in de gelegenheid zijn aan een collectieve verzekering deel te nemen. Het kabinet is het niet met de SER eens dat het voor de hand ligt om bij dit overleg een eventuele openstelling van het MAAV-waarborgfonds te betrekken. Het MAAV-waarborgfonds is namelijk door de wetgever nadrukkelijk als een overgangsregeling ingesteld. Met betrekking tot het Anw-hiaat en het Waz-hiaat is het kabinet niet voornemens om een waarborgfonds in te stellen. In het verleden zijn al diverse maatregelen getroffen om verzekeringsbelemmeringen weg te nemen. Zo is een bijzondere overgangsregeling getroffen voor een beperkte groep toekomstige nabestaanden. Deze overgangsregeling is bedoeld voor nabestaanden die geboren zijn tussen januari 1950 en juli 1956, waarvan de echtgenoot zich vanwege de gezondheid niet particulier kan verzekeren voor het overlijdensrisico en waarvan de echtgenoot naar verwachting zal overlijden na 1 juli 1999. Deze echtparen konden zich tot 1 april jl. melden bij de Sociale Verzekeringsbank als zij onverzekerbaar waren. Voor deze regeling gold iemand als onverzekerbaar als hij door zijn gezondheidstoestand geweigerd wordt door een verzekeraar of indien hij wel wordt geaccepteerd maar tegen een premie die minimaal 2,5 keer hoger is dan de premie voor een vergelijkbaar persoon zonder gezondheidsproblemen. De echtparen die van de regeling gebruik maken betalen vanaf juli 1999 een maandelijkse bijdrage van 100 gulden aan de SVB. Na overlijden ontvangt de nabestaande een nabestaandenuitkering met de gangbare uitkeringsvoorwaarden, zoals de inkomenstoets. Het kabinet zal de problematiek van onverzekerbare risico’s betrekken bij de evaluatie van de Anw, die voor juli 2001 wordt uitgevoerd. Naar aanleiding van de uitkomst van de evaluatie zullen er conclusies worden getrokken over de wenselijkheid van een eventuele aanpassing van de Anw. Met betrekking tot het Waz-hiaat is het kabinet het met de SER eens dat het nog te vroeg is om conclusies te trekken of er sprake is van onverzekerbaarheid. </antwoord>
      <noten afkomstig="antwoord"/>
   </antwoorden>
</kvr>
