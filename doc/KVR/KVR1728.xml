<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga, Crone, Huys en Verspaget (allen PvdA) over energie-opwekking met biomassa. (Ingezonden 4 mei 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1728
</item>
         <item attribuut="Rubriek">Energie, water en grondstoffen (Alternatieve energiebronnen)</item>
         <item attribuut="Trefwoorden">Alternatieve energiebronnen</item>
         <item attribuut="Vindplaats">Kamervragen met antwoord 1994-1995, nr. 1073, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">Crone</persoon>
            <persoon partij="PvdA">Huys</persoon>
            <persoon partij="PvdA">Verspaget</persoon>
         </item>
         <item attribuut="Datum_reaktie">1995-07-20</item>
         <item attribuut="Datum_indiening">1995-05-04</item>
         <item attribuut="Document-id">KVR1728</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2209" allpagenumbers="2209 2210 2211" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1073" onderwerp="" indiendatum="1995-05-4">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Huys</vrager>
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="20 juli 1995), zie ook aanhangsel Handelingen nr. 907, Vergaderjaar 1994–1995">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer, voor Ontwikkelingssamenwerking en van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 1">Zal met de verwerking van biomassa een aandeel van enkele procenten <voetnoot nummer="1"/>, en wellicht nog meer (ramingen Shell), van het energieverbruik kunnen worden gerealiseerd? Is het realistisch er vanuit te gaan, dat in het jaar 2010 al minimaal 1000 Mw uit biomassa aan electriciteit kan worden geproduceerd? <voetnoot nummer="1"/>
      </vraag>
      <vraag nummer="2">Zijn deze verwachtingen aanleiding tot het bijstellen van de doelstellingen over duurzame energie zoals geformuleerd in de Vervolgnota Energiebesparing? </vraag>
      <vraag nummer="3">Welke onderzoeksbedragen zijn van overheidswege (incl. grote technologische instituten) gemoeid met het onderzoek naar energie-opwekking met biomassa? Waaraan wordt het onderzoeksgeld besteed? Wat zijn de toekomstplannen? </vraag>
      <vraag nummer="4">Wat zijn de resultaten van de nu in uitvoering zijnde projecten en experimenten? Welke nieuwe proefprojecten zijn in ontwikkeling? </vraag>
      <vraag nummer="5">Kunt u een toelichting geven op de beide invalshoeken als het gaat om verbranding met afvalhout? Wat zijn de voor- en nadelen met betrekking tot import uit (o.a. tropische) landen waar de lonen en de grondprijs laag zijn enerzijds en de mogelijke teelt van houtige gewassen in Nederland? Is het niet beter die betrokken landen zelf te stimuleren om hun afvalhout om te zetten in energie? </vraag>
      <vraag nummer="6">Welke mogelijkheden zijn er in Nederland voor omzetting van (voorgedroogde) mest in energie mede tegen de achtergrond van de centrale op pluimveemest in Engeland? </vraag>
      <vraag nummer="7">Wat is de voortgang van het project bio-ethanol in de provincies Groningen en Drenthe? Moet nog steeds worden vastgehouden aan grootschalige toepassing in de transport? </vraag>
      <vraag nummer="8">Bent u bereid de Kamer zo spoedig mogelijk nadere informatie te verstrekken over een plan van aanpak voor de ontwikkeling en toepassing c.q. introductie van biomassa als bron voor duurzame energie? </vraag>
      <noten afkomstig="vraag">
         <noot nummer="1"/>
         <noot nummer="1" datum="1995-04-15" bron="Volkskrant">Volkskrant, 15 april 1995</noot>
      </noten>
   </vragen>
   <antwoorden aantal="6">
      <antwoord nummer="1 en 2">Elektriciteits- en warmteproduktie uit biomassa is op dit moment, zeker voor de middellange termijn, e´e´n van de belangrijkere duurzame energiebronnen. Dit is ook in de Vervolgnota Energiebesparing onderkend. In deze nota is aangegeven dat van de doelstelling van 84 PJ duurzame energie in 2000 54 PJ afkomstig is uit energiewinning uit afval en biomassa. Het aandeel biomassa in deze doelstelling is ca. 20 PJ. Dit is ca. 0,7% van het totaal verwachte energiegebruik in 2000. Op dit moment zien wij, mede gelet op de huidige stand van het ontwikkelingstraject, die zich nog in een beginfase bevindt, geen aanleiding om deze doelstelling voor 2000 bij te stellen. Voor het jaar 2010 is in de Vervolgnota Energiebesparing ten aanzien van energiewinning uit afval en biomassa een doelstelling opgenomen van 60 PJ. Hiervan komt ca. 25 PJ voor rekening van biomassa. Op basis van de meest recente inzichten ten aanzien van techniek (-ontwikkeling) en economische rentabiliteit is het perspectief voor 2010 echter gunstiger dan verwacht. De komende maanden zal een discussie worden gevoerd met alle beoogde partijen (w.o. de energiebedrijven) ten aanzien van de uitvoering van het plan van aanpak energie uit biomassa (zie vraag 8). Mede op basis van de uitkomsten van deze discussie zal ik in de eind dit jaar aan uw Kamer te zenden energienota nader ingaan op de vraag welk potentieel aan energie uit biomassa realistisch is. Over de ramingen van Shell op dit vlak kan ik gelet op de onzekerheden die kleven aan de tijdshorizon van 2040 van hun scenario geen uitspraken doen. </antwoord>
      <antwoord nummer="3 en 4">Het door EZ gefinancierde en door Novem uitgevoerde programma Energiewinning uit afval en biomassa (EWAB) heeft een omvang van ca. f 5,5 mln. per jaar. Hiervan wordt ca. f 3,5–f 4 mln. bestemd voor biomassa-gerelateerde projecten. Daarbij moet worden gedacht aan fundamenteel en praktijkgericht onderzoek ten aanzien van conversietechnieken zoals vergassing, (co-)verbranding en vergisting, logistieke studies, haalbaarheidsstudies en onderzoek in de sfeer van de biomassabrandstoffen en brandstofspecificaties. In beperkte mate worden er ook bijdragen verstrekt aan specifieke teeltexperimenten in Nederland, zoals onderzoek naar de teelt van snelgroeiend hout en miscanthus. Daarnaast worden door de overheid op ad hoc-basis ook bijdragen gegeven aan concrete demonstratie-initiatieven. Zo is nog onlangs een bijdrage van f 4,5 mln. aan de uitwerkingsfase van een Noordhollands initiatief tot het opstellen van een demonstratie-eenheid voor de vergassing van biomassa verstrekt. De door de overheid gefinancierde onderzoeksinspanning van onderzoeksinstellingen zoals ECN en TNO op dit gebied was in 1994 in totaal ca. f 2,9 mln. Het niet door de overheid gefinancierde onderzoek had in 1994 een omvang van ca. f 1 mln. Naar verwachting zal deze inspanning zich in de komende jaren continueren. De inhoud van het GTI-onderzoek sluit aan bij het via Novem gefinancierde onderzoek. De resultaten van de tot nu toe uitgevoerde studies geven aan dat benutting van biomassa voor energie-opwekking een aantrekkelijke en zeker op termijn ook economisch haalbare optie is. Daarbij zal voor wat de praktijktoepassing betreft in eerste instantie gemikt moeten worden op die technieken en die brandstoffen die relatief goedkoop en met voldoende mate van betrouwbaarheid beschikbaar zijn. Daarnaast zullen ook de meer geavanceerde technieken (met een hoger energetisch rendement) voldoende aandacht moeten krijgen. Voor wat betreft de conversietechniek lijken m.n. (co-)verbranding in een elektriciteitscentrale en op de wat langere termijn vergassing aantrekkelijk. Terzake de brandstoffen bieden m.n. biomassa-reststromen en import van biomassa uit het buitenland perspectief. Teelt van energiegewassen in Nederland lijkt op dit moment te kostbaar, maar zou op lange termijn toch een ree¨le ontwikkeling kunnen worden. De op dit moment lopende initiatieven ten aanzien van demonstratie sluiten hier goed bij aan. De EPON zal binnenkort starten met het bijstoken van m.n. schoon afvalhout in de kolengestookte elektriciteitscentrale te Nijmegen. In de provincie Noord-Holland zal eind dit jaar of begin volgend jaar een hopelijk positief besluit worden genomen ten aanzien van vergassings-STEG-eenheid, terwijl men in Noord-Brabant op dit moment de haalbaarheid bestudeert van een vergassingseenheid die het stookgas levert aan de bestaande Amerkolencentrale. Het voor de toekomst geplande en noodzakelijke onderzoek zal m.n. ondersteunend dienen te zijn aan deze demonstratieprojecten. Overigens lopen ook op energieteeltgebied een aantal – zij het qua omvang – beperkte meerjarige onderzoeksprojecten. </antwoord>
      <antwoord nummer="5">Bij afvalhout kan sprake zijn van resthout, dat vrijkomt uit bos en beplantingen en bij de houtverwerkende industrie en handel of van oud hout, dat vrijkomt aan het eind van de gebruiksduur van de toepassing waarvoor het oorspronkelijk is bedoeld. Zodra er een nieuwe vraag voor deze materialen ontstaat, zal er voor de extra gevraagde hoeveelheden een marktprijs ontstaan, die niet los kan worden gezien van de vraag- en aanbodverhoudingen met betrekking tot andere houtsoorten en de technologische ontwikkelingen ten aanzien van houtverwerking, waar de thermische energiewinning er e´e´n (zeer belangrijke) van is. Momenteel komen afvalhout, maar ook andere relatief schone biomassa-reststromen, over het algemeen tegen een zeer geringe prijs en soms zelfs negatieve prijs beschikbaar. Daarmee zijn deze biomassastromen economisch zeer aantrekkelijk. Dit zelfde geldt voor de (co-)verbrandingstechniek die zeker op dit moment uit kostenoogpunt relatief gunstig scoort. Nadeel ten opzichte van bv. de vergassingstechniek is het lagere energetische conversierendement. Overigens hebben beide genoemde technieken een aanzienlijk hoger energetisch rendement dan een grootschalige afvalverbrandingsinstallatie. De belangrijkste voordelen van import van biomassa zijn de lage prijs en de potentieel hoge beschikbaarheid. Op dit gebied zal echter nog veel nader onderzoek noodzakelijk zijn. Dit geldt niet alleen ten aanzien van de prijs, maar ook ten aanzien van zaken als leveringszekerheid, duurzaamheidgaranties in binnen- en buitenland, brandstofkwaliteitsgaranties en dergelijke. Verder dient import, voorzover dit vanuit ontwikkelingslanden geschiedt, in principe niet ten koste te gaan van de economische en ecologische ontwikkeling van deze landen. Bovengenoemde punten kunnen zowel potentie¨le voordelen als nadelen van import zijn. Hierover dient meer duidelijkheid te komen. Onderzoek op dat gebied zal dan ook door mij worden gestart. Het stimuleren van betrokken landen om hun afvalhout zelf om te zetten in energie is e´e´n van de doelstellingen van het energiebeleid binnen het kader van ontwikkelingssamenwerking. Echter de beı¨nvloedingsmogelijkheden van Nederland op dit vlak zijn beperkt. Daarnaast moet worden bedacht dat het hier om gecompliceerde systemen gaat, zowel technisch als logistiek, die zich ook nog in de ontwikkelde wereld moeten bewijzen. Het ontwikkelen van expertise op dit terrein kan in de toekomst ook zijn uitstraling hebben naar ontwikkelingslanden. </antwoord>
      <antwoord nummer="6">Op dit moment lopen er een aantal initiatieven om te komen tot een verbrandingseenheid met energieproduktie voor kippemest. Terzake zijn subsidie-aanvragen ingediend in het kader van de mestregeling van LNV. Deze aanvragen zijn nog in behandeling. Gebruik van mest in combinatie met andersoortige biomassa ligt minder voor de hand, m.n. vanwege het relatief hoge gehalte aan stikstof in mest, waarvoor een speciale deNox-installatie nodig kan zijn. </antwoord>
      <antwoord nummer="7">Het vigerende beleid richt zich op het stimuleren van proefprojecten. Initiatieven voor dergelijke projecten hoeven zich niet te beperken tot toepassingen in de transportsector. Terzake de voortgang van de diverse lopende proefprojecten op het gebied van het gebruik van biotransportbrandstoffen – waaronder het bedoelde project in Groningen/Drenthe – is op dit moment nog niets in concluderende zin te zeggen, aangezien deze projecten nog te kort lopen. </antwoord>
      <antwoord nummer="8">Een taakgroep onder voorzitterschap van EZ heeft onlangs een dergelijk plan van aanpak uitgebracht. Deze is als bijlage bijgevoegd. </antwoord>
      <noten afkomstig="antwoord">
         <noot nummer="1"/>
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
