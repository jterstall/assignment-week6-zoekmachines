<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Rietkerk (beiden CDA) aan de ministers van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport over hooligans, rellenbanden en internet-activiteiten.(Ingezonden 14 februari 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11418
</item>
         <item attribuut="Inhoud">Vragen over de gemakkelijke beschikbaarheid op Internet van beelden van voetbalvandalisme en voetbalrellen, activiteiten van hooligans en verkrijgbaarheid van rellenbanden.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Criminaliteit en openbare orde (Handhaving openbare orde) Vrijetijdsbesteding (Sport)</item>
         <item attribuut="Trefwoorden">Computernetwerken Openbare orde en veiligheid Software Sport Vandalisme</item>
         <item attribuut="Vindplaats">Kamervragen met antwoord 1999-2000, nr. 1028, Tweede Kamer</item>
         <item attribuut="Vraagnr_bij_indiening">2990006920</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2000-04-03</item>
         <item attribuut="Datum_indiening">2000-02-14</item>
         <item attribuut="Document-id">KVR11418</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2229" allpagenumbers="2229 2230" vetnummer="2990006920" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11418" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1028" onderwerp="" indiendatum="2000-02-14">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="3 april 2000), zie ook Aanhangsel Handelingen nr. 884, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="14">
      <vraag nummer="1">Is het u bekend dat in Nederland zogenaamde «rellenbanden», waarop beelden van voetbalvandalisme en -rellen, worden gemaakt en commercieel verkocht? </vraag>
      <vraag nummer="2">Is het u bekend dat deze banden onder meer via het internet gemakkelijk verkrijgbaar zijn? </vraag>
      <vraag nummer="3">Is het u bekend dat via het internet in algemene zin nogal wat informatie van en over (activiteiten van) hooligans te vinden is? </vraag>
      <vraag nummer="4">Is het u bekend dat al deze pagina’s gemakkelijk te traceren zijn, zelfs door kinderen, die op zoek zijn naar algemene informatie over de (voetbal)sport? </vraag>
      <vraag nummer="5">Is het mogelijk op te treden tegen internetpagina’s indien daarop sprake is van opruiing, belediging, uitingen van racisme, discriminatie en dergelijke? </vraag>
      <vraag nummer="6">Indien dit mogelijk is, welke stappen bent u voornemens te zetten? </vraag>
      <vraag nummer="7">Indien de wetgeving op dit moment niet of onvoldoende mogelijkheden biedt, bent u dan met ons van mening dat aanpassing van de wetgeving noodzakelijk is? </vraag>
      <vraag nummer="8">Kunt u nagaan op welke wijze de «rellenbanden» tot stand zijn gekomen? </vraag>
      <vraag nummer="9">Is het juist dat hierbij materiaal wordt gebruikt dat afkomstig is van de televisiestations uit binnen- en buitenland, alsmede eigen camerateams van hooligans? </vraag>
      <vraag nummer="10">Wordt ook gebruik gemaakt van niet openbaar beeldmaterieel, afkomstig van de politie dan wel de voetbalstadions? </vraag>
      <vraag nummer="11">Is het u bekend dat niet alleen veel bandmateriaal van de «veldslag» bij Beverwijk in omloop is, maar dat ook via het internet veel informatie over de confrontatie tussen verschillende supportersgroepen bij Beverwijk te vinden is? </vraag>
      <vraag nummer="12">Kunt u aangeven op welke wijze 36 processen-verbaal die door de politie naar aanleiding van het treffen zijn opgemaakt, op het internet terecht zijn gekomen? Zijn alle processen-verbaal langs deze weg verkregen? </vraag>
      <vraag nummer="13">Is het u bekend dat veel informatie wordt uitgewisseld tussen Nederlandse en buitenlandse hooligans? </vraag>
      <vraag nummer="14">Bent u met ons van mening dat het gewenst is in internationaal verband afspraken te maken om dergelijke uitingen tegen te gaan dan wel onmogelijk te maken? Ziet u hiertoe mogelijkheden? </vraag>
      <noten afkomstig="vraag"/>
   </vragen>
   <antwoorden aantal="14">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. Op landelijk niveau fungeert onder de Raad van Hoofdcommissarissen de Beleidsadviesgroep digitale recherche. In deze landelijke overlegstructuur, die dient voor afstemming op beleidsmatig en technisch gebied, wordt onder andere deelgenomen door zeven interregionale bureaus voor digitale expertise en het Korps Landelijke Politiediensten (KLPD). Bij het KLPD is op dit moment al een speciaal team van rechercheurs («Cybercops») geformeerd, dat zich toelegt op het digitaal rechercheren. Mede in het kader van de voorbereidingen op het EK 2000 wordt informatie verzameld over (activiteiten van) hooligans. </antwoord>
      <antwoord nummer="4">Ja. Indien de aanbieders van deze informatie dat wensen is de informatie voor een ieder beschikbaar. </antwoord>
      <antwoord nummer="5">Ja. </antwoord>
      <antwoord nummer="6">De regering huldigt het standpunt dat wat strafbaar is in de fysieke wereld – off line –, ook strafbaar behoort te zijn in de virtuele wereld – on line. Wat de in vraag 5 bedoelde uitingsdelicten betreft stel ik vast dat de huidige strafbepalingen van het Wetboek van Strafrecht dusdanig zijn geformuleerd dat ze ook op feiten gepleegd op Internet te kunnen worden toegepast. Degene die bedoelde uitingen op Internet plaatst of weet dat dergelijke uitingen op zijn Internetpagina’s staan, kan onder omstandigheden worden vervolgd en bestraft als dader of medeplichtige. Voor uitvoerige beschouwingen over de toepassing van het strafrecht op Internet verwijs ik naar de toelichting op het bij uw Kamer aanhangige wetsvoorstel computercriminaliteit II (kamerstukken II 1998/99, 26 671). Met de in dat wetsvoorstel voorgestelde wijzigingen van de Wetboeken van Strafrecht en Strafvordering meen ik dat ons strafrecht vooralsnog voldoende geëquipeerd is voor toepassing op Internet. </antwoord>
      <antwoord nummer="7">Zoals ik bij de beantwoording van de vragen 5 en 6 reeds heb aangegeven is de wetgeving op dit gebied toereikend en behoeft naar mijn mening – afgezien van het wetsvoorstel computercriminaliteit II – op dit moment geen aanpassing. </antwoord>
      <antwoord nummer="8">De moderne techniek biedt legio mogelijkheden om (delen van) beelden te verzamelen, te digitaliseren, te kopiëren, maar met name ook te manipuleren. Dit maakt het haast onmogelijk om de herkomst van beelden te achterhalen. </antwoord>
      <antwoord nummer="9">Zoals ik reeds heb opgemerkt bij het antwoord op vraag 8 vergt een uitspraak over de herkomst van beelden een diepgaand onderzoek. Aangezien een ieder kan beschikken over beelden die zijn uitgezonden op TV, zowel in Nederland als buitenland en ook hooligans beeldopnamen (kunnen) maken zou (een deel van) het materiaal hiervan afkomstig kunnen zijn. </antwoord>
      <antwoord nummer="10">Het is niet aannemelijk dat daarbij gebruik wordt gemaakt van niet-openbaar materiaal, afkomstig van de politie dan wel de stadions. Het door de politie en de particuliere beveiligingsorganisatie verzameld beeldmateriaal wordt uitsluitend gebruikt ten behoeve van de uitoefening van hun taken en zal indien noodzakelijk in het kader van een opsporingsonderzoek ter beschikking gesteld worden van het Openbaar Ministerie. </antwoord>
      <antwoord nummer="11">Ja. </antwoord>
      <antwoord nummer="12">Ik heb geen indicaties dat deze processen-verbaal door politie of Justitie op Internet zijn geplaatst en acht dit ook niet aannemelijk. Ik wijs u er op dat politie en Justitie niet de enigen zijn die kunnen beschikken over processen-verbaal, aangezien een verdachte op grond van artikel 31 van het Wetboek van Strafvordering kan kennisnemen van onder meer de processen-verbaal van zijn verhoor. Daarnaast biedt artikel 33 Wetboek van Strafvordering de verdachte de mogelijkheid na sluiting van het gerechtelijk vooronderzoek (gvo), of indien dit gvo niet heeft plaatsgehad, na ontvangst van de kennisgeving van verdere vervolging of dagvaarding, van alle processtukken een afschrift te verkrijgen. </antwoord>
      <antwoord nummer="13">Ja, met verwijzing naar het antwoord onder vraag 3. </antwoord>
      <antwoord nummer="14">In de vraag ligt terecht de veronderstelling besloten dat het voor een effectieve rechtshandhaving op een internationaal communicatienetwerk als Internet noodzakelijk is om internationale afspraken te maken. In dat verband wijs ik erop dat momenteel in het kader van de Raad van Europa wordt onderhandeld over een verdrag dat in de wandelgangen wordt aangeduid als «Crime in cyberspace». Over dit verdrag heb ik uw Kamer geïnformeerd bij brief van 23 december 1999 (kamerstukken 1999/2000, 23 530, nr. 40). Wat in het bijzonder de uitingsdelicten betreft ligt internationale overeenstemming over welke uitingen precies strafbaar zijn en bestrijding behoeven en welke niet, vooralsnog niet in het verschiet. Daarvoor zijn de culturele verschillen tussen landen op dit terrein nog te groot. Overigens meen ik dat op dit terrein, in verband met het verbod van censuur (art.7 Grondwet), van overheidswege slechts een repressieve aanpak mogelijk is. </antwoord>
      <noten afkomstig="antwoord"/>
   </antwoorden>
</kvr>
