<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over gezondheidsklachten bij werknemers van verffabrieken. (Ingezonden 5 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8114
</item>
         <item attribuut="Inhoud">Vragen over de resultaten van een onderzoek onder werknemers in verffabrieken, met name over het risico van oplosmiddelen.</item>
         <item attribuut="Rubriek">Arbeid (Arbeidsbescherming) Bedrijfsleven en industrie (Industrie) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen Industrie</item>
         <item attribuut="Vindplaats">Kamervragen met antwoord 1998-1999, nr. 274, Tweede Kamer</item>
         <item attribuut="Vraagnr_bij_indiening">2989901190</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-11-04</item>
         <item attribuut="Datum_indiening">1998-10-05</item>
         <item attribuut="Document-id">KVR8114</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="555" allpagenumbers="555 556" vetnummer="2989901190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8114" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="274" onderwerp="" indiendatum="1998-10-5">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-11-4">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het onderzoek onder werknemers in verffabrieken uitgevoerd door de Chemiewinkel van de universiteit van Amsterdam in opdracht van FNV-Bondgenoten? <voetnoot nummer="1"/>
      </vraag>
      <vraag nummer="2">Deelt u de mening dat de resultaten van dit onderzoek, namelijk dat zes van de werknemers die de vragenlijst hebben opgestuurd, gezondheidsklachten hebben die heel duidelijk gerelateerd zijn aan het werken met oplosmiddelen en nog eens 14 mensen klachten hebben die wellicht te wijten zijn aan het werken met oplosmiddelen, zeer verontrustend zijn? </vraag>
      <vraag nummer="3">Bent u van mening dat zich hier een nieuwe situatie voordoet omdat deze resultaten volkomen tegenstrijdig zijn met hetgeen de verffabrikanten steeds beweerden, namelijk dat er niets aan de hand is in verffabrieken vanwege de stationaire situatie met goede afzuiging? </vraag>
      <vraag nummer="4">Is het waar dat de werknemers in de verffabrieken niet in de categorie vallen waar vervangingsplicht geldt noch in de categorie waarvoor beschermende maatregelen worden genomen? </vraag>
      <vraag nummer="5">Welke maatregelen gaat u nemen naar aanleiding van de resultaten van dit onderzoek? </vraag>
      <noten afkomstig="vraag">
         <noot nummer="1" datum="1998-10-1" bron="ANP-bericht">ANP-bericht, 1 oktober 1998</noot>
         <noot nummer="2" datum="1998-10-1" bron="Persbericht FNV-bondgenoten">Persbericht FNV-bondgenoten, 1 oktober 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ik vind de uitkomsten van het onderzoek verontrustend. Wel dienen kanttekeningen te worden gemaakt inzake de genoemde cijfers en dienen deze cijfers nader te worden onderbouwd. Het onderzoek is door middel van een schriftelijke enquête uitgevoerd onder 113 leden van FNV Bondgenoten, werkzaam in de verfindustrie. Daarbij is gebruik gemaakt van een vragenlijst, ontwikkeld door TNO, gericht bij het opsporen van zogenaamde neurasthene klachten als gevolg van blootstelling aan oplosmiddelen. Het is gebruikelijk dat dergelijke vragenlijsten worden ingevuld samen met een arts. Dat laatste is in het onderhavige onderzoek, naar ik heb begrepen, niet gebeurd. De gerapporteerde neurasthene klachten (vermoeidheid, concentratiestoornissen, geheugenverlies, etc.) kunnen als voorstadium van het organisch psychosyndroom worden beschouwd. De klachten kunnen echter ook andere oorzaken hebben dan oplosmiddelen. Nadere diagnostiek zoals uitgevoerd door de solvent-teams zal moeten uitwijzen of de gerapporteerde klachten inderdaad verband houden met blootstelling aan oplosmiddelen. De betreffende werknemers zijn geadviseerd zich via een (bedrijfs)arts bij een solvent-team aan te melden. Zowel de klachten als de mogelijke relatie met blootstelling aan oplosmiddelen dienen dus nader te worden onderzocht. Overigens is mij uit de ter beschikking gestelde rapportage van het onderzoek wel gebleken dat de betreffende werknemers veelvuldig met oplosmiddelen in aanraking zijn geweest. </antwoord>
      <antwoord nummer="3 t/m 5">Zoals eerder aan uw Kamer gemeld is een vervangingsregeling in voorbereiding voor het binnenschilderwerk, het stofferen van woningen en gebouwen, de grafische branche, en de autospuiterijen. Waar vervanging (nog) niet mogelijk is, zullen in deze sectoren andersoortige beheersmaatregelen verplicht worden gesteld om de blootstelling aan oplosmiddelen tot een veilig niveau terug te dringen. Voorts vinden, in het kader van het door SZW ingezette OPS-preventiebeleid, thans nadere oriëntaties plaats naar mogelijk risicovolle blootstellingsituaties met oplosmiddelen en getroffen beheersmaatregelen in een aantal als prioritair aangemerkte bedrijfstakken (scheepsbouw, metaalbranche, meubel- en houtsector, leder- en schoenenbranche). De verfindustrie is hierbij (nog) niet meegenomen. Mij is door rapportage van de solvent-teams bekend dat er enkele OPS-slachtoffers in de verfindustrie geconstateerd zijn. Bovendien blijkt uit recente gegevens van de Arbeidsinspectie in het kader van een landelijk inspectieproject chemische industrie, waaronder de verfindustrie, dat een substantieel deel van de geïnspecteerde bedrijven in hun risicoinventarisatie en -evaluatie geen blootstellingsbeoordelingen verricht naar gevaarlijke stoffen (waaronder oplosmiddelen), in die situaties waar dit op grond van het Arbobesluit wel verplicht is. Bovenstaande recente waarnemingen suggereren dat risicovolle blootstellingssituaties met organische oplosmiddelen kunnen voorkomen in de verfindustrie. Het onderzoek van Chemiewinkel geeft mij aanleiding om in contact te treden met sociale partners in de verfindustrie om de blootstellingsproblematiek inzake oplosmiddelen met hen te bespreken. Actuele informatie over de hoogte van blootstellingen is daarbij uiteraard essentieel. De resultaten uit eerdergenoemd inspectieproject zullen daarbij mede worden betrokken. Ook zal ik mij laten informeren over de reeds genomen en nog te nemen maatregelen die tot doeltreffende beheersing van blootstelling aan oplosmiddelen leiden. Mij is overigens bekend dat de Vereniging van Verf- en Drukinkt Fabrikanten naar aanleiding van de uitkomsten van het FNV onderzoek, onder haar leden een inventarisatie in gang heeft gezet naar de stand van zaken met betrekking tot blootstelling aan oplosmiddelen en gezondheidsbewaking van werknemers in de bedrijven. Mochten mijn bevindingen aangeven dat er inderdaad te hoge blootstelling plaatsvindt in de verfindustrie dan zal ik deze alsnog als prioritaire bedrijfstak meenemen in mijn OPS-preventiebeleid. </antwoord>
      <noten afkomstig="antwoord"/>
   </antwoorden>
</kvr>
