<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (PvdA) aan de staatssecretarissen van Financiën, van Economische Zaken en van Sociale Zaken en Werkgelegenheid over de kwijtschelding van gemeentelijke heffingen voor starters met een minimuminkomen. (Ingezonden 23 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28611
</item>
         <item attribuut="Inhoud">Startende ondernemers zouden ook voor kwijtschelding van gemeentelijke heffingen in aanmerking moeten komen, zolang het inkomen uit de onderneming niet hoger is dan het minimumloon.</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Overig)</item>
         <item attribuut="Trefwoorden">Gemeentelijke belastingen Ondernemers</item>
         <item attribuut="Vindplaats">Kamervragen met antwoord 2006-2007, nr. 1988, Tweede Kamer</item>
         <item attribuut="Vraagnr_bij_indiening">2060715830</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Vos</persoon>
         </item>
         <item attribuut="Datum_reaktie">2007-06-27</item>
         <item attribuut="Datum_indiening">2007-05-23</item>
         <item attribuut="Document-id">KVR28611</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4205" allpagenumbers="4205 4206" vetnummer="2060715830" code="0607tkkvr1988" lopendefooter="Tweede Kamer, vergaderjaar 2006–2007, Aanhangsel" filenaam="KVR28611" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1988" onderwerp="" indiendatum="2007-05-23">
         <vrager partij="PvdA" oorsprong="parlement">Vos</vrager>
         <vraagt-aan>de staatssecretarissen van Financiën, van Economische Zaken en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-06-27">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder>de staatssecretarissen van Verkeer en Waterstaat, van Binnenlandse Zaken en Koninkrijksrelaties, van Economische Zaken en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat startende ondernemers vanuit de Werkloosheidswet (WW)/Wet op de arbeidsongeschiktheidsverzekering (WAO)/Wet Werk en Inkomen naar Arbeidsvermogen (WIA) of bijstand geen recht hebben op kwijtschelding van gemeenteheffingen als zij zich ingeschreven hebben bij de Kamer van Koophandel? <voetnoot nummer="1"/>
      </vraag>
      <vraag nummer="2">Realiseert u zich dat starters met geen of weinig inkomen uit onderneming de gemeentelijke heffingen moeilijk kunnen betalen? </vraag>
      <vraag nummer="3">Realiseert u zich dat het geen aanspraak kunnen maken op kwijtschelding van gemeentelijke heffingen een barrière is voor uitkeringsgerechtigden om via het zelfstandig ondernemersschap een eigen inkomen te verwerven, indachtig het voornemen van het kabinet om zelfstandig ondernemerschap te bevorderen? </vraag>
      <vraag nummer="4">Vindt u het redelijk om de heffingen en eventueel het recht op kwijtschelding te laten afhangen van het inkomen uit onderneming en niet van de status van ondernemer? </vraag>
      <vraag nummer="5">Wat vindt u van een uitzonderingsregel om startende ondernemers vanuit een uitkering in aanmerking te laten komen voor 2 tot 3 jaar kwijtschelding van gemeentelijke heffingen, zolang het inkomen uit onderneming niet hoger is dan het minimumloon? </vraag>
      <vraag nummer="6">Bent u bereid met de Vereniging van Nederlandse Gemeenten (VNG) te overleggen over kwijtschelding van gemeentelijke heffingen voor starters vanuit een uitkering? </vraag>
      <noten afkomstig="vraag">
         <noot nummer="1">Als natuurlijk persoon met een minimuminkomen heeft men wel recht op kwijtschelding, als ondernemer echter niet</noot>
      </noten>
   </vragen>
   <antwoorden aantal="4">
      <antwoord nummer="1">Ondernemers, onder wie ook startende ondernemers, kunnen evenals particulieren in aanmerking komen voor kwijtschelding van de door hen verschuldigde gemeentelijke heffingen. De voorwaarden waaronder deze kwijtschelding wordt verleend (neergelegd in de Uitvoeringsregeling Invorderingswet 1990), zijn evenwel verschillend. Bij de particuliere belastingschuldige staat de beoordeling van het vermogen en de betalingscapaciteit centraal; voor ondernemers zijn het vermogen en de, aan de beslagwetgeving gerelateerde, betalingscapaciteit echter geen werkbare begrippen. Ondernemers komen alleen in het kader van een akkoord met alle schuldeisers voor kwijtschelding in aanmerking. Het bestaande verschil tussen de regeling voor particulieren en ondernemers levert voor de invordering van rijksbelastingen – voor welke belastingen de kwijtscheldingsregeling is ontworpen – geen problemen op. Anders kan dit zijn voor belastingen die geheven worden door gemeenten en waterschappen, voor zover althans die belastingen zuivere «privébelastingen» zijn of anders gezegd, geen enkele relatie hebben met de door de belastingschuldige gedreven onderneming. </antwoord>
      <antwoord nummer="2 en 3">Wij realiseren ons dat (startende) ondernemers met geen of weinig inkomen uit onderneming het moeilijk kunnen hebben met het betalen van gemeentelijke heffingen. Of dit ook een barrière vormt voor de stap naar zelfstandig ondernemerschap is ons niet bekend. De omvang van de lokale heffingen lijkt qua lastendruk voor startende ondernemer relatief beperkt, maar dat is natuurlijk afhankelijk van de individuele situatie. </antwoord>
      <antwoord nummer="4 en 5">Wij vinden het redelijk om (startende) ondernemers die een zodanig inkomen hebben dat zij de door hen aan de gemeente of het waterschap verschuldigde privébelastingen (in de hiervoor bedoelde zin) niet anders dan met buitengewoon bezwaar kunnen betalen, in aanmerking te laten komen voor kwijtschelding, anders dan in het kader van een crediteurenakkoord. Een daartoe strekkende regeling ligt op het terrein van de minister van Verkeer en Waterstaat en de staatssecretaris van Binnenlandse Zaken en Koninkrijksrelaties. Terzijde zij ook hier opgemerkt dat bij het opstellen van zo’n regeling de begrippen vermogen en betalingscapaciteit zoals van toepassing op particuliere belastingplichtigen niet eenvoudig zijn te transponeren naar de casus van de (startende) ondernemer. </antwoord>
      <antwoord nummer="6">Wij zijn bereid om in overleg te treden met de VNG over deze problematiek. De minister van Verkeer en Waterstaat en de staatssecretaris van Binnenlandse Zaken en Koninkrijksrelaties zullen hierbij, in het kader van hun verantwoordelijkheid voor de heffingen van decentrale overheden, het voortouw nemen. Daarbij zal ook de uitvoeringslast voor gemeenten bezien moeten worden. Opgemerkt wordt dat het uitbreiden van de kwijtscheldingsmogelijkheden op gespannen voet staat met het streven naar een objectieve en brede heffingsgrondslag. </antwoord>
      <noten afkomstig="antwoord"/>
   </antwoorden>
</kvr>
