<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over uitnameteams voor orgaantransplantatie. (Ingezonden 14 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8141
</item>
         <item attribuut="Inhoud">Vragen over opheffing van een uitnameteam voor transplantatie wegens geldgebrek van ziekenhuizen en over daling van het aantal donororganen.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Orgaandonatie</item>
         <item attribuut="Vindplaats">Kamervragen met antwoord 1998-1999, nr. 292, Tweede Kamer</item>
         <item attribuut="Vraagnr_bij_indiening">2989901640</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-11-09</item>
         <item attribuut="Datum_indiening">1998-10-14</item>
         <item attribuut="Document-id">KVR8141</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="595" allpagenumbers="595 596" vetnummer="2989901640" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8141" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="292" onderwerp="" indiendatum="1998-10-14">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat een van de vier uitnameteams voor transplantatie dreigt te worden opgeheven omdat academische ziekenhuizen deze niet meer kunnen financieren? <voetnoot nummer="1"/>
      </vraag>
      <vraag nummer="2">Bent u voornemens deze teams zelf te financieren en wel de totale kosten van f 1,5 miljoen? Zo neen, waarom niet? </vraag>
      <vraag nummer="3" voetnoot="2">Is het waar dat het aantal beschikbare organen schrikbarend afneemt? <voetnoot nummer="2"/>
      </vraag>
      <vraag nummer="4">Is het waar dat er onderzoek wordt gestart naar de oorzaken van deze afname? Zo ja, door wie zal dit onderzoek worden uitgevoerd, op welke termijn zal dit onderzoek afgerond zijn, en kan de Kamer hiervan in kennis worden gesteld? </vraag>
      <vraag nummer="5">Bent u van mening dat de keuze voor het toestemmingssysteem in plaats van het «geen bezwaar systeem», mede de slechte resultaten beïnvloedt»? </vraag>
      <noten afkomstig="vraag">
         <noot nummer="1" datum="1998-10-13" bron="AD">AD, 13 oktober 1998</noot>
         <noot nummer="2" datum="1998-10-13" bron="Telegraaf">Telegraaf, 13 oktober 1998</noot>
      </noten>
   </vragen>
   <antwoorden aantal="5">
      <antwoord nummer="1">Dit is mij niet bekend. De vergoeding van het uitnemen van donororganen geschiedt ten laste van de begroting van de Nederlandse Transplantatie Stichting (NTS) die de financiële afwikkeling van donatieprocedures voor haar rekening neemt, volgens door het COTG vastgestelde tarieven. Volgens afspraak tussen de NTS en het COTG worden de tarieven elke vijf jaar herijkt en wordt het budget opnieuw vastgesteld. In 1998 is dit voor het laatst gebeurd. Hierbij is rekening gehouden met een algemene prijsstijging en een volumestijging gedurende de afgelopen vijf jaren. De organisatie van uitname-operaties is een zaak van de ziekenhuizen zelf. Tot op heden wordt deze bekostigd uit de bestaande vergoedingen hiervoor. Deze vergoedingen vinden plaats buiten bezwaar van het ziekenhuisbudget. </antwoord>
      <antwoord nummer="2">De academische ziekenhuizen van Groningen en Nijmegen en die van Leiden en Rotterdam hebben een plan ontwikkeld om bij wijze van experiment een landelijke organisatie van donororgaan-uitnameteams op te zetten. De nieuwe organisatievorm moet ertoe leiden dat de reguliere ziekenhuisorganisatie minder verstoord wordt, omdat de teams in wisseldiensten zullen werken. De leden van het uitnameteam dat geen dienst heeft, kunnen hun reguliere werkzaamheden uitvoeren. De initiatiefnemers hebben geraamd dat naast de bestaande vergoedingen voor orgaanuitnames voor het experiment een bedrag nodig is van ruim 1,5 miljoen gulden. In mijn brief aan de Tweede Kamer van 25 juni 1998 over de Wet op de orgaandonatie, heb ik onder andere geschreven dat het beleid op dit gebied van zowel overheid als veld gericht moet zijn op de verbetering van de ondersteuning van de ziekenhuizen, artsen en verpleegkundigen bij donatieprocedures. Het onderhavige experiment kan hier een belangrijke bijdrage aan leveren. Ik sta dus in beginsel positief tegenover dit initiatief van betrokken ziekenhuizen. Momenteel ben ik echter nog in gesprek met de initiatiefnemers over de voorwaarden waaronder een en ander gerealiseerd kan worden en de kosten die daarmee zijn gemoeid. </antwoord>
      <antwoord nummer="3">Naar ik ben geïnformeerd zijn in de maanden januari tot en met september 1998 gemiddeld 20% minder organen beschikbaar gekomen dan in dezelfde periode het jaar ervoor. </antwoord>
      <antwoord nummer="4">Ja. Aan ZorgOnderzoek Nederland (ZON) heb ik gevraagd de Wet op de orgaandonatie te evalueren. Eén van de onderwerpen van onderzoek zal zijn de ontwikkeling van het aanbod van orgaandonoren en de factoren die dit beïnvloeden. Hoewel een eerste evaluatie van de wet pas in 2000 wordt afgerond, stel ik mij voor dat tussentijds informatie beschikbaar komt. Uiteraard zal ik de Kamer op de hoogte stellen indien daarvoor aanleiding bestaat. </antwoord>
      <antwoord nummer="5">Met de Wet op de orgaandonatie is gekozen voor een «volledig beslissysteem» waarbij burgers hun wil omtrent orgaandonatie na overlijden in een register kunnen vastleggen. Dit register is pas sinds 1 september 1998 operationeel. Ik vind het nog te vroeg om conclusies te trekken over het Nederlandse beslissysteem. Ik ben van mening dat conclusies pas getrokken kunnen worden op basis van de resultaten van de evaluatie van de Wet op de orgaandonatie. Overigens is aan de ontwikkeling in de ons omringende landen te zien, dat het beslissysteem geen verklaring geeft voor de terugloop in de aantallen donororganen. In België bijvoorbeeld, dat een «geen bezwaar» systeem kent, zijn in de afgelopen periode ongeveer 10% minder donororganen beschikbaar gekomen. </antwoord>
      <noten afkomstig="antwoord"/>
   </antwoorden>
</kvr>
