<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de minister van Buitenlandse Zaken en de staatssecretaris van Economische Zaken over vervoer coltan en «bloed-tantalum» door Martinair. (Ingezonden 28 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14943
</item>
         <item attribuut="Inhoud">Aanvullende vragen op eerder gestelde vragen door het kamerlid Koenders, ingezonden 22 november 2001.</item>
         <item attribuut="Rubriek">Energie, water en grondstoffen (Delfstoffenwinning) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Congo Delfstoffenwinning Economische sancties Oorlogen</item>
         <item attribuut="Vindplaats">Kamervragen met antwoord 2001-2002, nr. 526, Tweede Kamer</item>
         <item attribuut="Vraagnr_bij_indiening">2010202980</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2002-01-21</item>
         <item attribuut="Datum_indiening">2001-11-28</item>
         <item attribuut="Document-id">KVR14943</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1101" allpagenumbers="1101 1102" vetnummer="2010202980" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14943" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="526" onderwerp="" indiendatum="2001-11-28">
         <vrager partij="D66" oorsprong="parlement">Hoekema</vrager>
         <vraagt-aan>de minister van Buitenlandse Zaken en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2002-01-21">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Wat is uw oordeel over het VN rapport over de financiering van conflicten in Congo in zijn algemeenheid mede als onderdeel van een alomvattende strategie voor het Grote Meren Gebied? </vraag>
      <vraag nummer="2">Bent u voornemens om nationaal en in EU-verband aan te dringen op uitvoering van de aanbevelingen? </vraag>
      <vraag nummer="3">Welke follow-up in VN-verband staat u voor? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Koenders, ingezonden 22 november jl. </toelichting>
   <antwoorden aantal="3">
      <antwoord nummer="1">Het addendum bij het VN rapport over de illegale exploitatie van natuurlijke hulpbronnen en andere rijkdommen in de DR Congo geeft een heldere analyse van de wijze waarop in de DR Congo conflict en illegale exploitatie elkaar in stand houden. Wij kunnen ons zeker vinden in de conclusie dat het falen van de Congolese staat een belangrijke oorzaak is van de exploitatie en dat demobilisatie van gewapende groepen in Oost Congo en wederopbouw van de Congolese staat het probleem voor een groot deel zouden meehelpen oplossen. Het mandaat van het VN Panel belast met dit onderzoek werd door de Veiligheidsraad in mei 2001 met drie maanden verlengd omdat het in april 2001 uitgekomen oorspronkelijke rapport sterk was bekritiseerd. Ook wij waren toentertijd niet tevreden over de wijze waarop het rapport tot stand was gekomen en de nadruk die werd gelegd op de rol van bepaalde landen (Rwanda en Uganda) terwijl de rol van andere landen (Zimbabwe, Namibië) onderbelicht bleef. Het addendum dat thans is uitgekomen is gebalanceerder, geeft een betere analyse en komt met realistischer aanbevelingen inzake dit belangrijke onderwerp. Ons oordeel over het rapport is daarom positief als het gaat om de globale conclusies die worden getrokken en de analyse die is gemaakt. Het panel had, echter waarschijnlijk door tijdsdruk en de moeilijke omgeving waarin het heeft moeten werken, soms te maken gehad met onvolledige informatie. Het is niet mogelijk te verifiëren welke bronnen precies door het panel zijn geraadpleegd omdat deze niet openbaar zijn.Wij aarzelen daarom alle individuele aantijgingen die in het rapport zijn gemaakt te onderschrijven. Als onderdeel van een alomvattende strategie voor het Grote Merengebied is het rapport zeer nuttig. Het geeft inzicht in de onderliggende belangen van de verschillende partijen bij het conflict en het geeft aan op welke wijze de internationale gemeenschap en de landen in de regio bij zouden kunnen dragen aan een oplossing ervan. </antwoord>
      <antwoord nummer="2">In overleg met betrokken departementen en onze Europese partners zal nagegaan worden welke van de aanbevelingen haalbaar en effectief zijn. Indien daarvan sprake is zal in nationaal en EU verband worden aangedrongen op uitvoering daarvan. Voorafgaand zal ook overleg worden gevoerd met de betrokken Nederlandse maatschappelijke organisaties. </antwoord>
      <antwoord nummer="3">In VN verband zouden wij graag zien dat er een mechanisme voor monitoring en evaluatie wordt opgezet dat geregeld aan de Veiligheidsraad rapporteert over de voortgang met betrekking tot dit onderwerp. Aan de hand van deze rapportages kan bezien worden of de VN additionele maatregelen dient te nemen. Het rapport is op 14 december jongstleden in een open debat door de leden van de Veiligheidsraad verwelkomd. Besloten is het mandaat van het Panel met 6 maanden te verlengen om monitoring van de situatie ter hand te nemen en de effectiviteit en proportionaliteit van eventuele maatregelen te onderzoeken. </antwoord>
      <noten afkomstig="antwoord"/>
   </antwoorden>
</kvr>
