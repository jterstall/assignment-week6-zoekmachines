<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) over het middel melatonine. (Ingezonden 12 september 1996); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3746
</item>
         <item attribuut="Inhoud">Betreft een niet geregistreerd geneesmiddel tegen jetlag en slaapstoornissen.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1996-1997, nr. 82, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">1996-10-04</item>
         <item attribuut="Datum_indiening">1996-09-12</item>
         <item attribuut="Document-id">KVR3746</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="165" allpagenumbers="165" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="82" onderwerp="" indiendatum="1996-09-12">
         <vrager partij="D66" oorsprong="parlement">Van Vliet</vrager>
         <vraagt-aan/>
      </vraagdata>
      <antwoorddata antwoorddatum="1996-10-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Hormoon laat jetlag vervliegen» over het middel melatonine? <voetnoot nummer="1"/>
      </vraag>
      <vraag nummer="2">Heeft de inspectie voor de volksgezondheid melatonine onlangs aangemerkt als geneesmiddel, waardoor het alleen nog op recept verkrijgbaar is? </vraag>
      <vraag nummer="3">Is melatonine desondanks nog eenvoudig te bestellen via Internet of bij de farmaceutische groothandel? </vraag>
      <vraag nummer="4">Zo ja, wie kunnen melatonine bestellen via Internet of de farmaceutische bedrijven? </vraag>
      <vraag nummer="5">Hoe beoordeelt u het bestaan van deze mogelijkheid? </vraag>
      <vraag nummer="6">Bent u bereid zo nodig bij de inspectie voor de volksgezondheid aan te dringen op een betere controle op de verstrekking van melatonine? </vraag>
      <noten afkomstig="vraag">
         <noot nummer="1" datum="1996-09-6" bron="Cicero">Cicero, 6 september 1996, nr. 13, p. 10–11</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Gelet op de intrinsieke werking van de stof melatonine en gelet op de wijze waarop de stof wordt gepresenteerd, onder andere als middel tegen slaapstoornissen en tegen jetlag, vallen melatonine-preparaten onder de definitie van geneesmiddel in de Wet op de Geneesmiddelenvoorziening (WOG) en in Richtlijn 65/65/EEG. De Inspectie voor de Volksgezondheid heeft op grond hiervan geconstateerd dat melatonine-preparaten als geneesmiddel moeten worden aangemerkt. De consequentie van het voorgaande is dat deze preparaten geregistreerd dienen te worden door het College ter beoordeling van Geneesmiddelen (CBG) voordat zij op de Nederlandse markt gebracht mogen worden. Registratie heeft tot op heden nog niet plaatsgevonden, zodat melatonine-preparaten momenteel slechts verkregen kunnen worden indien de apotheker het op recept van een arts magistraal bereidt. </antwoord>
      <antwoord nummer="3, 4 en 5">Uit de WOG vloeit voort dat, nu melatonine-preparaten niet zijn ingeschreven in het register van farmaceutische producten, het niet is toegestaan om deze te bereiden, te verkopen, af te leveren, in te voeren, in de handel te brengen en in voorraad te houden, behoudens de uitzonderingen genoemd in artikel 54 van het Besluit bereiding en aflevering van farmaceutische produkten (BBA). Melatonine-preparaten zijn derhalve, behoudens de in artikel 54 BBA genoemde uitzonderingen, niet verkrijgbaar bij de in Nederland gevestigde farmaceutische groothandel. De op zich bestaande mogelijkheid voor de Nederlands burger om melatonine-preparaten te bestellen via Internet vormt geen inbreuk op het systeem van de WOG; immers, een dergelijke bestelling bij een in het buitenland gevestigde farmaceutische groothandel zal altijd gevolgd moeten worden door invoer van deze preparaten in Nederland. Aan dit laatste staat de WOG in de weg. Overigens wil ik nog opmerken dat melatonine-preparaten voor zover bekend niet geregistreerd zijn in e´e´n van de lidstaten van de Europese Unie. </antwoord>
      <antwoord nummer="6">Aangezien mij niet is gebleken dat de controle door de inspectie op de verstrekking van melatonine-preparaten onvoldoende is, zie ik geen reden om aan te dringen op een betere controle. </antwoord>
      <noten afkomstig="antwoord"/>
   </antwoorden>
</kvr>
