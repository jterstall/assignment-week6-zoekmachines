<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over asielverzoeken van Tamils uit Sri Lanka. (Ingezonden 18 juli 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12208
</item>
         <item attribuut="Inhoud">Vragen over het stopzetten van het uitzetten van Tamil-vluchtelingen uit Sri Lanka, zolang het nieuwe ambtsbericht over Sri Lanka nog niet in de Kamer is besproken, en gezien berichten van Amnesty International en de UNHCR.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Rechtspraak Sri Lanka Vluchtelingen</item>
         <item attribuut="Vindplaats">Kamervragen met antwoord 1999-2000, nr. 1730, Tweede Kamer</item>
         <item attribuut="Vraagnr_bij_indiening">2990013950</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-08-25</item>
         <item attribuut="Datum_indiening">2000-07-18</item>
         <item attribuut="Document-id">KVR12208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3893" allpagenumbers="3893 3894" vetnummer="2990013950" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12208" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1730" onderwerp="" indiendatum="2000-07-18">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2000-08-25">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de jurisprudentie, onder meer van die van de nevenzittingsplaats Zwolle van 31 mei 2000 en die van de nevenzittingsplaats Haarlem van 16 en 23 juni 2000, met de strekking dat asielverzoeken van Tamils uit Sri Lanka zich niet lenen voor afdoening volgens het AC-model? Zo ja, heeft u hiertoe een instructie doen uitgaan? Zo neen, waarom niet? </vraag>
      <vraag nummer="2" voetnoot="1">Bent u op de hoogte van de brief van 1 mei van de UNHCR, waarin zij onder meer stelt: «In undertaking any return, the government must at least, ensure that returnees are in possession of proper travel documents which they could retain beyond entry at the airport for purpose of ensuring identification in the country subsequently.»? Op welke wijze kunt u garanderen dat Tamils na binnenkomst in Sri Lanka kunnen blijven beschikken over goede reisdocumenten waarmee zij zich kunnen identificeren, gelet op de praktijk dat het laissez-passer wordt ingenomen door de Sri Lankaanse autoriteiten <voetnoot nummer="1"/>? </vraag>
      <vraag nummer="3">Hoe schat u de situatie van uitgezette ongedocumenteerde Tamils in Sri Lanka in, gelet op het bericht van Amnesty International van 18 april 2000 dat het ontbreken van documenten voldoende reden is om verdacht te worden van banden met de LTTE, hetgeen een groot risico van arrestatie, marteling, detentie zonder proces of zelfs verdwijning met zich brengt? Wat is uw reactie op het standpunt van Amnesty Internationals dat de situatie van teruggestuurde Tamils zorgwekkend is, omdat zij na aankomst worden gearresteerd en vastgehouden op grond van de Immigrants and Emigrants Act? Hoe schat u het risico op mensenrechtenschendingen in bij deze «ondervragingen», gelet op bovenstaande berichten? </vraag>
      <vraag nummer="4" voetnoot="2">Bent u bekend met het verzoek van de Europese Commissie van de Rechten van de Mens om niet tot uitzetting over te gaan van een Tamil, zolang zijn klacht bij de Commissie in behandeling is <voetnoot nummer="2"/>? Bent u eveneens op de hoogte van het verzoek van de Commissie om in te gaan op het risico van schending van artikel 3 EVRM bij uitzetting van de Tamil, mede in het licht van het recente oplaaien van de vijandigheden tussen de Tamil Tijgers en de Sri Lankaanse autoriteiten? Welke implicaties hebben deze verzoeken naar uw mening? </vraag>
      <vraag nummer="5">Wat is uw oordeel over het bericht van het Forum for Human Dignity van 4 mei 2000, waarin het concludeert: «this is not the correct time to send the deportees back to Sri Lanka?». </vraag>
      <vraag nummer="6" voetnoot="3">Bent u het eens met de omschrijving van de situatie in Sri Lanka door de UNHCR als «extremely fluid» <voetnoot nummer="3"/>? Zou een dergelijke omschrijving geen aanleiding kunnen zijn tot het verlenen van uitstel van vertrek aan Tamils uit Sri Lanka, totdat de situatie wat stabieler wordt? Bent u er ook van op de hoogte dat de UNHCR binnenkort met een verfijning van zijn standpunt komt met betrekking tot de terugkeer van Tamils zonder sterke en duidelijke banden met Colombo? Acht u het niet van belang dit standpunt af te wachten alvorens tot uitzetting van Tamils over te gaan? </vraag>
      <vraag nummer="7">Wat vindt u van het standpunt van de rechtbanken dat het ambtsbericht van 30 september 1999 een te rooskleurig beeld schetst van de veiligheidsrisico’s die Tamils in Colombo lopen en dat het op uw weg ligt om daar grondige informatie tegen over te stellen? Deelt u de mening dat de zorgvuldigheid vereist dat er geen uitzetting van Tamils plaatsvindt zolang het nieuwe ambtsbericht over Sri Lanka in de Kamer is besproken? Zo nee, waarom niet. </vraag>
      <noten afkomstig="vraag">
         <noot nummer="1" datum="1998-11-6" bron="Zie noot 29 op pagina 23 van het ambtsbericht">Zie noot 29 op pagina 23 van het ambtsbericht, 6 november 1998</noot>
         <noot nummer="2">Verzoek nr. 57881/00</noot>
         <noot nummer="3">Brief van de UNHCR van 19 juni aan dhr. Schoorl, advocaat te Alkmaar</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Ik ben bekend met de genoemde rechterlijke uitspraken met de strekking dat asielverzoeken van Tamils zich niet zouden lenen voor AC-afdoening. Om van de ontwikkelingen in Sri Lanka voldoende op de hoogte te blijven en een inschatting te maken van de veiligheidsrisico’s van terugkerende Tamils vindt bij voortduring overleg plaats met het Ministerie van Buitenlandse Zaken. De minister van Buitenlandse Zaken heeft mij tevens aangaande enkele onderwerpen met tussentijdse berichten van informatie voorzien. Op 27 juli jl. is besloten om de AC-afdoening tijdelijk op te schorten in afwachting van het algemene ambtsbericht van de minister van Buitenlandse Zaken, waarbij het rapport van Amnesty International van juli 2000 zou worden betrokken. De ambtsberichten van 28 juli 2000 en het aanvullend ambtsbericht van 22 augustus 2000 over de terugkeer van afgewezen asielzoekers zijn thans openbaar <voetnoot nummer="1"/>en de AC-afdoening is hervat. </antwoord>
      <antwoord nummer="2">Ten aanzien van reisdocumenten en mogelijkheden om zich te identificeren wijs ik u op het volgende. Door de Srilankaanse vertegenwoordiging in Den Haag wordt aan repatrianten een zogenoemd ICOM-document afgegeven. Dit document is een maand geldig en wordt na aankomst op de Srilankaanse luchthaven als regel geretourneerd aan de repatriant. Met (een kopie van) dit document kunnen repatrianten bij persoonscontroles door de veiligheidsinstanties hun identiteit aantonen. Tevens kunnen zij zich hiermee identificeren bij de aanvraag van een vervangend identiteitsbewijs. (Zie tevens het ambtsbericht van de minister van Buitenlandse Zaken van 6 november 1998 en 28 juli 2000 en van 22 augustus 2000). </antwoord>
      <antwoord nummer="3">Terugkerende afgewezen Srilankaanse asielzoekers behoeven doorgaans niet te vrezen dat zij worden vervolgd op grond van overtreding van de Immigrants and Emigrants Act, tenzij zij inreizen met een vals reisdocument. Documentloze repatrianten vanuit Nederland worden steeds in het bezit gesteld van een in het antwoord op vraag 2 genoemd document. Zij dienen er rekening mee te houden dat zij in Colombo regelmatig worden gecontroleerd op hun identiteit. Terugkerende asielzoekers lopen in Colombo en in andere door de regering gecontroleerde gebieden echter niet meer kans gearresteerd en gedetineerd te worden dan andere Tamils die niet van oorsprong afkomstig zijn uit Colombo. Er zijn voorts geen aanwijzingen bekend dat repatrianten als gevolg van het verlopen van het verstrekte reisdocument bloot hebben gestaan aan een verhoogd risico zoals arrestaties en detenties langer dan 48/72 uur. </antwoord>
      <antwoord nummer="4">Bij het Europese Hof voor de Rechten van de Mens is een klacht ingediend. Het Hof heeft op grond van artikel 39 van het Huishoudelijk Reglement verzocht betrokkene hangende de behandeling van de klacht niet uit te zetten. De voor 6 juni 2000 gelaste uitzetting is niet geëffectueerd en wordt thans opgeschort tot het Hof de klacht heeft beoordeeld. Het Hof heeft de Nederlandse regering verzocht om in het verweer met het oog op schending van artikel 3 van het Europees Verdrag van de Rechten van de Mens in te gaan op het recente oplaaien van de vijandigheden tussen de Tamil Tigers en de Srilankaanse autoriteiten. Ik zie hierin geen reden om een relatie te leggen tussen de individuele klachtbeoordeling en mijn beleid om afgewezen Srilankaanse asielzoekers naar Sri Lanka te verwijderen. </antwoord>
      <antwoord nummer="5, 6 en 7">De minister van Buitenlandse Zaken houdt de situatie in Sri Lanka nauwlettend in het oog en informeert mij door middel van tussentijdse en algemene ambtsberichten. Aan de meest recente ambtsberichten van 28 juli 2000 en van 22 augustus 2000 heb ik de conclusie verbonden dat terugkeer van afgewezen asielzoekers nog immer verantwoord kan worden geacht. Het etnisch conflict waarmee Sri Lanka sedert 1983 te maken heeft, laaide weliswaar in oktober/november 1999 in alle hevigheid op en leidde tot een onverminderd instabiele situatie in het noorden en oosten van Sri Lanka. Echter, in de gebieden die onder de controle staan van de regering kunnen Tamils die de oorlog ontvluchten nog immer een verblijfsalternatief vinden. Ik hecht voorts waarde aan de brief van UNHCR van 22 juni jl., waarin zij laat weten dat Srilankaanse asielzoekers die zijn afgewezen na een zorgvuldig uitgevoerde asielprocedure, kunnen worden gerepatrieerd naar Sri Lanka. Ook in de brief van de minister van Buitenlandse Zaken van 22 augustus jl. is aangegeven dat dit standpunt niet is gewijzigd. Bekend is voorts dat Noorwegen, Denemarken, Zwitserland en ook Duitsland, België, Groot-Brittannië en Australië de situatie in Sri Lanka en in het bijzonder in Colombo veilig genoeg achten voor een verantwoorde terugkeer van afgewezen asielzoekers. Ook ik zie in de ontwikkelingen in Sri Lanka geen aanleiding om afgewezen asielzoekers niet langer te laten terugkeren. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
