<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cherribi en Voûte-Droste (beiden VVD) aan de minister van Binnenlandse Zaken en Koninkrijksrelaties over de handel in domeinnamen met de suffix «.com»? (Ingezonden 10 februari 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11309
</item>
         <item attribuut="Inhoud">Vragen over de handel in domeinnamen, waarbij een aantal eigennamen van gemeenten, provincies enz. niet meer voor de Nederlandse overheid en het bedrijfsleven beschikbaar is. De aan de orde gestelde problematiek betreft met name domeinnamen met de suffix '.com' ('.nl' wordt beheerd door de Stichting Internet Domeinregistratie Nederland, SDIN). Vragen in aanvulling op eerdere Kamervragen (Aanhangsel Handelingen nr. 842, Vergaderjaar 1999-2000).</item>
         <item attribuut="Rubriek">Communicatie, media en informatievoorziening (Netwerken)</item>
         <item attribuut="Trefwoorden">Computernetwerken</item>
         <item attribuut="Vindplaats">Kamervragen met antwoord 1999-2000, nr. 931, Tweede Kamer</item>
         <item attribuut="Vraagnr_bij_indiening">2990006650</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Cherribi</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">2000-03-20</item>
         <item attribuut="Datum_indiening">2000-02-10</item>
         <item attribuut="Document-id">KVR11309</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2025" allpagenumbers="2025 2026" vetnummer="2990006650" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11309" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="931" onderwerp="" indiendatum="2000-02-10">
         <vrager partij="VVD" oorsprong="parlement">Cherribi</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="20 maart 2000). Zie ook Aanhangsel Handelingen nr. 842, Vergaderjaar 1999–2000">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van het feit dat er levendig handelsverkeer bestaat in domeinnamen met de suffix «.com»? </vraag>
      <vraag nummer="2">Weet u dat op het internet de naam thenetherlands.com voor grote sommen geld te koop staat? </vraag>
      <vraag nummer="3">Kunt u een indicatie geven hoeveel eigennamen van Nederlandse gemeenten, provincies, mede-overheden etc. al voor de neus van het Nederlandse bedrijfsleven en de overheid zijn weggekaapt? </vraag>
      <vraag nummer="4">Hoe komt het dat het Nederlandse bedrijfsleven of de overheden namen van bijvoorbeeld Nederlandse steden of andere geografische namen van het Nederlandse grondgebied niet hebben gekocht? </vraag>
      <vraag nummer="5">Welke mogelijkheden heeft de overheid om alsnog een aantal van deze domeinnamen, die belangrijk kunnen zijn voor het imago van Nederland gezichts- of reputatiebepalende websites, te reserveren? </vraag>
      <vraag nummer="6">Weet u dat de lijst van zogenaamde geblokkeerde «nl.»-domeinnamen van de Stichting Internet Domein Registratie NL zeer limitatitief is opgesteld? </vraag>
      <vraag nummer="7">Wat wilt u doen om «nl.»-domeinnamen die belangrijk kunnen zijn voor het algemeen Nederlands belang te beschermen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, ik ben hiervan op de hoogte. </antwoord>
      <antwoord nummer="2">Ik ben ervan op de hoogte dat de domeinnaam thenetherlands.com te koop staat. </antwoord>
      <antwoord nummer="3">Met betrekking tot de «.com» domeinnamen beschik ik niet over informatie over de mate waarin de namen van Nederlandse overheidsinstellingen door anderen als domeinnaam worden gebruikt. Met betrekking tot de «.nl» domeinnaam geldt dat deze namen worden uitgegeven door de Stichting Internet Domeinregistratie Nederland, hierna SIDN. Artikel 8.1 van het reglement van SIDN bepaald onder e) dat registratie van domeinnamen kan worden geweigerd indien een domeinnaam een Nederlandse gemeente- of provincienaam omvat, tenzij de aanvraag is ingediend door de desbetreffende gemeente of provincie. </antwoord>
      <antwoord nummer="4">Er zijn twee categorieën «top level» domeinnamen, de «generic top level» domeinnamen (de gTLD’s) en de «country code top level» domeinen (de ccTLD’s). Voorbeelden van gTLD’s zijn .com, .net, .org en .gov. Voorbeelden van ccTLD’s zijn .nl (voor Nederland) en .uk (voor het Verenigd Koninkrijk). Het onderscheid tussen gTLD en ccTLD is dat een ccTLD duidt op een geografisch gebied (zoals .nl voor Nederland) en een gTLD een niet-geografische verzamelnaam voorstaat (zoals .com voor commerciële bedrijven). Uit deze indeling volgt dat domeinnamen voor geografische gebieden in Nederland te verwachten zijn onder het geografische domein .nl. Omdat dit het verwachtingspatroon is bij bedrijven, overheid en consumenten is het niet voldoende interessant om domeinnamen die een geografische gebondenheid kennen onder bijvoorbeeld het .com domein aan te vragen. Voor de overheid komt daar nog bij dat het niet voor de hand ligt om domeinnamen aan te vragen in een domein als .com dat bedoeld is voor commerciële bedrijven. Overigens is het aanvragen van een domeinnaam in .com recentelijk ook mogelijk geworden bij een aantal Registrars in Europa (maar buiten Nederland). Het generieke top level domein .gov is exclusief bestemd voor de Amerikaanse overheid en Nederlandse overheidsinstellingen kunnen hierin geen namen aanvragen. Met betrekking tot het aanvragen van domeinnamen onder «.nl» geldt waarschijnlijk dat veel bedrijven en overheidsinstellingen pas aan registratie van een domeinnaam denken als zij daadwerkelijk voorbereidingen treffen voor een eigen website. In een aantal gevallen is dit te laat. </antwoord>
      <antwoord nummer="5">In principe kunnen Nederlandse overheidsinstellingen domeinnamen onder .com aanvragen omdat bij de toewijzing van aangevraagde namen geen toetsing op beoogd commercieel gebruik plaatsvindt. Het is echter onmogelijk om een uitputtende lijst van namen op te stellen, deze aan te vragen bij .com en ze daarmee «veilig» te stellen. Bovendien is het de verwachting dat slimme personen hierop in zullen spelen en varianten van deze namen zullen bedenken die nog «mooier» zijn en vervolgens zullen aanvragen bij een .com registrar. Een bijkomend probleem is dat, in tegenstelling tot het .nl domein, er een aantal «open ccTLD’s» bestaat (zoals .to voor Tonga en .nu voor Niue). Deze «open» ccTLD’s hebben feitelijk het karakter van een gTLD omdat de betreffende Registry ook aanvragen voor domeinnamen van bedrijven buiten het geografische gebied van dat ccTLD toestaat. De «veilig» te stellen domeinnamen zouden dan ook voor die ccTLD’s aangevraagd moeten worden. Ook is de verwachting dat op termijn het aantal gTLD’s wordt uitgebreid en dat bemoeilijkt het «veilig» stellen nog meer. Het is mijn mening dat we deze weg dan ook niet op moeten gaan. </antwoord>
      <antwoord nummer="6">Ja, ik ben hiervan op de hoogte. </antwoord>
      <antwoord nummer="7">In het kader van de nota «Wetgeving voor de elektronische snelweg», van 12 februari 1998, deel V bladzijde 204 (kamerstukken II 1997/98, 25 580, nr. 2) zal ik in de komende maanden uitvoering geven aan het voornemen van het Kabinet om het stelsel van zelfregulering voor het toewijzen van adressen en domeinnamen te toetsen aan de in het toetingskader gestelde eisen. Daarbij zal tevens meegenomen worden of het wenselijk en haalbaar is om domeinnamen die belangrijk kunnen zijn voor het algemeen Nederlands belang te beschermen. In de rapportage van de uitvoering van de nota zal dit onderwerp meegenomen worden. In het algemeen overleg van 22 februari 2000 heeft de Minister voor Grote Steden- en Integratiebeleid toegezegd dat hij overheidsinstellingen schriftelijk erop zal wijzen dat ze er verstandig aan doen om relevante domeinnamen bij de SIDN te laten registreren. Gemeenten zullen in overleg met de VNG worden benaderd. Overigens heeft het SIDN het voornemen om de weigeringsgrond met betrekking tot de registratie van gemeente- en provincienamen in haar reglement per 1 januari 2001 te laten vervallen. Vooruitlopend op bovengenoemde evaluatie zal ik SIDN mede namens de Minister voor Grote Steden- en Integratiebeleid laten weten dat ik van oordeel ben dat gemeente- en provincienamen als domeinnaam ook in de toekomst beschermd dienen te blijven. </antwoord>
      <noten afkomstig="antwoord"/>
   </antwoorden>
</kvr>
