<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel (VVD), Van Oven (PvdA) en De Graaf (D66) over het inchecken van Schengenpassagiers van Martinair (Ingezonden 24 januari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4443
</item>
         <item attribuut="Rubriek">Handel en economie (Douane) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Douane Schiphol</item>
         <item attribuut="Vindplaats">Kamervragen met antwoord 1996-1997, nr. 758, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="PvdA">Van Oven</persoon>
            <persoon partij="D66">De Graaf</persoon>
         </item>
         <item attribuut="Datum_reaktie">1997-03-03</item>
         <item attribuut="Datum_indiening">1997-01-24</item>
         <item attribuut="Document-id">KVR4443</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1551" allpagenumbers="1551 1552" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="758" onderwerp="" indiendatum="1997-01-24">
         <vrager partij="VVD" oorsprong="parlement">Van den Doel</vrager>
         <vrager partij="PvdA" oorsprong="parlement">Van Oven</vrager>
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="1997-03-3">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat is de reden dat Schengenpassagiers van Martinair, na het inchecken ter hoogte van de F-pier, te voet moeten lopen naar de C-pier om vandaar met een bus naar de G-pier te worden vervoerd? Waarom kunnen de passagiers niet van de incheckbalie rechtstreeks per bus naar de G-pier worden gebracht? </vraag>
      <vraag nummer="2">Acht u het waarschijnlijk, dat vanwege het merendeel van de passagiers deze klant-onvriendelijke regeling vanaf de incheckbalie via de kortste weg – door niet-Schengen-gebied – rechtstreeks naar de G-pier zal lopen? </vraag>
      <vraag nummer="3">Zo ja, op welke wijze is dan rekening gehouden met de extra noodzakelijke grenscontrolecapaciteit (Kmar) en de hiervoor benodigde infrastructuur op de G-pier? </vraag>
      <vraag nummer="4">Zo neen, waarop is dan de aanname gebaseerd dat het merendeel van de passagiers de lange looproute en de bus prefereert? </vraag>
      <vraag nummer="5">Hoe vindt de passagiersafhandeling sinds 1 januari j.l. bij aankomst van Schengenvluchten op de G-pier in de praktijk plaats? Waarom wordt de sluisroute op de G-pier voor afhandeling van Schengenpassagiers niet gebruikt? </vraag>
      <vraag nummer="6">Waarom wordt tijdens de nachtelijke uren de G-pier ter hoogte van de winkelruimte niet met behulp van een schuifwand afgesloten zoals gemeld in kamerstuk 19 326 nr. 151? Acht u de huidige voorzieningen (rood/wit lint) acceptabel? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Nabij de incheckbalies van Martinair, ter hoogte van de F-pier, zijn geen voorzieningen aanwezig om busvervoer te regelen. Het is derhalve niet mogelijk om intra-Schengenpassagiers van Martinair rechtstreeks van de incheckbalie met de bus naar de G-pier te vervoeren. Overigens zou een directe busdienst vanuit de vertrekhal van de G-pier voor de intra-Schengenpassagiers van Martinair betekenen dat zij dan geen gebruik kunnen maken van de aanwezige luchthavenfaciliteiten. </antwoord>
      <antwoord nummer="2">Ja. De intra-Schengenpassagiers van Martinair worden bij het boeken van hun reis (reisinformatie) wel geïnformeerd omtrent de mogelijkheid om zonder controle van en naar hun intra-Schengenvlucht te komen. De praktijk wijst echter uit dat zij desondanks de kortste weg van en naar hun vliegtuig nemen. </antwoord>
      <antwoord nummer="3 en 4">Op de G-pier is door middel van een verrijdbare wand een Schengen-enclave gerealiseerd. In deze wand is een doorlaatpost van de Koninklijke marechaussee (KMar) opgenomen. In de ten behoeve van deze doorlaatpost noodzakelijke extra grenscontrolecapaciteit is bij de KMar voorzien. </antwoord>
      <antwoord nummer="5 en 6">Van 06.00 tot 22.00 uur worden aankomende intra-Schengenpassagiers van Martinair bij de onder vraag 3 genoemde doorlaatpost gecontroleerd op uitreis Schengen. Vervolgens worden zij bij de reguliere doorlaatposten van de KMar in de Terminal gecontroleerd op inreis Schengen. Intra-Schengenpassagiers die in deze periode ongecontroleerd Nederland willen inreizen worden daartoe in de gelegenheid gesteld en met een bus vanaf de gate van aankomst van het Schengengebied vervoerd (dit wordt in de vraag aangeduid als de «sluisroute»). Van 22.00 tot 06.00 uur kunnen aankomende intra-Schengenpassagiers van Martinair ongecontroleerd Nederland inreizen. Tijdens deze nachtelijke uren is de G-pier, alsmede een gedeelte van de lounge van Terminal 3, Schengengebied. De aanvankelijk door de N.V. Luchthaven Schiphol gehanteerde lint-scheiding was voor de betrokken overheidsdiensten niet aanvaardbaar. Inmiddels is in overleg met de luchthaven Schiphol deze lint-scheiding vervangen door een (kantoor)wand van plusminus 1,80 m hoogte waarbij beveiligingsmedewerkers van de luchthaven voor het toezicht zorgdragen. </antwoord>
      <noten afkomstig="antwoord"/>
   </antwoorden>
</kvr>
