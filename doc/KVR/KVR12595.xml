<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de minister van Onderwijs, Cultuur en Wetenschappen en de staatssecretaris van Financiën over afbetaling van opleidingen voor verkeersvliegers. (Ingezonden 19 oktober 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12595
</item>
         <item attribuut="Inhoud">Vragen over de aflossing van de studieschuld van verkeersvliegers met een particuliere lening, in verband met beperking aftrekbaarheid studieschuld in nieuwe belastingplan en in vergelijking met de betaling van opleidingskosten van bepaalde andere opleidingen (bijvoorbeeld diergeneeskunde) door het Ministerie van OCW.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Verkeer, vervoer en waterstaat (Luchtvaart)</item>
         <item attribuut="Trefwoorden">Aftrekposten Luchtvaart Studiekosten</item>
         <item attribuut="Vindplaats">Kamervragen met antwoord 2000-2001, nr. 236, Tweede Kamer</item>
         <item attribuut="Vraagnr_bij_indiening">2000101350</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2000-11-08</item>
         <item attribuut="Datum_indiening">2000-10-19</item>
         <item attribuut="Document-id">KVR12595</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="481" allpagenumbers="481 482 483" vetnummer="2000101350" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12595" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="236" onderwerp="" indiendatum="2000-10-19">
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-11-8">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bent u ervan op de hoogte dat veel verkeersvliegers in het verleden voor hun dure opleiding een particuliere lening hebben aangegaan van 10 tot 20 jaar? </vraag>
      <vraag nummer="2">Vindt u het (bij nader inzien) reëel dat, door het beperken van de aftrekbaarheid van studiekosten in het nieuwe belastingplan tot ca. f 33 000 verkeersvliegers die een studieschuld hebben opgebouwd van meestal ca. f 250 000 tot f 300 000 voor een groot inkomensverlies komen te staan (oplopend tot ca. f 190 000 netto over een periode van 10 jaar, dus bijna f 19 000 netto per jaar)? </vraag>
      <vraag nummer="3" voetnoot="1">Bent u ervan op de hoogte dat een schuld voor een opleiding van f 300 000 gulden die in 20 jaar afgelost moet worden voor velen betekent dat ca. f 1250 per maand moet worden afgelost en ca. f 1500 per maand aan rente moet worden betaald, terwijl veel vliegers een bruto inkomen genieten van niet meer dan f 3500? <voetnoot nummer="1"/>Bent u van mening dat dit haalbaar is zonder (verdere) aftrek van de studiekosten? </vraag>
      <vraag nummer="4">Is bij de vaststelling van het belastingplan door u een overgangsregeling overwogen, zodat degenen die de opleiding zijn begonnen in een periode dat de studieschuld nog aftrekbaar was niet gedupeerd zouden worden? </vraag>
      <vraag nummer="5">Welke opleidingen in Nederland hebben soortgelijke hoge kosten dat (ex-)studenten boven de aftrekbaarheid van f 33 000 uitkomen? Is het waar dat voor de opleidingen Technische Wetenschappen, Diergeneeskunde, Wiskunde en Natuurwetenschappen, Geneeskunde, Landbouwwetenschappen en Tandheelkunde de kosten per student voor de totale studie (5 jaar) ook meer dan f 250 000 zijn (zelfs oplopend tot f 471 000)? Zo ja, waarom worden kosten voor dergelijke dure opleidingen wèl door het ministerie van OC&amp;W (en dus uiteindelijk door de belastingbetaler) betaald en de opleiding tot verkeersvlieger niet? </vraag>
      <vraag nummer="6">Is u bekend dat er grote verschillen bestaan in inkomens tussen en ook binnen verschillende luchtvaartmaatschappijen? Kunt u aangeven hoeveel procent van de in Nederland werkzame piloten een zodanig hoog inkomen geniet dat van hun schuld van meestal ca. 250 000 de maandelijkse lasten (zie boven) kunnen worden betaald? </vraag>
      <vraag nummer="7">Klopt het dat destijds bij het afstoten van de Rijksopleiding (RLD) naar de KLM (KLS) is afgesproken dat de opleiding nooit elitair zou mogen worden? </vraag>
      <vraag nummer="8">Wat bedoelde u precies met het antwoord op vragen vanuit de Eerste Kamer naar aanleiding van de Wet Studiefinanciering 2000) , waarin u constateert dat «ook voor de (als zeer duur bestempelde) opleiding voor verkeersvliegers de kosten voor 50% tot 70% in aanmerking genomen worden voor vermindering» en dat u daarmee «van oordeel [bent] dat de overheid hiermee voldoende bijdrage levert in de kosten van de opleiding van deze studenten»? Waarop is deze 50% tot 70% gebaseerd? </vraag>
      <noten afkomstig="vraag">
         <noot nummer="2"/>
         <noot nummer="1" titel="beginnerssalaris">Dit is niet alleen «beginnerssalaris»; voor verkeersvliegers bij bepaalde Nederlandse maatschappijen zal het inkomen niet hoger worden</noot>
         <noot nummer="2" documenttype="Kamerstuk" kamerstuk-id="26 873 nr. 209c">Kamerstuk 26 873 nr. 209c</noot>
      </noten>
   </vragen>
   <antwoorden aantal="8">
      <antwoord nummer="1">Gezien de eigen bijdrage van studenten voor de opleiding (bijvoorbeeld voor de KLS te Eelde bedraagt deze thans f 189 000,– voor de gehele opleiding) ligt het in de rede dat de meeste studenten voor het volgen van de opleiding een lening moeten afsluiten. </antwoord>
      <antwoord nummer="2">Zie antwoord op vraag 4. </antwoord>
      <antwoord nummer="3">Zie antwoord op vraag 4. </antwoord>
      <antwoord nummer="4">In de op 23 oktober bij de Tweede Kamer ingediende wijziging van de Wet inkomstenbelasting 2001, de Invoeringswet Wet inkomstenbelasting 2001 en enige andere belastingwetten c.a. (Veegwet Wet inkomstenbelasting 2001) wordt onder meer naar voren gebracht dat knelpunten zijn gebleken rond aftrekbaarheid van zeer hoge studiekosten van kortlopende eerste kwalificerende studies na het bereiken van de leeftijd van 18 jaar. Deze zouden door de maximering van de scholingsaftrek tot euro 15 000 (f 33 045) niet volledig aftrekbaar zijn. Zo komt, bij een eigen bijdrage van f 189 000, zoals voor de KLS te Eelde, bij een cursusduur die zich over drie kalenderjaren uitstrekt, ruim f 99 000 of ruim 50% van de kosten, voor aftrek in aanmerking. Daarom wordt voorgesteld in de Wet inkomstenbelasting 2001 de maximering van de scholingsaftrek (15 000 euro, ofwel 33 056 gulden) buiten werking te stellen voor een periode van ten hoogste vier jaar, respectievelijk de forfaitering van de scholingsuitgaven tijdens perioden van eventuele studiefinanciering niet toe te passen indien de werkelijke scholingsuitgaven het tweevoud van het forfait overtreffen. In dat geval mag het meerdere als werkelijke scholingsuitgaven in aanmerking worden genomen. Daarbij is sprake van een kwalificerende opleiding wanneer de voor werkzaamheden beschikbare tijd grotendeels in beslag wordt genomen door de opleiding, respectievelijk de opleiding een zodanige studielast met zich meebrengt dat daarnaast geen volledige werkkring mogelijk is. Als gevolg van deze aanpassing wordt het mogelijk de kosten van dure door de cursisten volledig zelf te betalen opleidingen af te trekken als scholingskosten. In de Veegwet wordt wat betreft de rentelasten verbonden aan aangegane leningen geen wijziging voorgesteld. Dat wil zeggen dat – ook – een studieschuld in mindering komt op de grondslag voor de vermogensrendementsheffing in box III. </antwoord>
      <antwoord nummer="5">In de studiefinanciering wordt uitgegaan van studiekosten die voor rekening van de student komen van ca. f 4000,– per jaar (inclusief collegegeld). Gezien met name ook de hoogte van het wettelijke collegegeld en het zogenoemde instellingscollegegeld bij door de overheid bekostigde opleidingen, verwacht ik niet dat voor bekostigde opleidingen de kosten die voor rekening van studenten komen hoger zijn dan de genoemde f 33 000 per jaar. Hiervoor heb ik al aangegeven dat de studiekosten van de opleiding die door de KLS te Eelde wordt aangeboden f 189 000 voor de gehele opleiding bedragen. Ik beschik niet over andere gegevens van de kosten van opleidingen voor hoger onderwijs die door private partijen worden aangeboden. De kosten per student van een totale opleiding zijn sterk afhankelijk van de berekeningswijze. In de eerste plaats kunnen er kleine verschillen per opleiding zijn omdat onderwijsconcept en gebruik van infrastructuele voorzieningen per instelling kunnen verschillen. In de tweede plaats is van belang in hoeverre kosten van onderzoek, huisvesting, wachtgelden en overhead worden toegerekend aan de kosten per student. Bij enkele van genoemde opleidingen kunnen de totale kosten per opleiding oplopen tot meer dan f 250 000 per opleiding. Met name bij de opleidingen geneeskunde en diergeneeskunde zal dit zich voordoen in verband met de werkplaatsfunctie en de relatief lange cursusduur van 6 jaar. De genoemde opleiding tot verkeersvlieger wordt niet door OCenW betaald, omdat deze niet wordt aangeboden door een bekostigde instelling voor hoger onderwijs, vallend onder de reikwijdte van de Wet op het hoger onderwijs en wetenschappelijk onderzoek (WHW). Tot op heden zijn OCenW geen verzoeken voorgelegd om opleidingen tot verkeersvlieger voor bekostiging in aanmerking te laten komen. Anderszins is het niet vanzelfsprekend dat OCenW elke opleidingsbehoefte die zich in de markt voordoet moet vertalen in uitbreiding van het aanbod in de bekostigde sfeer. Op dit moment is de enige opleiding tot verkeersvlieger op basis van de WHW die welke is verbonden aan de Nationale Luchtvaart School in Beek. Dit betreft een zogeheten aangewezen (dat is niet bekostigde) hogeschool. Studenten van deze opleiding kunnen overigens wel in aanmerking komen voor studiefinanciering als zij voldoen aan de criteria van de Wet op de studiefinanciering. Overigens heeft in 1991 de KLM Luchtvaartschool te Eelde zowel een verzoek gedaan om erkenning van de school in de zin van de Wet op de erkende onderwijsinstellingen (Weo) als om aanwijzing uit hoofde van de toenmalige Wet op het hoger beroepsonderwijs (Whbo). Geen van beide verzoeken is destijds gehonoreerd. Erkenning was niet mogelijk, omdat het betreffende onderwijs niet onder de reikwijdte van de Weo valt. Aanwijzing kon niet plaatsvinden, omdat niet werd voldaan aan het destijds geldende Whbo-criterium dat het betreffende onderwijs overeenkomt met een door OCenW bekostigde studierichting of opleiding. </antwoord>
      <antwoord nummer="6">Ik heb geen inzicht in de inkomens van piloten en de verschillen daarin binnen de verschillende luchtvaartmaatschappijen. Ik kan daarmee ook geen inzicht geven in de hoogte van het inkomen in relatie tot het terugbetalen van een schuld. </antwoord>
      <antwoord nummer="7">In de overeenkomst van 26 februari 1991 tussen de Staat der Nederlanden en de nv KLM inzake de privatisering van de RLS tot de – niet erkende – bv KLS is bepaald dat de Staat het van het grootste belang acht dat de opleiding in beginsel voor iedereen toegankelijk blijft en dat de KLS dat bekend is. De toegankelijkheid van de opleidingen moet zowel als redelijkerwijs mogelijk gewaarborgd blijven. Daarbij geschiedt de selectie van de leerlingen die op verzoek van de KLM de opleiding (gaan) volgend door KLS en KLM gezamenlijk. Bovendien is bepaald dat een garantiefonds opeisbare financiële verplichtingen nakomt uit leningen van leerlingen van KLS die de opleiding niet voltooien of buiten hun toedoen niet binnen één jaar na voltooiing op redelijke financiële voorwaarden als verkeersvlieger voor onbepaalde tijd in dienst zijn getreden bij een luchtvaartmaatschappij, dan wel in hun proeftijd zijn ontslagen en die niet (anderszins) in staat zijn hun (lopende) financiële verplichtingen uit de lening geheel of gedeeltelijk na te komen. </antwoord>
      <antwoord nummer="8">Zie het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
