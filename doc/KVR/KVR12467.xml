<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer over een verhoogd risico op kanker door hoogspanningsmast. (Ingezonden 26 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12467
</item>
         <item attribuut="Inhoud">Betreft Brits onderzoek, waaruit blijkt dat mensen die dichtbij hoogspanningskabels wonen een grotere kans op kanker hebben (Bron: De Telegraaf, 22 september j.l.).</item>
         <item attribuut="Rubriek">Energie, water en grondstoffen (Elektriciteit) Gezondheidszorg (Ziekten en ziektepreventie) Volkshuisvesting (Overig)</item>
         <item attribuut="Trefwoorden">Elektriciteit Kanker Woningen</item>
         <item attribuut="Vindplaats">Kamervragen met antwoord 2000-2001, nr. 125, Tweede Kamer</item>
         <item attribuut="Vraagnr_bij_indiening">2000100380</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-10-18</item>
         <item attribuut="Datum_indiening">2000-09-26</item>
         <item attribuut="Document-id">KVR12467</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="253" allpagenumbers="253 254" vetnummer="2000100380" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12467" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="125" onderwerp="" indiendatum="2000-09-26">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-10-18">
         <antwoorder functie="minister" ministerie="Volksgezondheid, Welzijn en Sport, mede namens de minister van Volkshuisvesting, Ruimtelijke Ordening en Milieubeheer">Borst-Eilers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Risico op kanker door hoogspanningsmast»? <voetnoot nummer="1"/>
      </vraag>
      <vraag nummer="2">Kunt u bevestigen dat Britse wetenschappers van de universiteit van Bristol na onderzoek van oordeel zijn dat «mensen die dichtbij hoogspanningskabels wonen een grotere kans op kanker hebben»? </vraag>
      <vraag nummer="3">Constateert de Amerikaanse hoogleraar Moulder van het Medisch Instituut in Wisconsin «dat ook niet onomstotelijk is aangetoond dat het wonen in de omgeving van hoogspanningskabels absoluut veilig is»? </vraag>
      <vraag nummer="4">Moet vastgesteld worden dat de Gezondheidsraad recent in een advies «het wonen in de nabijheid van hoogspanningskabels niet afraadde»? </vraag>
      <vraag nummer="5">Hoe verklaart u dat vele onderzoeken naar de relatie tussen ziekten en het wonen in de nabijheid van hoogspanningskabels even zovele verschillende uitkomsten kunnen hebben? </vraag>
      <vraag nummer="6">Ziet u in de Britse onderzoeksuitkomsten aanleiding over deze relatie opnieuw advies te vragen aan de Gezondheidsraad of andere onderzoekers? Zo neen, waarom niet? </vraag>
      <vraag nummer="7">Acht u het verantwoord dat het wonen in de nabijheid van hoogspanningskabels wordt toegestaan zolang geen volledige zekerheid bestaat over de schadelijke effecten op de gezondheid? </vraag>
      <noten afkomstig="vraag">
         <noot nummer="1" datum="2000-09-22" bron="Telegraaf">Telegraaf, 22 september 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het bericht «Risico op kanker door hoogspanningsmast» meldt dat Britse wetenschappers beweren dat «mensen die dicht bij hoogspanningskabels wonen een grotere kans op kanker hebben». Een vergelijkbaar bericht is te lezen in de UK Guardian Newspaper van 21 september jl. In dit laatste artikel wordt gerefereerd aan uitspraken van wetenschappers van de Universiteit van Bristol over lopend onderzoek. Hieruit zou blijken dat mensen die benedenwinds van hoogspanningslijnen wonen, mogelijk een verhoogd risico op longkanker hebben. Het betreft echter uitspraken over een nog niet afgerond onderzoek. In afwachting van de definitieve resultaten van het onderzoek, doen de Universiteit van Bristol noch de onderzoekers nadere mededelingen. </antwoord>
      <antwoord nummer="3">De Amerikaanse hoogleraar, prof. J. E. Moulder is verbonden aan het Medical College of Wisconsin. Hij voert de redactie over een uitgebreide website met vaak gestelde vragen en antwoorden over, onder andere, hoogspanningslijnen en daarmee samenhangende gezondheidseffecten. Uit die website blijkt dat de meeste wetenschappers vinden dat het bewijs dat velden van hoogspanningslijnen kanker veroorzaken, dan wel bijdragen aan het ontstaan ervan, zwak is. Anderzijds blijkt uit de website dat niet is bewezen, en ook niet kán worden bewezen, dat hoogspanningslijnen absoluut veilig zijn. </antwoord>
      <antwoord nummer="4">De Gezondheidsraad komt in zijn advies: Blootstelling aan elektromagnetische velden (0 Hz–10 MHz) (nr. 2000/06) tot de conclusie dat de gegevens verkregen uit epidemiologisch onderzoek voor het merendeel van de bestudeerde aandoeningen niet wijzen op een relatie met extreem laag frequente (ELF) elektromagnetische velden. Uitzondering hierop vormt de redelijk consistente associatie, dat wil zeggen een statistisch significant verband, tussen wonen in de nabijheid van bovengrondse hoogspanningslijnen en een geringe verhoging van het vóórkomen van leukemie bij kinderen. De Raad signaleert eveneens een redelijk consistente associatie tussen beroepsmatige werkzaamheden waarbij blootstelling aan ELF elektromagnetische velden plaatsvindt en het vóórkomen van onder andere lymfatische leukemie. De Raad geeft daarbij aan, dat geen verklaring is gevonden voor deze associaties. Op grond van de door haar beschreven gegevens ziet de Gezondheidsraad geen reden te adviseren om maatregelen te nemen. </antwoord>
      <antwoord nummer="5 en 6">Het komt regelmatig voor dat wetenschappers van mening verschillen. De verschillen in uitkomst bij de diverse onderzoeken naar de relatie tussen ziekten en het wonen in de nabijheid van hoogspanningskabels worden onder meer veroorzaakt door verschillen in de onderzoeksopzet. Zo is bijvoorbeeld de wijze waarop de blootstelling is bepaald, gebaseerd op verschillende meetmethoden en lopen de situaties, waarvan de blootstelling is bepaald, uiteen. De andere oorzaak van de verschillen in uitkomst is, dat het gaat om slechts geringe verhogingen in het voorkomen van relatief zeldzame ziekten. Hierdoor zijn de onzekerheden per definitie groot. De Gezondheidsraad beveelt in het voornoemde advies aan de wetenschappelijke ontwikkelingen te blijven volgen. Hiertoe is een commissie ingesteld met als taak de ontwikkelingen omtrent de gezondheidsaspecten van elektromagnetische velden bij te houden. Deze commissie zal ons wanneer daar aanleiding toe is, ter zake adviseren. </antwoord>
      <antwoord nummer="7">Naar aanleiding van het hiervoor vermelde advies van de Gezondheidsraad is aan het RIVM gevraagd te onderzoeken in hoeverre het mogelijk is om «het in de buurt wonen bij hoogspanningslijnen en de risico’s daarvan» nader te kwantificeren. Naar aanleiding van de resultaten van dit onderzoek en eventuele andere studies, zullen wij u op korte termijn informeren over onze conclusies uit het advies van de Gezondheidsraad. </antwoord>
      <noten afkomstig="antwoord"/>
   </antwoorden>
</kvr>
