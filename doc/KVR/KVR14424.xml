<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Binnenlandse Zaken en Koninkrijksrelaties en van Justitie over een hardere aanpak van zwart geld. (Ingezonden 4 september 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14424
</item>
         <item attribuut="Inhoud">Vragen over een hardere aanpak van witwassen van zwart geld, in verband met de invoering van de Euro, naar aanleiding van recente krantenartikelen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Fraude) Geld (Beleggingen)</item>
         <item attribuut="Trefwoorden">Criminaliteitsbestrijding EMS Fraude</item>
         <item attribuut="Vindplaats">Kamervragen met antwoord 2001-2002, nr. 101, Tweede Kamer</item>
         <item attribuut="Vraagnr_bij_indiening">2000115000</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2001-10-10</item>
         <item attribuut="Datum_indiening">2001-09-04</item>
         <item attribuut="Document-id">KVR14424</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="205" allpagenumbers="205 206" vetnummer="2000115000" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14424" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="101" onderwerp="" indiendatum="2001-09-4">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="10 oktober 2001), zie ook Aanhangsels nr. 8, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2 3 4">Bent u op de hoogte van de artikelen «Jacht op nep-euro’s <voetnoot nummer="1"/>, «EURO komt, oeps zwart geld» <voetnoot nummer="2"/>, «misdaadgeld bedreigt onze samenleving» <voetnoot nummer="3"/>en «Witwassen naar recordhoogte» <voetnoot nummer="4"/>? </vraag>
      <vraag nummer="2">Betreft het inderdaad tussen de 30 en 40 miljard gulden zwart geld in het jaar 2000? Deelt u de mening dat de overheid het zwarte geld dient tegen te gaan en er met het oog op de invoering van de EURO in januari 2002 alles aan moet doen om de hoeveelheid zwart geld terug te brengen? Zo ja, op welke wijze gaat u dat doen? </vraag>
      <vraag nummer="3">Deelt u de mening dat er, net als bij het millennium en de Europese voetbalkampioenschappen 2000 een aparte projectaanpak dient te komen om zoveel mogelijk van de miljarden zwart geld op te sporen? Zo ja, bent u bereid hier een groot project van maken? Zo neen, waarom niet? </vraag>
      <vraag nummer="4">Is de politie in staat om zo’n groot project op te zetten en uit te werken voor de behandeling van de begroting van Binnenlandse Zaken en Koninkrijksrelaties in oktober 2001? Bent u bereid de Tweede Kamer over de inhoud van het project vóór 1 oktober 2001 te informeren, zodat bij de begrotingsbehandeling dit grote project betrokken kan worden? </vraag>
      <vraag nummer="5">Deelt u de mening dat de recherchecapaciteit bij de Nederlandse politie en justitie onderbedeeld is? Zo ja, wat gaat u hieraan doen? Is het waar dat er bij de opsporingsdiensten te weinig kennis aanwezig is om de financiële criminaliteit te onderzoeken? Op welke wijze wordt er internationaal samengewerkt? Zo ja, wat gaat u hieraan doen en moet dit ook beter worden gecoördineerd en geïntensiveerd met het oog op januari 2002? </vraag>
      <vraag nummer="6">Betekent de terechte strafverhoging voor het opzettelijk uitgeven van vals geld en ook niet, dat het omzetten van de miljarden zwarte guldens een strafverhoging met zich zou moeten brengen? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-08-25" bron="Telegraaf">Telegraaf, 25 augustus 2000</noot>
         <noot nummer="2" datum="2000-02-12" bron="Elsevier ">Elsevier , 12 februari 2000</noot>
         <noot nummer="3" datum="1999-11-24" bron="Telegraaf">Telegraaf, 24 november 1999</noot>
         <noot nummer="4" datum="2000-05-15" bron="Telegraaf">Telegraaf, 15 mei 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja (met verwijzing naar mijn antwoord op uw vraag dd. 06-09-2000, Aanhangsel Handelingen nr. 47 vergaderjaar 2000–2001) </antwoord>
      <antwoord nummer="2">Voor beantwoording van uw vraag moet onderscheid worden gemaakt tussen de begrippen zwart geld en crimineel geld. Zwart geld is geld waarover ten onrechte geen belasting is betaald, crimineel geld is afkomstig uit misdrijven. Schattingen omtrent de voorraad zwart en crimineel geld zijn uit de aard der zaak moeilijk te geven. Uiteraard is het een taak van de overheid om zwart geld te bestrijden. Aan dit aspect zal zeker aandacht worden geschonken bij gelegenheid van invoering van de euro, zoals wordt toegelicht bij de beantwoording van vragen 3 en 4. </antwoord>
      <antwoord nummer="3 en 4">Mijn ambtgenoot van Financiën heeft uw Kamer per brief dd. 3 september jl. reeds geïnformeerd over de voorzieningen die getroffen zijn en nog zullen worden getroffen met betrekking tot de komst van de euro. Deze maatregelen zullen bij aanvang van de conversieperiode culmineren in het operationeel worden van een landelijke coördinatiestructuur welke, met gebruikmaking van de faciliteiten van het Nationaal Coördinatie Centrum van het ministerie van Binnenlandse Zaken en Koninkrijksrelaties, over het verloop zal waken. Het geheel draagt alle elementen in zich van het door U gesuggereerde project. Daarenboven heb ik een interdepartementale stuurgroep «Justitiële en politiële veiligheidsaspecten» ingesteld, onder leiding van de DG Rechtshandhaving. Bij de politie worden, onder leiding van een speciaal aangestelde projectleider in de persoon van een commissaris van politie, in een landelijke projectstructuur deelplannen uitgewerkt ten behoeve van de door de stuurgroep geformuleerde aandachtspunten. Voor de aanpak van witwassen tijdens de omwisselingsperiode zijn er zoals U bekend aparte indicatoren ontworpen, die aangeven welke ongebruikelijke transacties de meldende instanties (onder andere banken en andere financiële instellingen) aan het Meldpunt Ongebruikelijke Transacties (MOT) moeten melden. Het MOT heeft veel geïnvesteerd in voorlichting – onder andere door middel van het geven van fictieve voorbeelden – om de meldende instanties attent te maken op mogelijke pogingen om crimineel geld wit te wassen in het kader van de komst van de euro. Via de zogenaamde Hit and Run Money Laundering (HARM)-methode, waarmee sinds april jl. gericht op de euroconversie van start is gegaan, kan de politie gecoördineerd vanuit het Bureau politiële ondersteuning Landelijk Officier van Justitie Wet MOT (BLOM) snel reageren op verdachte transacties. Hiervoor is bij het BLOM 4 fte extra beschikbaar, bij de Dienst Recherche Onderzoeken (DRO) van het Korps Landelijke Politiediensten (KLPD) 12 fte en is nog eens 6 fte beschikbaar ten behoeve van extra observatiecapaciteit. Het gebruik van de HARM-methode heeft tot op heden geleid tot 26 concrete onderzoeken en inbeslagneming van circa 7,4 miljoen euro. </antwoord>
      <antwoord nummer="5">Zoals verwoord in de Nota Criminaliteitsbeheersing die uw Kamer juni jl. is toegezonden (TK 27 834, nrs. 1–2), is de capaciteit van de recherche bij de opsporing van misdaadgroepen een belangrijk punt van aandacht. De afgelopen jaren is reeds veel geïnvesteerd in het op peil brengen van de kennis op het gebied van financieel rechercheren bij politie en OM, door middel van het Project Financieel Rechercheren. Voor de euro-conversie zijn verschillende algemene en bijzondere maatregelen getroffen op het gebied van internationale samenwerking. De recent gestarte Dutch Financial Intelligence Unit (FIU)-desk waarin MOT en BLOM samenwerken, heeft voor het contact met buitenlandse meldpunten en opsporingsinstanties één duidelijk aanspreekpunt gecreëerd. Voorts wordt nog voor het einde van het jaar een pilot van het zogenaamde FIU-net operationeel. Met Engeland, Frankrijk, Luxemburg en Italië kan er via dit netwerk op volledig geautomatiseerde wijze uitwisseling van gegevens plaatsvinden. Hiermee lopen Nederland en deze landen vooruit op een aanpak in EU-verband terzake. Verder heeft het BLOM een projectliaison gestationeerd bij de counterpart binnen de Belgische Federale politie. Met Europol wordt in verschillend verband overleg gevoerd over de afstemming van bestrijding van grensoverschrijdende eurogerelateerde criminaliteit. </antwoord>
      <antwoord nummer="6">Witwassen van crimineel geld wordt thans nog langs de weg van helingbepalingen bestreden. Zoals bekend is er een aparte strafbaarstelling van het witwassen in voorbereiding (artt. 420 bis en 420 quater Sr.). Wat betreft het strafmaximum van die nieuwe strafbaarstelling is aansluiting gezocht bij het strafmaximum van de helingbepalingen. De strafverhoging van valsemunterij staat hier geheel los van en is in elk geval voor mij geen aanleiding om aan witwassen een hoger strafmaximum te verbinden. Ik verwijs in dit verband nog naar de Memorie van Toelichting bij het wetsvoorstel over witwassen, waarin ik uitvoerig uiteen heb gezet waarom er geen aanleiding is om witwassen zwaarder te bestraffen dan thans voorzien is in het wetsvoorstel. Het voorgaande neemt niet weg dat de officier van justitie, afhankelijk van de concrete omstandigheden van het geval, wèl kan besluiten om het misbruik van de invoering van de euro als een strafverzwarende omstandigheid te beschouwen, waarmee hij in zijn strafeis rekening houdt. </antwoord>
      <noten afkomstig="antwoord"/>
   </antwoorden>
</kvr>
