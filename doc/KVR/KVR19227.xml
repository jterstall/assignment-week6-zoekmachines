<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Dijsselbloem (beiden PvdA) aan de minister van Volkshuisvesting, Ruimtelijke Ordening en Milieubeheer over mogelijk gering bouwaantal van sociale huurwoningen op Vinex-locatie te Houten. (Ingezonden 10 december 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19227
</item>
         <item attribuut="Inhoud">Vragen naar aanleiding van de uitspraak van de Utrechtse professor Hooimeijer dat de gemeente Houten bewust of onbewust kansarmen en starters op de woningmarkt weert, door weinig sociale huurwoningen te bouwen in haar Vinex-locatie.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Woningwetwoningen</item>
         <item attribuut="Vindplaats">Kamervragen met antwoord 2003-2004, nr. 604, Tweede Kamer</item>
         <item attribuut="Vraagnr_bij_indiening">2030404600</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-01-13</item>
         <item attribuut="Datum_indiening">2003-12-10</item>
         <item attribuut="Document-id">KVR19227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1287" allpagenumbers="1287 1288" vetnummer="2030404600" code="0304tkkvr604" lopendefooter="Tweede Kamer, vergaderjaar 2003–2004, Aanhangsel" filenaam="KVR19227" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="604" onderwerp="" indiendatum="2003-12-10">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-01-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de uitspraak van de Utrechtse professor Hooimeijer <voetnoot nummer="1"/>dat de gemeente Houten bewust of onbewust kansarmen en starters op de woningmarkt weert, door weinig sociale huurwoningen te bouwen in haar Vinex-locatie? </vraag>
      <vraag nummer="2">Welk percentage van de nieuwe woningen in de Vinex-locaties van Houten zijn sociale huurwoningen en of sociale koopwoningen? Welk deel van deze sociale huurwoningen heeft een huur van minder dan 300 euro? </vraag>
      <vraag nummer="3">Welke afspraken zijn er in de regio Utrecht gemaakt om een goede spreiding van sociale woningen (gelet op het onderscheid tussen goedkope en dure sociale woningen) te realiseren, zodat in de hele regio er voldoende betaalbare woningen én diverse wijken worden gerealiseerd in alle gemeenten van deze regio? Welk percentage goedkope en dure sociale huurwoningen hebben de verschillende gemeenten van de regio Utrecht (Bestuur Regio Utrecht én Woerden)? Hoe zit het met de bouwplannen? Worden er voldoende huizen gebouwd voor starters op de woningmarkt? </vraag>
      <vraag nummer="4">Gaat u de gemeente Houten aanspreken op haar verantwoordelijkheid als randgemeente met weinig sociale huurwoningen, zoals u tijdens de Kamerbehandeling van de VROM-begroting op 13 november 2003, in uw streven naar diverse wijken, heeft gezegd te zullen doen bij dergelijke gemeenten? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-12-4" bron="Website van RTV Utrecht ( www.rtvutrecht.nl )">Website van RTV Utrecht ( www.rtvutrecht.nl ), 4 december 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb ook kennisgenomen van het weerwoord van wethouder De Jong van de gemeente Houten waarin deze de uitspraak van professor Hooimeijer bestrijdt met een verwijzing naar de afspraken die in de regio Utrecht zijn gemaakt over het aanbod van goedkope woningen. </antwoord>
      <antwoord nummer="2">In het Vinex-contract met het Rijk is opgenomen dat in de Vinex-locatie Houten-Zuid 6000 woningen worden gebouwd. Daarvan zijn er nu ongeveer 4300 gerealiseerd. Uit gegevens van de gemeente Houten blijkt dat van de gerealiseerde en in voorbereiding zijnde plannen 16,4% bestaat uit sociale huurwoningen, 15,2% met een huur tot € 440,– en 1,2% met een huur daarboven tot € 585,– per maand, prijspeil 2003. In Houten-Zuid worden ook koopwoningen gerealiseerd die bereikbaar zijn voor lagere en midden inkomensgroepen. Ca. 4% van het totale programma wordt gerealiseerd in een prijscategorie tot € 120 190,– en 14,5% in een prijscategorie tot € 136 580,– . Koopwoningen in de laagste prijscategorie worden door de gemeente Houten gerekend tot de sociale koopsector. Wanneer rekening wordt gehouden met de grens die voor de sociale koopsector is aangehouden in de Intentieafspraken Verstedelijking tot 2010 (nu € 143 500,–) valt dus 18,5% van de woningen in Houten-Zuid binnen deze sector. Geen van de nieuwe sociale huurwoningen heeft een huur van minder dan € 300,–. Sinds de bouw van deze woningen vanaf 1998 varieerden de aanvangshuren van € 307,– tot € 475,– per maand. </antwoord>
      <antwoord nummer="3" voetnoot="1">Als gevolg van ontwikkelingen op de regionale woningmarkt heeft het Bestuur Regio Utrecht (BRU) in 2001 het Regionaal Structuurplan (RSP) geactualiseerd. Doel daarvan was en is een evenwichtige spreiding van alle categorieën nieuw te bouwen huur- en koopwoningen over de hele Utrechtse regio te bereiken. Gemeenten hebben zich geconformeerd aan deze indicatieve verdeling. Zie hiervoor de onderstaande tabel. De daarin opgenomen prijsgrenzen zijn grenzen die het BRU hanteert. Deze komen redelijk overeen met die van het Rijk. De in het RSP van het BRU opgenomen woningbouwdifferentiatie is uitgangspunt voor de woningbouwplannen die tot 2005 worden gerealiseerd. Momenteel werkt het BRU aan het RSP voor de periode 2005–2015. Bij de vaststelling van de woningbouwdifferentiatie in dit RSP wordt rekening gehouden met de benodigde omvang van de voorraad betaalbare huurwoningen in de regio, de zogenaamde kernvoorraad (huur tot € 440,– per maand). Tabel 1: Differentiatie woningbouw BRU voor de periode 2001–2015 huur huur koop koop duur duur sociaal markt goed- koop middel- duur duur extra duur Prijsgrens in € <voetnoot nummer="1"/>&lt; 440 p.m. &gt; 440 p.m. 87 000- 125 000 125 000- 165 000 165 000- 236 000 &gt; 236 000 Vinex uitleg 20% 5% 20% 20% 17,5% 17,5% Overig RSP 20% 5% 20% 20% 17,5% 17,5% Vinex stedelijk geb. 15% 5% 20% 25% 17,5% 17,5% Bron: BRU 1. Prijspeil 2001 De beleidsambitie van het BRU is het handhaven van de bestaande omvang van de regionale kernvoorraad, maar deze waar nodig evenwichtiger te spreiden. Dit zal worden uitgewerkt in het kader van de uitvoeringsafspraken RSP. De bedoeling daarvan is dat er ook voldoende woningen worden gerealiseerd voor de starters op de woningmarkt. De gespannen situatie op de woningmarkt in de Utrechtse regio maakt echter dat er tekorten zijn in alle sectoren. Tabel 2 bevat een overzicht van de huidige woningvoorraad van de gemeenten in de regio Utrecht en de gemeente Woerden. De woningen in het bezit van de woningcorporaties zijn daarin uitgesplitst in de categorieën goedkoop, middelduur en duur. De cijfers zijn exclusief de wooneenheden in het bezit van de sociale verhuurders. Tabel 2: Woningbezit van corporaties* in gemeenten BRU en gemeente BRU en gemeente Woerden 2003 Goedkoop Middelduur Duur Sociale Woning- &lt; € 299 € 299-427 &gt; € 427 voorraad voorraad % abs % abs % abs % abs abs Bunnik 2,3% 127 11,0% 605 2,7% 149 16,0% 881 5516 De Bilt 7,7% 1401 13,6% 2479 5,5% 997 26,8% 4877 18227 Driebergen 4,9% 367 17,9% 1332 3,0% 220 25,8% 1919 7436 Houten 3,0% 412 23,1% 3149 7,2% 988 33,3% 4549 13661 IJsselstein 6,0% 775 19,8% 2539 2,0% 260 27,9% 3574 12832 Maarssen 4,0% 614 18,9% 2895 4,7% 714 27,5% 4223 15346 Nieuwegein 2,7% 696 25,7% 6560 6,3% 1622 34,7% 8878 25550 Utrecht 15,3% 17430 22,8% 25984 2,9% 3324 40,9% 46738 114154 Vianen 10,9% 820 21,0% 1580 1,2% 93 33,1% 2493 7527 Woerden 9,9% 1838 15,8% 2936 1,9% 362 27,6% 5136 18634 Zeist 8,8% 2237 22,7% 5758 3,9% 998 35,4% 8993 25390 Totaal 10,1% 26717 21,1% 55817 3,7% 9727 34,9% 92261 264273 Bron: jaarstukken toegelaten instellingen 2002. * exclusief wooneenheden en gemeentelijk woningbezit. </antwoord>
      <antwoord nummer="4">Nee. Uit de antwoorden op de vragen 2 en 3 en de daarin opgenomen voorraadgegevens van de gemeenten in de Utrechtse regio en de gemeente Woerden, blijkt de noodzaak daarvoor niet aanwezig. De voorraad sociale huurwoningen in de gemeente Houten ligt ruim boven 30% en wijkt daarmee niet sterk af van het gemiddelde van de regio. Zoals ik tijdens de Kamerbehandeling van de VROM-begroting heb aangegeven zal ik in het voorjaar van 2004 met de stedelijke regio’s woningbouwafspraken maken. Ik zal erop toezien dat het om regionaal afgestemde woningbouwprogramma’s gaat. Daarbij gaat het niet alleen om een goede regionale afstemming van de bouw van sociale huurwoningen en (dure) koopwoningen, maar zeker ook om een regionale afstemming van het nieuwbouwprogramma op de noodzakelijke herstructurering in een aantal wijken in de stad Utrecht en andere gemeenten. Van de BRU-regio heb ik vernomen dat de gewenste regionale afstemming een belangrijk uitgangspunt is bij de voorbereiding van het RSP voor de periode 2005–2015. </antwoord>
      <noten afkomstig="antwoord"/>
   </antwoorden>
</kvr>
