<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verspaget (PvdA) over kunstroof. (Ingezonden 18 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5372
</item>
         <item attribuut="Inhoud">Vragen over de illegale handel in gestolen cultureel erfgoed.</item>
         <item attribuut="Rubriek">Cultuur en taal (Overig) Strafrecht en strafprocesrecht (Misdrijven)</item>
         <item attribuut="Trefwoorden">Cultuur Diefstal</item>
         <item attribuut="Vindplaats">Kamervragen met antwoord 1996-1997, nr. 1605, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Verspaget</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-06-18</item>
         <item attribuut="Document-id">KVR5372</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3283" allpagenumbers="3283 3284" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1605" onderwerp="" indiendatum="1997-06-18">
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="1997-07-14">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretarissen van Financiën en van Onderwijs, Cultuur en Wetenschappen dhr</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft de douane onlangs beslag gelegd op een kist met maskers uit Afrika terwijl op de laadbrief «machineonderdelen» vermeld zou staan? Is de ambassade van het land van herkomst de mogelijkheid geboden de lading te inspecteren en teruggave te eisen? Zo neen, waarom niet? </vraag>
      <vraag nummer="2">Zijn onlangs bij een zending «handicrafts» uit India twee tempeldeuren aangetroffen die beide vallen onder de Indiase wet op het behoud van het cultureel erfgoed? Zijn deze cultuurgoederen inmiddels aan India teruggegeven? </vraag>
      <vraag nummer="3">Hoe beoordeelt u de recente kunstroof uit het Instituut van Nationale Musea in Kinshasa, waarbij aan de hand van catalogi handelaren uit Europa en de VS systematisch «bestellingen» uit dit Instituut zouden hebben gedaan? Heeft een vergelijkbare roof drie jaar geleden uit het Volkenkundig Museum van Ibadan in Nigeria plaatsgevonden? </vraag>
      <vraag nummer="4">Hebben deze berichten geleid tot een intensivering van douaneactiviteiten in Nederland en in andere Europese landen, gericht op controle van import van gestolen of illegaal verkregen cultuurgoederen? </vraag>
      <vraag nummer="5">Welke initiatieven hebt u genomen, in het kader van het voorzitterschap van de EU, om de EU-landen te stimuleren om de UNIDROIT-conventie te ratificeren en maatregelen te nemen om de handel in illegaal verkregen en gestolen kunst tegen te gaan, bijvoorbeeld door deze onder te brengen bij het gevecht tegen corruptie (de zogenaamde vierde «mand»)? </vraag>
      <vraag nummer="6">Op welke termijn kan de Kamer een voorstel ter ratificatie van UNIDROIT tegemoet zien? </vraag>
      <vraag nummer="7">Kunt u een overzicht verschaffen van de thans bekende gevallen van kunstroof uit ontwikkelingslanden over de afgelopen vijf jaar? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De douane heeft onlangs in Breda een zending aangetroffen bestaande uit cultuurgoederen uit de Democratische Republiek Congo (voormalig Zaïre). Deze zending bevat maskers, beeldjes, teltilia, een halssierraad waarschijnlijk van de Kuba en een waardigheidsstaf (ceremonieel wapen) van de Lwena. De zending was afkomstig uit Zambia en de goederen waren omschreven als «machineonderdelen». De politie heeft de goederen in beslag genomen voor nader onderzoek. De ambassade van de Democratische Republiek Congo heeft per brief van 17 juni jl. aan de officier van justitie in Breda gevraagd om teruggave van de goederen. </antwoord>
      <antwoord nummer="2">De douane in Rotterdam heeft in april van dit jaar een zending cultuurgoederen uit India aangetroffen. De zending bevat onder meer een aantal versierde en beschilderde onderdelen van een 17de–18de eeuwse houten (huis)kapel uit het gebied Rajasthan in Noord-West India en twee vroeg 19de eeuwse houten panelen uit het gebied Gujarat in West India of Rajasthan (Noord-West India). De goederen ten aanzien waarvan het vermoeden bestond dat zij zonder de vereiste vergunning waren geëxporteerd, zijn in opdracht van de officier van justitie ten behoeve van het onderzoek vervolgens door de douane in beslag genomen. Na afronding van dit onderzoek en een eventuele strafrechtelijke vervolging dient over de teruggave van de inbeslaggenomen goederen te worden beslist. Het is daarbij geenszins op voorhand zeker dat de goederen aan het land van herkomst kunnen worden teruggegeven. </antwoord>
      <antwoord nummer="3">Voor zover ons bekend is uit krantenberichten, is het Volkenkundig museum van Ibadan in Nigeria de afgelopen jaren enkele keren slachtoffer geweest van kunstroof. Diefstal van kunstvoorwerpen valt altijd te betreuren, of die diefstal nu in Kinshasa, Nigeria of waar dan ook ter wereld plaatsvindt. Van «systematische bestellingen» van handelaren is ons echter niets bekend. </antwoord>
      <antwoord nummer="4">De Nederlandse douane heeft sinds de ondertekening van het Unidroit-verdrag werkafspraken met de Inspectie Cultuurbezit omtrent de controle op de invoer van gestolen of illegaal geëxporteerde cultuurgoederen en de overdracht daarvan aan de politie bij het vermoeden van een strafbaar feit. De douanecontrole is mede hierdoor geïntensiveerd. Ons is niet bekend hoe andere landen hier mee omgaan. </antwoord>
      <antwoord nummer="5" voetnoot="1">Per brief van 10 december jl. hebben wij vragen beantwoord over het Verdrag inzake gestolen of onrechtmatig uitgevoerde cultuurgoederen <voetnoot nummer="1"/>. Zoals in antwoord op de destijds gestelde kamervraag 5 is aangekondigd, zijn de stand van zaken en de voornemens betreffende de ondertekening en ratificatie van het verdrag aan de orde gesteld in het kader van de Raad van Cultuurministers. Over het nemen van nadere maatregelen om de handel in illegaal verkregen en gestolen kunst tegen te gaan, is niet gesproken. </antwoord>
      <antwoord nummer="6" voetnoot="2">In mijn brief aan de voorzitter van de vaste commissie voor Justitie van de Tweede Kamer van 25 juni 1997 <voetnoot nummer="2"/>heb ik gewezen op het ontbreken van een toelichtend rapport bij het verdrag en de wenselijkheid van bespreking van de afstemming van het ratificatieproces van de lidstaten met het oog op de effectiviteit van het verdrag binnen de Europese gemeenschap. Over de termijn waarbinnen een voorstel tot ratificatie tegemoet kan worden gezien, kan ik, gelet op het bovenstaande, geen uitspraak doen. </antwoord>
      <antwoord nummer="7">Nee. Op dit moment bestaat er geen internationaal overzicht. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 000 VI" documentnummer="32">Kamerstuk 25 000 VI, nr. 32</noot>
         <noot nummer="2">Just-97-554</noot>
      </noten>
   </antwoorden>
</kvr>
