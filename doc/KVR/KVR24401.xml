<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit (SP), Klaas de Vries (PvdA), Huizinga-Heringa (ChristenUnie) en Vos (GroenLinks) aan de minister voor Vreemdelingenzaken en Integratie over de rol van ambassades bij het terugkeerbeleid. (Ingezonden 18 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24401
</item>
         <item attribuut="Inhoud">Vragen over de dienstverlening van onder andere ambassades en de IND bij de terugkeerprocedure van uitgeprocedeerde asielzoekers.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2005-2006, nr. 437, Tweede Kamer</item>
         <item attribuut="Vraagnr_bij_indiening">2050601790</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
            <persoon partij="PvdA">Klaas de Vries</persoon>
            <persoon partij="ChristenUnie">Huizinga-Heringa</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-11-30</item>
         <item attribuut="Datum_indiening">2005-10-18</item>
         <item attribuut="Document-id">KVR24401</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="937" allpagenumbers="937 938" vetnummer="2050601790" code="0506tkkvr437" lopendefooter="Tweede Kamer, vergaderjaar 2005–2006, Aanhangsel" filenaam="KVR24401" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="437" onderwerp="" indiendatum="2005-10-18">
         <vrager partij="SP" oorsprong="parlement">De Wit</vrager>
         <vrager partij="PvdA" oorsprong="parlement">Klaas de Vries</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="30 november 2005), zie ook Aanhangsel Handelingen nr.322, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wordt aan uitgeprocedeerde asielzoekers die beginnen aan hun terugkeertraject precies duidelijk gemaakt welke papieren zij nodig hebben voor terugkeer naar het land van herkomst? Is het in dit verband van belang dat er openheid wordt gegeven over de afspraken die er tussen Nederland en het land van herkomst bestaan over de voorwaarden waaronder eigen onderdanen worden teruggenomen? Is de minister bereid om per land waarmee Nederland een terugkeerovereenkomst heeft, deze voorwaarden openbaar te maken? Zo neen, waarom niet? </vraag>
      <vraag nummer="2">Gaat de IND altijd in op verzoeken van uitgeprocedeerde asielzoekers om te assisteren en te bemiddelen in het contact met de diplomatieke vertegenwoordiging van het land van herkomst? Zo neen, in welke gevallen gebeurt dit niet? Waarom niet? </vraag>
      <vraag nummer="3">Gaat de IND altijd in op verzoeken van uitgeprocedeerde asielzoekers om presentatie bij de diplomatieke vertegenwoordiging van het land van herkomst? Zo neen, in welke gevallen gebeurt dit niet? Waarom niet? </vraag>
      <vraag nummer="4">Als een IND-medewerker een asielzoeker presenteert op een ambassade, worden de uitkomsten van die presentatie dan standaard schriftelijk aan de betrokken asielzoeker gemeld? Zo neen, waarom niet? </vraag>
      <vraag nummer="5">Is de IND op de hoogte van de doorlooptijden van de verschillende ambassades bij het afgeven van papieren? Wordt op tijd opgemerkt wanneer ambassades om praktische of politieke redenen (tijdelijk) geen papieren verstrekken en wordt daar bij de beoordeling van de vraag of de asielzoeker voldoende meewerkt aan terugkeer rekening mee gehouden? </vraag>
      <vraag nummer="6">Wordt er in het project Terugkeer rekening gehouden met het bestaan van wachtlijsten voor het verkrijgen van terugkeerpapieren? Hoe wordt, bijvoorbeeld, rekening gehouden met de wachtlijst van vijfhonderd personen voor een laissez-passer voor Angola, waarvan het bestaan bekend is bij het IOM? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Tijdens de terugkeergesprekken met zowel de Immigratie- en Naturalisatiedienst (IND) als het Centraal Orgaan opvang Asielzoekers (COA) wordt de uitgeprocedeerde asielzoekers verteld welke stappen zij dienen te nemen teneinde hun terugkeer te realiseren.Indien een vreemdeling niet meer beschikt over een geldig reisdocument, dient voor het bewerkstelligen van de terugkeer een nieuw dan wel vervangend reisdocument te worden aangevraagd bij de diplomatieke vertegenwoordiging van het land van herkomst.Van die zijde zal worden meegedeeld welke gegevens de vreemdeling dient te verschaffen teneinde in het bezit gesteld te worden van een (vervangend) reisdocument. Volledigheidshalve merk ik op dat landen van herkomst geen voorwaarden aan terugkeer van eigen onderdanen stellen, immers ieder land is verplicht haar eigen onderdanen terug te nemen.In Memoranda of Understanding (MoU’s) staat bovendien niet aangegeven welke papieren er mogelijk nodig zijn voordat een diplomatieke vertegenwoordiging over gaat tot afgifte van (vervangende) reisdocumenten.Aan deze werkwijze liggen geen afspraken tussen de diplomatieke vertegenwoordigingen en de Nederlandse overheid ten grondslag. Voor zover gedoeld wordt op een openbaarmaking van MoU’s met landen van herkomst wordt verwezen naar een eerdere beantwoording van de vragen van de leden De Wit (SP), De Vries (PvdA), Lambrechts (D66), Vos (GroenLinks) en Huizinga-Heringa (ChristenUnie) over de afspraken tussen Nederland en de Democratische Republiek Congo over terugkeer van uitgeprocedeerde asielzoekers (Aanhangsel Handelingen nr.949, vergaderjaar 2004–2005).In bedoelde beantwoording wordt tevens een toelichting gegeven op de van kracht zijnde (openbare) terug- en overnameverdragen. </antwoord>
      <antwoord nummer="2 en 3">Uitgangspunt van de Vreemdelingenwet is dat de uitgeprocedeerde asielzoeker een eigen verantwoordelijkheid heeft om Nederland binnen de daarvoor gestelde termijn zelfstandig te verlaten.Wanneer een vreemdeling niet beschikt over een geldig reisdocument, dient hij hiervoor tijdig zelf te zorgen.Hiertoe kan de vreemdeling zich wenden tot zijn eigen diplomatieke vertegenwoordiging.Indien de vreemdeling deze stap heeft ondernomen en stelt dat het niet is gelukt om vervangende reisdocumenten te verkrijgen, kan de vreemdeling de IND om assistentie en bemiddeling verzoeken bij de contacten met en/of een eventuele presentatie bij de verantwoordelijke diplomatieke vertegenwoordiging. Dergelijke verzoeken zullen door de IND gehonoreerd worden. Volledigheidshalve wordt opgemerkt dat dit in de praktijk betekent dat de vreemdeling na een dergelijk bemiddelingsverzoek verzocht zal worden om bij de vreemdelingenpolitie een aanvraag van een laissez-passer in te dienen. Een dergelijke aanvraag dient als startpunt voor de bemiddelingsprocedure bij de IND. </antwoord>
      <antwoord nummer="4">Het resultaat van een presentatie wordt door de IND schriftelijk meegedeeld aan de dienst die het verzoek om afgifte van een laissez-passer heeft ingediend, de vreemdelingenpolitie of de Koninklijke Marechaussee.De vreemdeling wordt met betrekking tot het resultaat van de presentatie door de betreffende dienst geïnformeerd, hetzij schriftelijk dan wel mondeling, en dus niet door de IND. </antwoord>
      <antwoord nummer="5">Doorlooptijden bij diplomatieke vertegenwoordigingen inzake de afgifte van (vervangende) reisdocumenten worden zeer beïnvloed door de vreemdeling en de door hem verstrekte gegevens en overgelegde documenten. Indien een vreemdeling de juiste persoonsgegevens en de door zijn autoriteiten verlangde (identiteits- en nationaliteits) documenten verstrekt, zal dit de afgifte van een (vervangend) reisdocument zeer bespoedigen. Door de IND wordt opgemerkt wanneer diplomatieke vertegenwoordigingen (tijdelijk) geen papieren verstrekken.In deze situaties spant de IND zich in om de oorzaken hiervan weg te nemen.In het terugkeertraject wordt in beginsel hier geen rekening mee gehouden. Volledigheidshalve verwijs ik naar mijn eerdere beantwoording van de vragen van het lid De Vries (PvdA) (Aanhangsel Handelingen nr.1980, vergaderjaar 2004–2005) inzake de uitvoering van een door de Kamer aangenomen motie 915. </antwoord>
      <antwoord nummer="6">Onder verwijzing naar het antwoord op vraag 5 merk ik op dat ook binnen het project Terugkeer in beginsel geen rekening wordt gehouden met het bestaan van wachtlijsten voor het verkrijgen van (vervangende) reisdocumenten.Wel is het mogelijk dat een vreemdeling later het project en de daaraan verbonden facilitering instroomt. </antwoord>
      <noten afkomstig="antwoord"/>
   </antwoorden>
</kvr>
