<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Santi (PvdA) aan de staatssecretaris en de minister van Justitie over voogdij ondanks een valse geboorteaangifte. (Ingezonden 1 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13313
</item>
         <item attribuut="Inhoud">Vragen over de beslissing van de Arrondissementsrechtbank in Den Bosch om adoptie uit te spreken, ondanks dat valse geboorteaangifte was gedaan. Naar aanleiding van de valse aangifte heeft het Openbaar Ministerie een transactie aangeboden om vervolging te voorkomen (Brabants Dagblad, 20 januari en 24 januari 2001).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Criminaliteit en openbare orde (Persoonsregistratie en identificatie) Welzijn (Jeugdigen)</item>
         <item attribuut="Trefwoorden">Adoptie Persoonsregistratie Rechtspraak</item>
         <item attribuut="Vindplaats">Kamervragen met antwoord 2000-2001, nr. 864, Tweede Kamer</item>
         <item attribuut="Vraagnr_bij_indiening">2000105740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Santi</persoon>
         </item>
         <item attribuut="Datum_reaktie">2001-03-14</item>
         <item attribuut="Datum_indiening">2001-02-01</item>
         <item attribuut="Document-id">KVR13313</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1791" allpagenumbers="1791 1792" vetnummer="2000105740" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13313" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="864" onderwerp="" indiendatum="2001-02-1">
         <vrager partij="PvdA" oorsprong="parlement">Santi</vrager>
         <vraagt-aan>de staatssecretaris en de minister van Justitie</vraagt-aan>
      </vraagdata>
      <antwoorddata antwoorddatum="14 maart 2001). Zie Aanhangsel Handelingen nr. 744, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de artikelen in het Brabants Dagblad <voetnoot nummer="1"/>over een echtpaar dat voogdij krijgt ondanks een valse geboorteaangifte? </vraag>
      <vraag nummer="2">Bent u bekend met de in het krantenartikel genoemde uitspraak van de Arrondissementsrechtbank te ’s-Hertogenbosch van 23 januari 2001, waarbij ondanks een valse aangifte van geboorte de adoptie werd uitgesproken? </vraag>
      <vraag nummer="3">Bent u van mening dat onderhavige uitspraak van de Rechtbank te ’s-Hertogenbosch een ongewenst precedent zal scheppen voor personen die met dezelfde adoptieproblemen te kampen hebben? Is deze uitspraak in lijn met overige jurisprudentie? </vraag>
      <vraag nummer="4">Zijn u meerdere gevallen bekend van valse aangiften? </vraag>
      <vraag nummer="5">Bent u bereid maatregelen te treffen om valse geboorteaangiften te voorkomen? Zo ja, welke? </vraag>
      <vraag nummer="6">Is het waar dat de valse geboorteaangifte niet heeft geleid tot een strafzaak en dat het Openbaar Ministerie te ’s-Hertogenbosch een transactie heeft aangeboden om vervolging te voorkomen? Hoe hoog was het transactiebedrag? </vraag>
      <vraag nummer="7">Waarom is in deze zaak van vervolging afgezien? Vindt u het gewenst dat in zaken waarbij een valse geboorteaangifte wordt gedaan wordt afgezien van strafvervolging? Zo neen, bent u bereid hierover het Openbaar Ministerie (nader) te instrueren? </vraag>
      <noten afkomstig="vraag">
         <noot nummer="1" datum="2001-01-24" bron="Brabants Dagblad, 20 januari jl. en">Brabants Dagblad, 20 januari jl. en, 24 januari 2001</noot>
      </noten>
   </vragen>
   <antwoorden aantal="6">
      <antwoord nummer="1">Van de publicaties in het Eindhovens Dagblad van 20 januari en het Brabants Dagblad van 24 januari jl. heb ik kennis genomen. </antwoord>
      <antwoord nummer="2">Ja. </antwoord>
      <antwoord nummer="3">De adoptie-uitspraak van de rechtbank te ’s-Hertogenbosch ligt in het verlengde van de uitspraak van de Hoge Raad van 1 december 2000, RvdW 2000, nr. 239, inzake de voogdij over het kind. De Hoge Raad heeft beslist dat de rechtbank in de uitspraak waartegen beroep in cassatie is ingesteld, een juiste maatstaf heeft gehanteerd bij de beoordeling van de vraag of toekenning van de voogdij aan het echtpaar in het belang van het kind was, hoezeer het echtpaar ook laakbaar had gehandeld. In de adoptie-uitspraak heeft de rechtbank vervolgens, overeenkomstig artikel 228 van Boek 1 van het Burgerlijk Wetboek, vastgesteld dat de adoptie in het kennelijk belang van het kind is en dat aan de voorwaarden voor adoptie, gesteld in artikel 228 van Boek 1 van het Burgerlijk Wetboek is voldaan. Het ongewenste precedent waarvan de vraagsteller spreekt, is naar mijn mening niet gelegen in de genoemde rechterlijke uitspraken waarin, zoals de wet dit voorschrijft, het belang van het betrokken kind voorop heeft gestaan. Het is gelegen in het feit dat de betrokken echtelieden zich door middel van een valse geboorteaangifte de nodige bescheiden hebben verschaft om een buitenlands kind met het oog op opneming in hun gezin naar Nederland over te brengen. Aldus is gehandeld in strijd met wettelijke regels die de interlandelijke adoptie met een aantal materiële en procedurele waarborgen beogen te omgeven. Er zijn mij geen voorbeelden bekend van voogdij- of adoptieuitspraken in identieke gevallen. Het valt echter niet uit te sluiten dat dergelijke gevallen zich hebben voorgedaan, aangezien het mogelijk is dat een valse geboorteaangifte niet aan het licht treedt. </antwoord>
      <antwoord nummer="4">Nee. </antwoord>
      <antwoord nummer="5">Er zijn reeds specifieke maatregelen getroffen ter voorkoming van valse geboorteaangiften in het kader van de herziening van de regelgeving inzake de burgerlijke stand die op 1 januari 1995 in werking is getreden, door invoering van artikel 19e, achtste lid, van Boek 1 van het Burgerlijk Wetboek. Deze bepaling houdt in dat de ambtenaar van de burgerlijke stand ter gelegenheid van de geboorteaangifte van een kind zich door degene die aangifte van de geboorte doet een verklaring kan laten overleggen van de arts of verloskundige die bij de geboorte aanwezig was, inhoudende dat het kind geboren is uit de als moeder opgegeven persoon. Indien het kind geboren is buiten de aanwezigheid van een arts of verloskundige, wordt de verklaring door een arts of verloskundige nadien opgemaakt. Over de toepassing van deze bepaling zijn bij de invoering ervan beleidsrichtlijnen gestuurd aan de ambtenaren van de burgerlijke stand. De ambtenaar van de burgerlijke stand zal om een dergelijke verklaring vragen als hij twijfel heeft omtrent hetgeen de aangever hem bij de geboorteaangifte van het kind meedeelt. In dit verband wijs ik ook op artikel 18, tweede lid, van Boek 1 van het Burgerlijk Wetboek dat de ambtenaar van de burgerlijke stand het recht geeft om ten behoeve van het opmaken van een akte van de burgerlijke stand, naast de daarvoor in de wet voorgeschreven stukken, tevens die bescheiden te verlangen die hij nodig acht voor het opmaken van de akte in kwestie. Zulks betekent dat hij naast de verklaring van de arts of verloskundige aanvullende stukken kan vragen. Overigens plegen ziekenhuizen aan degene die geboorteaangifte gaat doen – dat zal in het algemeen de vader van het kind zijn – een korte verklaring mee te geven met gegevens over het kind dat in het desbetreffende ziekenhuis is geboren. In het geval van een thuisbevalling pleegt de verloskundige op gelijke wijze te handelen. Een dergelijke verklaring wordt dan bij de geboorteaangifte overgelegd aan de ambtenaar van de burgerlijke stand. Gelet op de ernst van de onderhavige zaak, zal ik de onderhavige problematiek nogmaals door middel van een circulaire onder de aandacht van de ambtenaren van de burgerlijke stand brengen, teneinde te bevorderen dat zij alert optreden. Voorts heb ik contact gelegd met de Koninklijke Nederlandsche Maatschappij tot bevordering der Geneeskunst (KNMG) teneinde overleg te plegen over een mogelijke verplichting voor artsen en verloskundigen om in alle gevallen een verklaring als bedoeld in artikel 19e, achtste lid, van Boek 1 van het Burgerlijk Wetboek af te geven. </antwoord>
      <antwoord nummer="6 en 7">In februari 1998 is een strafrechtelijk onderzoek gestart naar de aangifte door een Brabants echtpaar van een niet plaatsgevonden geboorte van een dochter. Ook is onderzocht op welke wijze het meisje, waarover de voogdij is verkregen door het Brabants echtpaar, bij hen terecht is gekomen. Dit strafrechtelijk onderzoek heeft geleid tot een kennisgeving van verdere vervolging tegen het echtpaar. De echtelieden zijn gedagvaard voor de politierechter ter zake overtreding van artikel 227 van het Wetboek van Strafrecht (het valselijk doen opmaken van een authentieke akte). Ook is door de officier van justitie in Den Bosch, in overleg met de parketleiding, aan elk van de echtelieden een transactie aangeboden van f 750,– waarmee strafvervolging kon worden voorkomen. Vóór de zitting van de politierechter zijn de aangeboden transacties betaald, waarna de dagvaardingen zijn ingetrokken. Van andere feiten kon het echtpaar geen strafrechtelijk verwijt worden gemaakt, onder meer niet omdat onderzoek naar de wijze waarop het kind bij het echtpaar terecht is gekomen geen duidelijkheid heeft gebracht. Bij het aanbieden van de transactie is overwogen dat enerzijds sprake is van verwijtbaar handelen en eigenrichting, maar dat anderzijds de omstandigheden waaronder de feiten zijn gepleegd en de persoonlijke omstandigheden van de verdachten niet noodzaakten tot optreden met grote strengheid. Onder die omstandigheden zijn door het parket begrepen dat de echtelieden gehandeld hebben vanuit een nadrukkelijke kinderwens die niet (meer) langs legale weg kon worden gerealiseerd, dat verdachten niet eerder met politie en justitie in aanraking waren geweest en dat zij inmiddels door de rechtbank, overtuigd dat het meisje door het echtpaar uitstekend werd verzorgd, belast waren met de voogdij over het meisje. In de afweging tussen de ernst van het onderliggende strafbare feit, het motief van waaruit door het echtpaar gehandeld is en de uiteindelijk ontstane situatie waarin het kind goed wordt verzorgd, heeft het parket Den Bosch sterk rekening gehouden met de omstandigheden in dit individuele geval. Ik ben van oordeel dat de ernst van het strafbare feit, en daarmee verband houdend de generale preventie, bij de gekozen wijze van afdoening onderbelicht is gebleven. Het zou mijn voorkeur hebben gehad indien deze zaak aan de rechter zou zijn voorgelegd. Voor een instructie aan het Openbaar Ministerie zie ik, gelet op het bijzondere karakter van deze strafzaak, geen aanleiding. </antwoord>
      <noten afkomstig="antwoord"/>
   </antwoorden>
</kvr>
