<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de behandeling en bejegening van personen die op grond van de «slikkerscriteria» worden aangemerkt als verdacht van het slikken van bolletjes. (Ingezonden 6 januari 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22230
</item>
         <item attribuut="Inhoud">Vragen over de aanhouding en bejegening van de onschuldige mevrouw Z. op Schiphol op verdenking van drugsmokkel ('bolletjesslikken'), onder andere naar aanleiding van berichten in Trouw en het Noord Hollands Dagblad.</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Drugsbestrijding Opsporingen</item>
         <item attribuut="Vindplaats">Kamervragen met antwoord 2004-2005, nr. 925, Tweede Kamer</item>
         <item attribuut="Vraagnr_bij_indiening">2040506040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-02-14</item>
         <item attribuut="Datum_indiening">2005-01-06</item>
         <item attribuut="Document-id">KVR22230</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1963" allpagenumbers="1963 1964 1965" vetnummer="2040506040" code="0405tkkvr925" lopendefooter="Tweede Kamer, vergaderjaar 2004–2005, Aanhangsel" filenaam="KVR22230" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="925" onderwerp="" indiendatum="2005-01-6">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="14 februari 2005), zie ook Aanhangsel Handelingen nr. 850, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met de aanhouding van mevrouw Z. op 15 december 2004 op de luchthaven Schiphol, op verdenking van drugssmokkel (bolletjesslikken)? <voetnoot nummer="1"/>
      </vraag>
      <vraag nummer="2" voetnoot="2">Is het waar dat mevrouw Z., ondanks haar onmiddellijk getoonde bereidwilligheid om een bodyscan te laten maken, gedurende de hele dag is vastgehouden, waarbij zij haar eigen kleding moest omruilen voor een door de marechaussee verstrekt trainingspak, en gedurende enkele uren in een cel is opgesloten? Is het waar dat de marechaussee en/of medewerkers van de douane niet de moeite hebben genomen om degene die mevrouw Z. op Schiphol kwam afhalen over haar aanhouding te informeren? Is het waar dat aan mevrouw Z. niet de mogelijkheid is geboden om haar familie telefonisch te informeren over haar aanhouding? Is het waar dat aan mevrouw Z. vóórdat de bodyscan werd gemaakt al werd medegedeeld dat haar gegevens op een zwarte lijst van KLM, SLM en DCA werden gezet? Is het waar dat mevrouw Z., toen na bestudering van de van haar gemaakte bodyscan bleek dat zij géén bolletjes had geslikt, buiten Schiphol Plaza is afgezet, zonder dat haar verdere hulp is geboden om naar huis te komen? Is het waar dat mevrouw Z. geen excuses zijn gemaakt voor haar onterechte aanhouding, noch haar is aangeboden de schade aan haar bij aanhouding afgenomen sieraden te vergoeden? <voetnoot nummer="2"/>
      </vraag>
      <vraag nummer="3">Is het waar dat de behandeling van mevrouw Z., zoals in de bovenstaande vraag is beschreven, geen uitzondering is, maar regel, in die zin dat iedere passagier die van bolletjesslikken wordt verdacht op een dergelijke manier behandeld wordt? Zo neen, op welke punten wijkt de normaal te volgen procedure af van de ervaringen van mevrouw Z.? </vraag>
      <vraag nummer="4">Hoe lang moet een persoon, die verdacht wordt van het slikken van drugsbolletjes en die bereidheid toont tot het laten maken van een bodyscan, gemiddeld wachten tot een dergelijke scan gemaakt wordt? Hoe lang wordt een onschuldige arrestant gemiddeld vastgehouden op Schiphol? Vindt u deze tijden aanvaardbaar? Zo neen, wat gaat u eraan doen om deze tijden te bekorten? </vraag>
      <vraag nummer="5" voetnoot="3">Bent u bekend met de berichten <voetnoot nummer="3"/>over de behandeling van onschuldige arrestanten op Schiphol? Wat is uw reactie op deze berichten en op de klacht die door strafadvocaat J. Gaasbeek over de behandeling van deze mensen bij de Raad voor Strafrechtstoepassing en Jeugdbescherming is ingediend? </vraag>
      <vraag nummer="6">Deelt u de mening dat bij het uitvoeren van een zogenaamde 100%-controle, waar de kans aanzienlijk is dat onschuldige personen worden aangehouden, de grootst mogelijke zorgvuldigheid in acht dient te worden genomen, om het ongemak voor de betrokken onschuldige arrestanten zoveel mogelijk te beperken? Deelt u tevens de mening dat personen die in het kader van een dergelijke controle worden aangehouden, uitdrukkelijk als onschuldigen behandeld moeten worden, totdat het tegendeel onomstotelijk blijkt? Zo neen, waarom niet? </vraag>
      <vraag nummer="7">Deelt u de mening dat de in de vorige vraag genoemde zorgvuldigheid in ieder geval met zich meebrengt dat om onnodige ongerustheid te voorkomen, familieleden of kennissen geïnformeerd worden over de aanhouding van de personen op wie zij wachten, dat voordat er sprake is van vastgestelde schuld geen persoonsgegevens op een zwarte lijst worden geplaatst, dat aan personen die onschuldig blijken, assistentie wordt geboden om naar huis te komen en dat een excuusbrief wordt verstrekt voor het ondergane ongemak? Zo neen, waarom niet? </vraag>
      <vraag nummer="8">Worden alle personen van wie wordt vastgesteld dat zij ten onrechte verdacht werden van drugssmokkel, onmiddellijk afgevoerd van de zwarte lijst van de luchtvaartmaatschappijen KLM, SLM en DCA? Krijgen ten onrechte verdachte personen hiervan een schriftelijk bewijs? Zo neen, waarom niet? Zo neen, bent u bereid hierin verandering te brengen? Bent u bereid om maatregelen te treffen om te voorkomen dat in de toekomst onschuldige personen op de zwarte lijst terechtkomen? Zo neen, waarom niet? </vraag>
      <vraag nummer="9">Welke maatregelen gaat u treffen om ervoor te zorgen dat 100%-controles zó worden uitgevoerd, dat het ongemak dat onschuldigen daarvan hebben te ondervinden tot een minimum beperkt blijft? </vraag>
      <vraag nummer="10">Welke compensatie biedt u aan personen die door een achteraf onterecht gebleken aanhouding materiële dan wel immateriële schade hebben geleden? </vraag>
      <noten afkomstig="vraag">
         <noot nummer="1">Mutatienummer PL278C/04-114975</noot>
         <noot nummer="2">Zie fouilleringlijst bij mutatienummer PL278C/04-114975</noot>
         <noot nummer="3" datum="2005-01-3" bron="Trouw, 31 december 2004 en Noord Hollands Dagblad">Trouw, 31 december 2004 en Noord Hollands Dagblad, 3 januari 2005</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Mevrouw Z. is op 15 december 2004 vanwege vermoedelijke overtreding van artikel 2 ABC opiumwet aangehouden. Bij aanhouding op grond van het vermoedelijk slikken van verdovende middelen wordt aan de verdachte gevraagd of hij/zij vrijwillig mee wil werken aan een onderzoek door middel van een bodyscan. Dit is ook bij mevrouw Z. gebeurd. In afwachting van een verpleegkundige die de bodyscan moet bedienen, is mevrouw Z. zoals gebruikelijk is bij een in verzekering gestelde verdachte, in een cel geplaatst. Het detentiecentrum waar mevrouw Z. op dat moment verbleef, is geen gewone penitentiaire inrichting doch een noodvoorziening. Daarbij is haar, conform de daarvoor geldende regelgeving, door het personeel een trainingspak uitgereikt. Conform het gestelde in artikel 27 van de ambtsinstructie voor de Politie, de Koninklijke Marechaussee en de buitengewoon opsporingsambtenaar, is het gebruikelijk dat derden slechts op verzoek van de ingeslotene, indien deze meerderjarig is, op de hoogte worden gebracht van een aanhouding. In het geval de ingeslotene minderjarig is doet de ambtenaar dit uit eigen beweging. Het is, naar nu blijkt, mevrouw Z. ten onrechte verboden te bellen. Bij binnenkomst behoort het immers zo te zijn dat ieder een belkaart krijgt uitgereikt en dat men op door de instelling vast te stellen tijden in de gelegenheid wordt gesteld om te bellen. Een uitzondering op deze regel is het gestelde artikel 62 van het Wetboek van Strafvordering, hiervan was echter geen sprake. Het is mogelijk dat aan mevrouw Z., nadat zij in verzekering was gesteld, de zogenaamde flyer is uitgereikt waarop wordt vermeld dat de persoonsgegevens op de zwarte lijst zullen worden gezet. Het daadwerkelijk op de zwarte lijst plaatsen van personen gebeurt echter alleen als vaststaat dat inderdaad verdovende middelen zijn aangetroffen. Mevrouw Z. is dus niet op deze lijst geplaatst. Over deze procedure kan worden opgemerkt dat momenteel wordt onderzocht of de tekst op de flyer, alsmede het moment van uitreiking, moeten worden aangepast. Heengezonden personen worden in de regel vanuit het detentiecentrum op Schiphol/Oost teruggebracht naar Schiphol-Centrum, omdat daar alle vormen van publiekelijk transport aanwezig zijn. Er zijn aan mevrouw Z. geen excuses gemaakt omdat het niet aan de individuele ambtenaar is om heengezonden verdachten excuus te maken of aan te bieden om eventueel gelede schade te vergoeden. Hiervoor is een reguliere klachtenregeling van kracht. De schade aan de armband van mevrouw Z. staat wel vermeld in het Basis Politie Systeem met als melding dat mevrouw Z. de beschadiging opmerkte toen zij haar armband moest inleveren om deze te deponeren in haar fouilleringszak. </antwoord>
      <antwoord nummer="3">Zoals uit het antwoord op vraag 2 blijkt, is de behandeling van mevrouw Z. (deels) afwijkend van de normaal gehanteerde procedure. </antwoord>
      <antwoord nummer="4">Dit is afhankelijk van de beschikbaarheid van een verpleegkundige die in staat is de bodyscan te bedienen. Hierover zijn geen tijden afgesproken anders dan zo snel als mogelijk. Op het moment dat er geen redelijk vermoeden meer bestaat dat een arrestant een strafbaar feit heeft gepleegd, wordt hij zo snel als redelijkerwijs mogelijk is, heengezonden. Indien een aanhouding heeft plaatsgevonden op grond van het vermoeden dat een reiziger bolletjes cocaïne heeft geslikt, ontvalt de grondslag voor de aanhouding echter pas op het moment dat de uitslag van de röntgenfoto bekend is, dan wel indien is gebleken dat de reiziger geen bolletjes heeft afgescheiden. Gemiddeld duurt een dergelijke aanhouding enkele uren. Er vindt thans door een gezamenlijke werkgroep een onderzoek plaats naar de mogelijkheden om de genoemde wachttijden terug te brengen. </antwoord>
      <antwoord nummer="5">Ik ben bekend met deze berichten. Indien er een redelijk vermoeden bestaat dat een persoon zich schuldig heeft gemaakt aan een strafbaar feit, kan die persoon bij het bestaan van ernstige bezwaren worden onderworpen aan een onderzoek aan zijn lichaam of kleding. Deze bevoegdheid is ook van toepassing op personen die verdacht worden van het slikken van bolletjes cocaïne. Wat betreft de bij de Raad voor Strafrechtstoepassing en Jeugdbescherming ingediende klacht kan ik geen inhoudelijk oordeel geven, aangezien de RSJ nog geen uitspraak heeft gedaan. </antwoord>
      <antwoord nummer="6">Ik deel de mening dat bij de aanhouding van personen de grootst mogelijke zorgvuldigheid in acht dient te worden genomen. Dit is niet anders bij personen die worden verdacht van de invoer van drugs. Alleen bij het bestaan van een verdenking omdat een persoon voldoet aan de zogenaamde slikkerscriteria, wordt overgegaan tot aanhouding. Het uitgangspunt van het strafrecht, dat iemand onschuldig is totdat hij wordt veroordeeld, is vanzelfsprekend ook van toepassing op verdachten van drugsmokkel. </antwoord>
      <antwoord nummer="7 en 8">Zoals reeds is gesteld in antwoord op vraag 2 wordt niemand op de zwarte lijst geplaatst voordat er met zekerheid is vastgesteld dat betrokkene inderdaad verdovende middelen met zich heeft meegevoerd. Plaatsing op de zwarte lijst geschiedt immers pas als er bij de desbetreffende personen daadwerkelijk verdovende middelen zijn aangetroffen, dan wel als de personen voor het transport, invoer of bezit van drugs zijn veroordeeld. Reisgenoten bij wie verdovende middelen niet zijn aangetroffen worden niet op de lijst opgenomen, tenzij vast komt te staan dat deze betrokken zijn, bijvoorbeeld als medeplichtige, bij het transport, de invoer of het bezit van verdovende middelen. In deze situaties, en deze vormen de grootste meerderheid, is het uitgesloten dat personen ten onrechte op de zwarte lijst worden ingevoerd. Dit betekent voorts dat er voor het in die gevallen overhandigen van een schriftelijk bewijs dat de betreffende persoon ten onrechte op de zwarte lijst is geplaatst, geen aanleiding is. Uitsluitend indien bij een persoon verdovende middelen zijn aangetroffen – tengevolge waarvan tot plaatsing op de zwarte lijst wordt besloten, er vervolgens tot vervolging wordt overgegaan en later alsnog ontslag van rechtsvervolging dan wel vrijspraak plaatsvindt, dient achteraf tot verwijdering van de zwarte lijst te worden overgegaan. In de convenanten die met de luchtvaartmaatschappijen zijn gesloten is ten aanzien hiervan bepaald dat het Openbaar Ministerie de Koninklijke Marechaussee omtrent de uitkomsten van de vervolging zo spoedig mogelijk zal informeren opdat ook de luchtvaartmaatschappijen overeenkomstig kunnen worden geïnformeerd. In dergelijke situaties beschikt de betreffende persoon over de beslissing van de rechter te dienaangaande. Gelet op het hierboven vermelde, zie ik geen aanleiding om maatregelen te treffen welke er op gericht zijn te voorkomen dat onschuldige personen op de zwarte lijst terechtkomen. Aan personen die zijn heengezonden wordt assistentie verleend door hen terug te brengen naar Schiphol-Centrum alwaar alle publiekelijke voorzieningen zoals openbaar vervoer beschikbaar zijn voor het kunnen doorreizen naar hun bestemming. </antwoord>
      <antwoord nummer="9">De reeds in antwoord vier genoemde werkgroep doet onderzoek naar de mogelijkheden om de wachttijden terug te brengen. Ook vindt een voortdurende controle plaats van de toepassing van de slikkerscriteria en wordt onderzocht in hoeverre de toepassing van de criteria in de praktijk kan worden geoptimaliseerd. Indien daartoe aanleiding bestaat zal aanpassing plaatsvinden van de slikkerscriteria. </antwoord>
      <antwoord nummer="10">Voor klachten inzake het optreden van, danwel bejegening door de betrokken diensten (Douane, Koninklijke Marechaussee, dan wel Openbaar Ministerie), bestaan aparte klachtenregelingen. Wat betreft het bieden van compensatie aan personen die achteraf gezien ten onrechte zijn aangehouden, zijn er twee wegen die kunnen worden bewandeld door de gewezen verdachte. De ene mogelijkheid betreft het doen van een verzoek tot schadevergoeding op grond van de artikelen 89, 591 en 591a van het Wetboek van Strafvordering. De andere mogelijkheid is het aansprakelijk stellen van de Staat wegens het plegen van een onrechtmatige (overheids)daad jegens verzoeker. </antwoord>
      <noten afkomstig="antwoord"/>
   </antwoorden>
</kvr>
