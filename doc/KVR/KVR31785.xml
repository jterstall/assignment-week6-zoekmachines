<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de minister van Justitie over vernietiging van een gemeentelijk verbod op verkoop softdrugs aan buitenlanders. (Ingezonden 3 april 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31785
</item>
         <item attribuut="Inhoud">Vragen naar aanleiding van een artikel in het NRC Handelsblad van 1 april 2008 over vernietiging van een gemeentelijk verbod op verkoop softdrugs aan buitenlanders. De indiener vraagt aan de minister welk gevolg de rechterlijke uitspraak (Uitspraak Rechtbank Maastricht LJN: BC 8198) heeft, houdende dat het Maastrichts verbod op verkoop van softdrugs aan niet-ingezetenen in strijd is met het discriminatieverbod? De minister wordt gevraagd of hij de mening deelt dat dit heeft geleid tot de onwenselijke uitkomst dat Nederland een magneet blijft voor softdrugsgebruikers uit de hele wereld en of hij hierin aanleiding ziet om het discriminatieverbod zodanig aan te passen, dat een dergelijk uitkomst niet meer mogelijk zal zijn.</item>
         <item attribuut="Rubriek">Criminaliteit en openbare orde (Drugs) Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Discriminatie Drugs Vreemdelingen</item>
         <item attribuut="Vindplaats">Kamervragen met antwoord 2007-2008, nr. 2172, Tweede Kamer</item>
         <item attribuut="Vraagnr_bij_indiening">2070816540</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2008-04-25</item>
         <item attribuut="Datum_indiening">2008-04-03</item>
         <item attribuut="Document-id">KVR31785</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4449" allpagenumbers="4449 4450" vetnummer="2070816540" code="0708tkkvr2172" lopendefooter="Tweede Kamer, vergaderjaar 2007–2008, Aanhangsel" filenaam="KVR31785" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2172" onderwerp="" indiendatum="2008-04-3">
         <vrager partij="PVV" oorsprong="parlement">De Roon</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-04-25">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht «Ook buitenlander mag drugs kopen»? <voetnoot nummer="1"/>
      </vraag>
      <vraag nummer="2">Is het u bekend dat de inwoners van Maastricht en andere grensgemeenten (bij voorbeeld Venlo, Roosendaal, Terneuzen), buitengewoon veel overlast ondervinden van buitenlandse drugsgebruikers op zoek naar drugs? Deelt u de mening dat het een taak van de overheid is om hier een eind aan te maken? Zo neen, waarom niet? </vraag>
      <vraag nummer="3">Deelt u de mening dat het gedoogbeleid met betrekking tot de verkoop van softdrugs er toe strekt om Nederlandse ingezetenen te behoeden voor de verleidingen van harddrugs? Of vindt u dat het de taak van de Nederlandse overheid is om zoveel mogelijk niet-ingezetenen te behoeden voor de verleidingen van harddrugs en dat daarom ook niet-ingezetenen zoveel mogelijk de gelegenheid moeten krijgen om softdrugs in Nederland aan te schaffen? </vraag>
      <vraag nummer="4">Welk gevolg heeft de rechterlijke uitspraak , houdende dat het Maastrichts verbod op verkoop van softdrugs aan niet-ingezetenen in strijd is met het discriminatieverbod? Deelt u de mening dat dit heeft geleid tot de onwenselijke uitkomst dat Nederland een magneet blijft voor softdrugsgebruikers uit de hele wereld? Ziet u hierin aanleiding om het discriminatieverbod zodanig aan te passen, dat een dergelijk uitkomst niet meer mogelijk zal zijn? Zo neen, wat gaat u dan doen om buitenlandse drugsgebruikers nu eindelijk eens effectief uit ons land te weren? </vraag>
      <noten afkomstig="vraag">
         <noot nummer="2"/>
         <noot nummer="1" datum="2008-04-1" bron="NRC Handelsblad">NRC Handelsblad, 1 april 2008</noot>
         <noot nummer="2">Uitspraak Rechtbank Maastricht LJN: BC 8198</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het kabinet is bekend met het feit dat drugstoerisme in enkele grensgemeenten niet alleen voor veel overlast zorgt, maar ook heeft geleid tot het ontstaan van een fenomeen als drugsrunners. Het is een verantwoordelijkheid van de Rijksoverheid en de decentrale overheden om, in samenspraak en samenwerking met handhavings- en eventuele andere belanghebbende autoriteiten, zich ertoe in te spannen dat de problematiek wordt aangepakt, vermindert en bij voorkeur verdwijnt. </antwoord>
      <antwoord nummer="3">Het principe van de scheiding der markten, is inderdaad een kernelement van de doelstellingen van het Nederlandse drugsbeleid, teneinde te voorkomen dat potentiële softdrugsgebruikers in aanraking komen met drugs met een onaanvaardbaar risico. In Europees verband zijn verschillende afspraken gemaakt die ertoe strekken dat lidstaten zich inspannen om te voorkomen dat nationaal gevoerd drugsbeleid nadelige grensoverschrijdende effecten heeft. Binnen deze kaders treedt de Nederlandse overheid niet in het beleid dat in de ons omringende landen ten aanzien van de eigen ingezetenen wordt gevoerd. Op lokaal niveau zijn, onder andere in Venlo, verschillende initiatieven ondernomen om coffeeshoptoerisme door niet-ingezetenen te ontmoedigen. Ook de zogeheten Hazeldonk-samenwerking en de samenwerking in het kader van de Joint Hit Teams met België, Luxemburg, Frankrijk en Duitsland richt zich op het tegengaan van drugstoerisme uit het buitenland. </antwoord>
      <antwoord nummer="4">De gemeente Maastricht zal hoger beroep instellen bij de Afdeling bestuursrechtspraak van de Raad van State. Doel van de pilot «Ingezetenencriterium», die aan de basis van de rechtszaak tussen de gemeente Maastricht en de coffeeshophouder ligt, is om – bijvoorbeeld via een prejudiciële uitspraak van het Hof van Justitie van de Europese Gemeenschappen – zekerheid te verkrijgen over de toelaatbaarheid van het ontzeggen van de toegang tot coffeeshops aan niet-ingezetenen van Nederland. Deze zekerheid bestaat op dit moment nog niet. Tot dat moment zijn geen aanvullende maatregelen op Rijksniveau met betrekking tot het discriminatieverbod of anderszins voorzien. Mede gelet op zowel de genoemde pilot alsook het ingestelde hoger beroep, kan naar mijn mening vooralsnog niet zonder meer worden geconcludeerd dat het litigieuze vonnis – blijvende – invloed heeft op de aantrekkingskracht van Nederland op buitenlandse softdrugsgebruikers. </antwoord>
      <noten afkomstig="antwoord"/>
   </antwoorden>
</kvr>
