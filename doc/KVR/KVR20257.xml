<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Luchtenveld en Aptroot (beiden VVD) aan de ministers van Justitie, van Financiën en van Buitenlandse Zaken en de staatssecretaris van Financiën over het geplande verdrag tussen Nederland en Frankrijk ter voorkoming van dubbel schenkings- en successierecht. (Ingezonden 5 maart 2004); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20257
</item>
         <item attribuut="Inhoud">Vragen over in voorbereiding zijnde verdrag tussen Nederland en Frankrijk over het voorkomen van dubbel schenkings- en successierecht, onder meer bij bepaalde samenlevingsvormen (geregistreerd partnerschap en huwelijk tussen personen van hetzelfde geslacht) en adoptie (in relatie tot het hebben van een tweede huis in Frankrijk).</item>
         <item attribuut="Rubriek">Belastingen (Schenkings- en successiebelasting) Burgerlijk recht en burgerlijk procesrecht (Internationaal privaatrecht) Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Frankrijk Internationaal privaatrecht Personen- en familierecht Schenkingen Successiebelasting</item>
         <item attribuut="Vindplaats">Kamervragen met antwoord 2003-2004, nr. 1521, Tweede Kamer</item>
         <item attribuut="Vraagnr_bij_indiening">2030409860</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Luchtenveld</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-03-05</item>
         <item attribuut="Document-id">KVR20257</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3215" allpagenumbers="3215 3216 3217" vetnummer="2030409860" code="0304tkkvr1521" lopendefooter="Tweede Kamer, vergaderjaar 2003–2004, Aanhangsel" filenaam="KVR20257" issn-nummer="ISSN 0921 -7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1521" onderwerp="" indiendatum="2004-03-5">
         <vrager partij="VVD" oorsprong="parlement">Luchtenveld</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Justitie, van Financiën en van Buitenlandse Zaken en de staatssecretaris van Financiën</vraagt-aan>
      </vraagdata>
      <antwoorddata antwoorddatum="6 mei 2004), zie ook Aanhangsel Handelingen nr. 1165, vergaderjaar 2003–2004">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de ministers van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennisgenomen van het artikel «Het lot van samenwoners» van de hand van de Nederlandse advocaat mr Ton Steinz? <voetnoot nummer="1"/>
      </vraag>
      <vraag nummer="2">Is het waar dat de onderhandelingen tussen beide landen over de totstandkoming van dit verdrag reeds vanaf 1994 plaatsvinden? Zo ja, in welke fase bevindt het onderhandelingsproces zich thans, en wat is de reden van de opgetreden grote vertraging? </vraag>
      <vraag nummer="3">Bent u ervan op de hoogte dat in Frankrijk sinds 13 oktober 1999 een vorm van een geregistreerd partnerschap (PACS) bestaat, waaraan diverse fiscale voordelen zijn verbonden, zoals op het gebied van het schenkingsrecht en het successierecht? </vraag>
      <vraag nummer="4" voetnoot="2">Bent u ervan op de hoogte, dat volgens de Franse regelgeving (buitenlandse) partners uitsluitend in aanmerking kunnen komen voor een gunstige fiscale behandeling – waarbij onder meer bij vermakingen en schenkingen tussen hen, niet meer het Franse derdentarief van 60% geldt – indien zij een Frans PACS sluiten <voetnoot nummer="2"/>, ongeacht de vraag of zij reeds elders een ter plaatse rechtsgeldige samenlevingsvorm zijn aangegaan? </vraag>
      <vraag nummer="5">Bent u ervan op de hoogte dat personen van hetzelfde geslacht die in Nederland gehuwd zijn, in Frankrijk fiscaal bezien niet als «pacsés» worden beschouwd? Is het u bekend dat zij om een PACS te sluiten, een verklaring-van-niet-gehuwd-zijn moeten overleggen, welke verklaring – begrijpelijkerwijze om de nood te lenigen, doch in strijd met de werkelijkheid – door de Nederlandse autoriteiten wordt afgegeven? Acht u dit gewenst? </vraag>
      <vraag nummer="6">Verdient het aanbeveling om, in het nog te sluiten verdrag ter voorkoming van dubbel schenkings-en successierecht, op te nemen dat Frankrijk, zowel een in Nederland gesloten notariële samenlevingsovereenkomst, als een geregistreerd partnerschap als een huwelijk tussen personen van hetzelfde geslacht op fiscaal terrein als PACS erkent? </vraag>
      <vraag nummer="7" voetnoot="3">Is het waar dat de Nederlandse minister van Buitenlandse Zaken het de Franse diplomatieke vertegenwoordigers in Nederland heeft verboden om Franse pacsen te registreren? <voetnoot nummer="3"/>In hoeverre bent u bereid deze blokkade op te heffen in afwachting van een bilateraal verdrag, opdat bij overlijden vóór de totstandkoming van dit verdrag, de hoge Franse belastingheffing kan worden vermeden? </vraag>
      <vraag nummer="8">Bent u ervan op de hoogte dat Frankrijk – ter bereiking van een laag successietarief in de gevallen als bedoeld in artikel 19 Successiewet (gelijkstelling kinderen en stiefkinderen) – een eigen vorm van adoptie (de «adoption simple») verplicht heeft gesteld welke in Nederland niet bestaat? </vraag>
      <vraag nummer="9">Bent u ervan op de hoogte dat deze adoptie op grond van het Franse Internationale Privaatrecht, daar slechts kan worden uitgesproken indien tenminste één van de betrokkenen in Frankrijk woonplaats heeft? Weet u dat Nederlanders die in Frankrijk een tweede huis bezitten, aldus van deze adoptie zijn uitgesloten zodat het in voorkomende gevallen onmogelijk is dat aan het tarief van 60% wordt ontkomen? Acht u dit gewenst? Zo neen, welke maatregelen staan u voor ogen om deze ongewenste situatie te beëindigen? </vraag>
      <vraag nummer="10">Bent u ervan op de hoogte dat – in weerwil van onder meer de resolutie van de minister van Financiën van 7 augustus 2003 (nummer CPP 2003/1877M) – tussen beide landen niet het reciprociteitbeginsel geldt inzake het recht van overgang voor verkrijgingen door publiekrechtelijke rechtspersonen en goede doelinstellingen, en aldus de betreffende verkrijgingen over en weer tegen het hoogste tarief worden belast? Acht u dit gewenst, mede in aanmerking genomen dat tussen Nederland en vele andere (Europese) landen het reciprociteitbeginsel wel van toepassing is? </vraag>
      <vraag nummer="11">Bent u bereid en in staat om de hierboven geschetste problematiek rond artikel 19 Successiewet, alsmede het ontbreken van reciprociteit, via genoemd verdrag – dan wel anderszins – spoedig op te lossen? </vraag>
      <vraag nummer="12">Bent u ten slotte bereid – gezien de vele tienduizenden Nederlanders met een eerste of tweede koophuis in Frankrijk, waarbij bovengenoemde problemen zich in de praktijk veelvuldig voordoen – thans met spoed te komen tot een adequate verdragsregeling op deze punten? </vraag>
      <noten afkomstig="vraag">
         <noot nummer="1">Tijdschrift Maison en France, december 2003 (blz. 60)</noot>
         <noot nummer="2">De artikelen 777 bis en 779 CGI</noot>
         <noot nummer="3">Brief van 8 december 1999 (kenmerk DPC/JC/IR)</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Begin jaren negentig zijn de onderhandelingen gestart over de totstandkoming van een successieverdrag met Frankrijk. Na ambtelijke overeenstemming eind 1991 werd overgegaan tot parafering. Het bleek echter voor Frankrijk niet mogelijk om tot ondertekening van het verdrag te komen. Toen na nieuwe onderhandelingsrondes opnieuw overeenstemming was bereikt, bleek begin 1999 echter parafering van het verdrag toch niet mogelijk. Dit hield verband met wijzigingen in de Franse successiewetgeving per 1 januari 1999. Frankrijk wenste eerst nog te onderzoeken wat de gevolgen van de wijzigingen konden zijn voor zijn verdragsbeleid. De verwachting was dat in de loop van 1999 parafering zou kunnen plaatsvinden. In 1999 vonden er separaat ook onderhandelingen plaats over een herziening van het algemene belastingverdrag met Frankrijk. Eind 1999 werd door Frankrijk evenwel de parafering van het ontwerp-successieverdrag als onderdeel van een totaalpakket van wederzijdse wensen ingebracht. Aangezien er over het algemene belastingverdrag tot dusverre geen overeenstemming kon worden bereikt, kon als gevolg van de door Frankrijk gelegde koppeling van de parafering van het successieverdrag met het algemene belastingverdrag ook nog geen successieverdrag tot stand komen. </antwoord>
      <antwoord nummer="3">Ja, het is mij bekend dat er in Frankrijk een rechtsfiguur is ingevoerd die de hoofdkenmerken van het Nederlandse geregistreerd partnerschap heeft, de «pacte civil de solidarité» (PACS) genaamd. De PACS is op 13 oktober 1999 door het Franse parlement goedgekeurd en ingevoerd bij wet van 15 november 1999. De PACS kan onder bepaalde voorwaarden worden gesloten tussen twee meerderjarige individuen van verschillend of van hetzelfde geslacht om het samenwonen te regelen. Aan de PACS zijn allerlei rechten en plichten verbonden, en ook fiscale gevolgen. De fiscale gevolgen hebben onder meer betrekking op het schenkings-en successierecht. De PACS heeft echter als zodanig geen gevolg voor de gerechtigdheid van de pacsés tot elkaars nalatenschap; door het sluiten van een PACS worden de partners niet automatisch elkaars erfgenaam. Zij dienen daartoe zelf bij de notaris voorzieningen te treffen. </antwoord>
      <antwoord nummer="4">Ja. Overigens heeft het Franse ministerie van Financiën bevestigd dat er momenteel nagedacht wordt over het vaststellen van adequate criteria die het mogelijk maken om de verschillende buitenlandse samenlevingsovereenkomsten, voor de Franse successie-en schenkingsheffing, gelijk te stellen met een Frans huwelijk of een PACS. </antwoord>
      <antwoord nummer="5">Voor het sluiten van een PACS dient bij de Franse autoriteiten inderdaad een verklaring te worden overgelegd waaruit blijkt dat de betrokkenen niet gehuwd zijn en evenmin een geregistreerd partnerschap zijn aangegaan. Mij is echter niet bekend dat daarvoor in strijd met de realiteit, door de Nederlandse autoriteiten verklaringen worden afgegeven dat personen niet gehuwd zijn noch hun partnerschap hebben laten registreren. </antwoord>
      <antwoord nummer="6">Vooraf zij opgemerkt dat de fiscale ongelijke behandeling voortvloeit uit de Franse wetgeving. Ik ben evenwel voornemens bij de vervolgonderhandelingen met Frankrijk mede aandacht te besteden aan het feit dat Frankrijk een in Nederland gesloten notariële samenlevingsovereenkomst, een in Nederland geregistreerd partnerschap en een in Nederland gesloten huwelijk tussen personen van hetzelfde geslacht fiscaal niet op gelijke voet behandelt als een PACS. Daarbij dient evenwel bedacht te worden dat bij onderhandelingen steeds twee partijen betrokken zijn en dat Nederland derhalve niet eenzijdig de problemen zal kunnen oplossen. Volledigheidshalve wordt er nog de aandacht op gevestigd dat gelijke behandeling in een bilateraal successieverdrag pas fiscaal effect zal sorteren, als betrokkenen bij de notaris voorzieningen hebben getroffen om elkaars erfgenamen te worden. </antwoord>
      <antwoord nummer="7">Bij brief van 8 december 1999 is door de minister van Buitenlandse Zaken aan de Franse ambassade in Den Haag medegedeeld dat een PACS grote gelijkenis vertoont met het Nederlandse geregistreerd partnerschap en dat een PACS derhalve, evenals een huwelijk, ten overstaan van een hier te lande geaccrediteerde Franse diplomatieke of consulaire ambtenaar slechts dient te worden gesloten indien geen der partijen uitsluitend of mede de Nederlandse nationaliteit bezit. In dat verband is gewezen op artikel 4 van de Wet conflictenrecht huwelijk. Een PACS kan ten overstaan van een in Nederland geaccrediteerde diplomatieke of consulaire ambtenaar wel worden gesloten indien geen der partijen (tevens) de Nederlandse nationaliteit bezit. Het voorgaande is in overeenstemming met het Verdrag van Wenen inzake consulaire betrekkingen van 24 april 1963 (Trb. 1965, 40 en 1981, 143) en met de in zowel Europese als niet-Europese landen algemeen aanvaarde consulaire praktijk, die hierin bestaat dat geen consulair huwelijk (of consulair geregistreerd partnerschap) op het grondgebied van een land tot stand mag komen indien daarbij onderdanen van dat land betrokken zijn. In de wens om te voorkomen dat men bij overlijden onderworpen is aan een hoge Franse belastingheffing, zie ik, zolang de vervolgonderhandelingen niet tot wijziging van het ontwerp-successieverdrag hebben geleid, geen aanleiding om van deze internationaal aanvaarde beleidslijn af te wijken. </antwoord>
      <antwoord nummer="8">Ja. </antwoord>
      <antwoord nummer="9">In het geval van adoptie van een kind ouder dan vijftien jaar schrijft de Franse wetgeving een «adoption simple» voor. Een uitzondering kan worden gemaakt indien het kind reeds vóór de leeftijd van 15 jaar door de adoptant(en) werd verzorgd. Evenwel is in alle gevallen de «adoption simple» voorgeschreven bij het bereiken van de meerderjarigheid (18 jaar). Het is juist dat een «adoption simple» slechts kan worden uitgesproken indien ten minste één van de adoptanten in Frankrijk woonachtig is. Nederlandse tweedehuizenbezitters die in de GBA in Nederland zijn ingeschreven, worden niet geacht in Frankrijk woonachtig te zijn. Bij de vervolgonderhandelingen met Frankrijk zal mede aandacht worden geschonken aan de onderhavige kwestie. </antwoord>
      <antwoord nummer="10">Vooraf zij vermeld dat het wederkerigheidsbeginsel niet beperkt is tot het recht van overgang maar ook en vooral geldt voor het recht van successie en het recht van schenking (zoals verschuldigd door buitenlandse algemeen nut beogende instellingen e.d. over makingen respectievelijk schenkingen door inwoners van Nederland). De genoemde resolutie is inmiddels herzien, zodat duidelijk is dat Frankrijk op dit moment niet voldoet aan het wederkerigheidsvereiste als bedoeld in artikel 67, tweede lid, van de Successiewet 1956. De herziene resolutie zal binnenkort worden gepubliceerd. Overigens betekent het niet-voldoen aan het wederkerigheidsvereiste niet dat de verkrijgingen door de bedoelde buitenlandse instellingen per definitie in Nederland worden belast tegen het hoogste tarief, maar wel dat tariefgroep III daarop van toepassing is, met progressieve tarieven, die variëren van 41% tot en met 68%. Zo is het hoogste tarief in tariefgroep II (53%) hoger dan de laagste tarieven in tariefgroep III (41%, 45% en 50%). Bovendien geldt ook voor de bedoelde buitenlandse instellingen een vrijstelling voor verkrijgingen van beperkte omvang, ongeacht of aan de wederkerigheideis wordt voldaan. Ik merk nog op dat, in tegenstelling tot Frankrijk, Nederland de mogelijkheid van het treffen van een wederkerigheidsregeling heeft opgenomen in zijn nationale wetgeving (zie hiervoor genoemd artikel 67, tweede lid, van de Successiewet 1956) en dat per land een dergelijke regeling wordt getroffen. Het maakt derhalve daarbij niet uit met hoeveel andere (Europese) landen Nederland reeds een wederkerigheidsregeling heeft getroffen. Wat betreft de huidige EU-lidstaten bestaat overigens op dit moment niet alleen geen wederkerigheidsregeling met Frankrijk, maar ook niet met België, Portugal en Zweden. Met het Verenigd Koninkrijk en Luxemburg bestaat geen wederkerigheidsregeling voorzover het gaat om successiebelasting. Voorts is van verschillende andere EU-lidstaten (Spanje, Italië, Griekenland, Ierland) niet bekend of zij voldoen aan de wederkerigheidsvoorwaarde. </antwoord>
      <antwoord nummer="11">Bij de vervolgonderhandelingen met Frankrijk zal aan de problematiek rond artikel 19 van de Successiewet 1956 aandacht worden geschonken. Ik teken hierbij aan dat een successieverdrag onverlet laat de noodzaak voor betrokkenen om met betrekking tot de vererving van hun nalatenschap de noodzakelijke voorzieningen te treffen. Het probleem kan ook op een meer fundamentele wijze worden benaderd. Frankrijk is – anders dan Nederland – geen partij bij het nog niet in werking getreden Haags verdrag van 1989 inzake het recht dat van toepassing is op de erfopvolging (Trb. 1994, 49 en 168). Dat verdrag maakt het mogelijk dat de erflater het op de vererving toepasselijke recht aanwijst. Momenteel bereidt de Europese Commissie een voorstel voor een verordening voor die deze materie eveneens bestrijkt. Het zal echter nog verscheidene jaren duren voordat een verordening tot stand komt. Met betrekking tot de problematiek van het ontbreken van reciprociteit voor algemeen nut beogende instellingen e.d. kan een oplossing via een successieverdrag worden bereikt. Zolang er evenwel nog geen verdrag tot stand is gekomen, is alleen een regeling mogelijk, als Frankrijk bereid zou zijn om wederkerigheid in acht te nemen. Zoals reeds opgemerkt, heeft Frankrijk in zijn nationale successie- en schenkingswetgeving echter geen juridische basis voor een wederkerigheidsregeling. </antwoord>
      <antwoord nummer="12">Zoals ik bij het antwoord op de vragen 6 en 9 heb aangegeven, ben ik voornemens aandacht te besteden aan de hiervoor bedoelde problemen, die voortvloeien uit de Franse wetgeving, bij de vervolgonderhandelingen met Frankrijk, met de reeds gemaakte kanttekening dat bij onderhandelingen steeds twee partijen betrokken zijn en dat Nederland derhalve niet eenzijdig de problemen zal kunnen oplossen. Aan de Europese Commissie zouden inmiddels ook vragen zijn gesteld over de onderhavige problemen in verband met mogelijke discriminatie vanwege ongelijke behandeling. Overigens zullen, zoals hierboven bij vraag 4 is aangegeven, mogelijk de in Frankrijk in voorbereiding zijnde plannen met betrekking tot de successie-en schenkingsbelasting reeds binnen afzienbare termijn een oplossing bieden. </antwoord>
      <noten afkomstig="antwoord"/>
   </antwoorden>
</kvr>
