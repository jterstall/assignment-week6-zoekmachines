<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie, Financiën en van Economische Zaken over het reprorecht. (Ingezonden 4 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18378
</item>
         <item attribuut="Inhoud">Vragen naar aanleiding van een bericht in het Financieele Dagblad van 2 juli 2003 over de onlangs ingevoerde regel om een vergoeding per reproplichtige kopie af te dragen, de verhouding met de doelstelling van het kabinet om tot minder regels te komen en de wijze van handhaving van deze regel. Tevens wordt gevraagd naar de visie van de minister op de vraag of er een fundamenteel debat moet worden gevoerd over het almaar uitdijende auteursrecht. Deze vragen dienen ter aanvulling op eerdere vragen terzake van de leden Aptroot en Luchtenveld, ingezonden 27 juni 2003.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom)</item>
         <item attribuut="Trefwoorden">Reprorecht</item>
         <item attribuut="Vindplaats">Kamervragen met antwoord 2002-2003, nr. 1805, Tweede Kamer</item>
         <item attribuut="Vraagnr_bij_indiening">2020314460</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-07-04</item>
         <item attribuut="Document-id">KVR18378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3783" allpagenumbers="3783 3784" vetnummer="2020314460" code="0203tkkvr1805" lopendefooter="Tweede Kamer, vergaderjaar 2002–2003, Aanhangsel" filenaam="KVR18378" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1805" onderwerp="" indiendatum="2003-07-4">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie, Financiën en van Economische Zaken</vraagt-aan>
      </vraagdata>
      <antwoorddata antwoorddatum="27 augustus 2003), zie ook Aanhangsel Handelingen nr. 1715, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Financiën en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Recht op repro?» <voetnoot nummer="1"/>
      </vraag>
      <vraag nummer="2">Hoe verhoudt de onlangs ingevoerde wettelijke regel om een vergoeding van 4,5 cent af te dragen aan de Stichting Reprorecht per reproplichtige kopie zich met de doelstelling van het kabinet om te komen tot minder regels en minder bureaucratie? </vraag>
      <vraag nummer="3">Hoe denkt u deze regeling te kunnen handhaven? Welke financiële middelen zijn daarvoor uitgetrokken? </vraag>
      <vraag nummer="4">Waarom is niet gekozen voor een systeem om vooraf een heffing te leggen op een kopieerapparaat, of de royalty’s per pagina te verhogen? </vraag>
      <vraag nummer="5">Kunt u toelichten hoe deze regeling gehandhaafd kan worden als het gaat om digitale kopieën? Is een digitale kopie uit een nieuws-databank reproplichtig? En een kopie van een kopie? Wie gaat dat controleren? </vraag>
      <vraag nummer="6" voetnoot="2">Vindt u dat er een fundamenteel debat moet worden gevoerd over het alsmaar uitdijende auteursrecht en het evenredige aantal heffingen en ondoorzichtige incasso-organisaties? Zo neen, welke visie hebt u op dit punt? <voetnoot nummer="2"/>
      </vraag>
      <vraag nummer="7">Vindt u dat het vrijelijk kopiëren van stukken essentieel is voor de kenniseconomie en dat deze maatregel met dit uitgangspunt op gespannen voet staat? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-07-2" bron="Het Financieele Dagblad">Het Financieele Dagblad, 2 juli 2003</noot>
         <noot nummer="2" datum="1995-03-8" bron="De Groene Amsterdammer">De Groene Amsterdammer, 8 maart 1995</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Aptroot en Luchtenveld, ingezonden 27 juni 2003. </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ter beantwoording van deze vraag zij verwezen naar het antwoord op vraag 6 van de leden Aptroot en Luchtenveld over hetzelfde onderwerp. </antwoord>
      <antwoord nummer="3">De uitvoering en handhaving van het reprorecht zijn exclusief opgedragen aan de Stichting Reprorecht. De kosten daarvan komen geheel ten laste van deze Stichting, die een en ander bekostigt vanuit de geïnde reprografische vergoedingen. De overheid draagt daaraan niet bij. </antwoord>
      <antwoord nummer="4">Bij de totstandkoming van de nieuwe regeling van reprografische vergoedingen is de mogelijkheid van een heffing op kopieerapparatuur expliciet overwogen. Onder meer in de memorie van toelichting bij het wetsvoorstel dat heeft geleid tot invoering van het nieuwe reprorechtstelsel is aan deze mogelijkheid aandacht besteed (Kamerstuk 27 617, nr. 3, pag. 4 e.v.). In februari 1996 heeft de Commissie Auteursrecht aan de minister van Justitie een interim-rapport uitgebracht over het reprorecht. Hierin werd een aantal modellen geschetst voor een nieuwe regeling. Eén van deze modellen was de heffing op apparatuur. Het interim-rapport is met een verzoek om commentaar voorgelegd aan belanghebbende partijen. In de commentaren is de heffing op apparatuur vrijwel algemeen afgewezen. Belangrijk bezwaar tegen dit model is dat het verband tussen de vergoeding en de repartitie ontbreekt. Een dergelijke heffing levert op zichzelf geen relevante gegevens op voor de verdeling van de geïnde gelden, waardoor in ieder geval steekproeven en nader onderzoek naar kopieergedrag noodzakelijk zijn. Een heffing op apparatuur zou bovendien de onrechtvaardige consequentie kunnen hebben dat een vergoeding voor auteursrechten zou moeten worden betaald, ook wanneer met het betreffende apparaat in het geheel geen, of bijzonder weinig, reprorechtplichtige kopieën gemaakt worden. Op grond van de inherente nadelen van de heffing op apparatuur, het advies van de Commissie Auteursrecht en met name de reacties in de consultatie is niet gekozen voor een dergelijke heffing. Voor wat betreft de mogelijkheid van het verhogen van de royalty’s per pagina is van belang dat in de memorie van toelichting (pag. 5 e.v.) over een opslag op de prijs van boeken of tijdschriften, hetgeen vergelijkbaar is met een verhoging van de royalty’s, onder meer het volgende wordt opgemerkt. Het systeem kent een aantrekkelijke kant, namelijk dat met de aanschaf van het werk het fotokopiëren vrij is. Het systeem heeft echter als bezwaar dat het alle kenmerken heeft van een belastingheffing, hetgeen zich minder goed verdraagt met de aard van het auteursrecht. Een generieke opslag doet voorts geen recht aan de diversiteit van het kopieergedrag en miskent ook het verband tussen het fotokopiëren en de aan de rechthebbende(n) af te dragen vergoeding. De opslag zou per opgave worden berekend, met de mogelijkheid van aanpassing naderhand, hetgeen zeer belastend is voor de uitvoering. Een andere vraag is hoe de opslag moet worden berekend over geïmporteerde werken. Op grond van onder meer deze overwegingen is destijds besloten om niet te kiezen voor een opslag op de prijs van auteursrechtelijk beschermde werken. Overigens kunnen in het overleg tussen Stichting Reprorecht en het bedrijfsleven ook dit soort mogelijkheden worden meegenomen. </antwoord>
      <antwoord nummer="5">De regeling heeft uitsluitend betrekking op het reprografisch verveelvoudigen (oftewel fotokopiëren, van papier naar papier) van artikelen in dag-, nieuws- of weekbladen of tijdschriften of van een klein gedeelte van boeken en van de in zo’n werk opgenomen andere werken. Digitale kopieën, bijvoorbeeld uit een nieuwsdatabank, vallen niet onder de regeling. Dit betekent dat bij het maken van dergelijke kopieën sprake is van een verveelvoudiging in de zin van de Auteurswet 1912, waarvoor de toestemming van de rechthebbende vereist blijft. Op dit punt is geen sprake van een wijziging ten opzichte van het stelsel dat al gold vóór 1 februari 2003. Daarom leidt het nieuw ingevoerde reprorechtstelsel ten aanzien van digitale kopieën niet tot nieuwe handhavingsvraagstukken. </antwoord>
      <antwoord nummer="6">Naar onze mening is er geen sprake van het uitdijen van het auteursrecht, maar neemt het aantal auteursrechtelijke relevante handelingen (in de vorm van kopiëren, openbaar maken, etc.) toe, onder meer als gevolg van technologische ontwikkelingen. In beginsel is voor ieder auteursrechtelijk relevant gebruik van beschermde werken, waaronder het verveelvoudigen van deze werken, de voorafgaande toestemming van de rechthebbende en/of de betaling van een vergoeding vereist. Dit laat onverlet dat het, wenselijk kan zijn om stil te staan bij het in de toekomst te voeren beleid inzake auteursrecht. In dat verband zij verwezen naar het rapport «Auteursrecht in de informatiemaatschappij- Bouwstenen voor een justitiestrategie», dat is aangeboden aan de Tweede Kamer bij brief van de minister van Justitie van 19 maart 2002, Kamerstuk 26 538, nr. 6. Op dit moment vinden over dit rapport nog gesprekken plaats met diverse organisaties in het veld. De minister van Justitie zal de Tweede Kamer over de uitkomsten daarvan berichten. </antwoord>
      <antwoord nummer="7">Het kopiëren van auteursrechtelijk beschermde werken is van belang voor de kenniseconomie, maar dat betekent niet dat dit kopiëren dus zonder de betaling van auteursrechtelijke vergoedingen moet kunnen plaatsvinden. De nationale wettelijke regelingen op dit gebied geven uitvoering aan Europese en andere internationale regelingen. Het toekennen van een recht op bescherming tegen het gebruik van werken door anderen zonder toestemming of zonder vergoeding geeft aan makers een stimulans om tot de ontwikkeling van nieuwe werken te komen. </antwoord>
      <noten afkomstig="antwoord"/>
   </antwoorden>
</kvr>
