<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek (PvdA) aan de staatssecretaris van Volksgezondheid, Welzijn en Sport over het vergoedingenbeleid voor pleeggezinnen. (Ingezonden 4 juli 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26331
</item>
         <item attribuut="Inhoud">Vragen naar aanleiding van bericht op internetsite van Nederlandse Vereniging voor Pleeggezinnen (NVP): het vergoedingenbeleid voor pleeggezinnen in het algemeen en de beperkte vergoedingen als gevolg van de Zorgverzekeringswet in het bijzonder zou ertoe leiden dat pleeggezinnen voor een steeds groter aandeel van de kosten moeten opdraaien, die samenhangen met het beschikbaar zijn en fungeren als pleeggezin. Indiener herinnert aan de antwoorden van staatssecretaris Ross (VWS) waarin ze aangaf dat de Branchecommissie Bureau Jeugdzorg heeft besloten om in geval een minderjarig uit huis geplaatst kind niet elders aanvullend verzekerd is, een beperkt aantal kosten te vergoeden (Aanhangsel van de Handelingen, 2005-2006, nr. 1443).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Pleegkinderen</item>
         <item attribuut="Vindplaats">Kamervragen met antwoord 2005-2006, nr. 2106, Tweede Kamer</item>
         <item attribuut="Vraagnr_bij_indiening">2050615990</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2006-09-07</item>
         <item attribuut="Datum_indiening">2006-07-04</item>
         <item attribuut="Document-id">KVR26331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4477" allpagenumbers="4477 4478" vetnummer="2050615990" code="0506tkkvr2106" lopendefooter="Tweede Kamer, vergaderjaar 2005–2006, Aanhangsel" filenaam="KVR26331" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2106" onderwerp="" indiendatum="2006-07-4">
         <vrager partij="PvdA" oorsprong="parlement">Kalsbeek</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-09-7">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht op de internetsite van de Nederlandse Vereniging voor Pleeggezinnen (NVP), waarin wordt gesteld dat het vergoedingenbeleid voor pleeggezinnen in het algemeen, en de beperkte vergoedingen als gevolg van invoering van de Zorgverzekeringswet in het bijzonder, ertoe leiden dat pleeggezinnen voor een steeds groter aandeel van de kosten moeten opdraaien, die samenhangen met het beschikbaar zijn en fungeren als pleeggezin? <voetnoot nummer="1"/>
      </vraag>
      <vraag nummer="2">Wat vindt u van deze stelling van de NVP? Hoe verhoudt deze constatering zich tot uw voornemen om gezinnen te stimuleren zich beschikbaar te stellen als pleeggezin, getuige de door u dit voorjaar gelanceerde voorlichtingscampagne? </vraag>
      <vraag nummer="3" voetnoot="2">Herinnert u zich uw antwoorden op eerdere schriftelijke vragen waarin u aangaf dat de Branchecommissie Bureau Jeugdzorg heeft besloten om in geval een minderjarig uit huis geplaatst kind niet elders aanvullend verzekerd is, een beperkt aantal kosten te vergoeden? <voetnoot nummer="2"/>Wat is hiervan in de praktijk terecht gekomen? Is bekend in hoeverre de kinderen die in pleeggezinnen zijn geplaatst, er ten opzichte van de situatie voor invoering van de Zorgverzekeringswet feitelijk qua aanspraak en/of vergoeding voor ziektekosten op achteruit zijn gegaan? </vraag>
      <vraag nummer="4">Is het waar dat pleeggezinnen – gezien het feit dat ze zelf moeten opdraaien voor de aanvullende verzekering van pleegkinderen – er daardoor financieel op achteruit gaan? Wat is in algemene zin het koopkrachtgevolg van invoering van de Zorgverzekeringswet voor deze gezinnen? Heeft invoering van de Zorgverzekeringswet, en de ontbrekende systematische vergoeding voor aanvullende ziektekostenverzekering voor pleegkinderen, feitelijk tot gevolg dat pleegkinderen over het algemeen niet over een aanvullende verzekering beschikken? Zo ja, wat vindt u daarvan? </vraag>
      <vraag nummer="5">Bent u bereid voor pleegkinderen een collectieve aanvullende verzekering te financieren, als gevolg waarvan pleeggezinnen worden «ontslagen» van de financiële en morele zorg met betrekking tot de vergoeding van elementaire zaken als brillen, orthodontie, tandartskosten, fysiotherapie, wekapparatuur, etc.? </vraag>
      <vraag nummer="6">Kunt u een uitputtend overzicht verschaffen van maatregelen die het afgelopen jaar zijn genomen met betrekking tot de vergoeding van pleeggezinnen, gezien de constateringen van de NVP ten aanzien van het algemeen vergoedingenbeleid? Is het waar dat zowel het dagvergoedingenregime is gewijzigd, als een beperking is aangebracht in de stapeling van vergoedingen, als bijvoorbeeld de fietsvergoeding, is verminderd? Wat zijn de beweegredenen hiervoor? </vraag>
      <vraag nummer="7">Wanneer verschijnen de onderzoeksresultaten van de Maatschappelijk Ondernemers Groep (MO-groep) van de inventarisatie van knelpunten in de praktijk van de pleegzorg in relatie tot de Zorgverzekeringswet? Kunt u toezeggen dat elke achteruitgang van vergoedingen van pleeggezinnen als gevolg van de Zorgverzekeringswet zal worden gecompenseerd, opdat het beschikbaar stellen van het gezin voor pleegzorg (op zijn minst) op financiële gronden minstens even aantrekkelijk blijft als in het verleden? Zo ja, op welke termijn na het verschijnen van het onderzoek van de MO-groep zal deze compenserende maatregelen ingaan? Zo neen, waarom niet? </vraag>
      <vraag nummer="8">Wat is de reden dat pleeggezinnen geen vergoeding ontvangen voor kinderopvang? Bent u bereid hier verandering in aan te brengen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-06-15" bron="«Pleegouders op kosten gejaagd»">«Pleegouders op kosten gejaagd», 15 juni 2006, www.denvp.nl</noot>
         <noot nummer="2" documenttype="Kamervragen" documentnummer="1443" documentjaargang="2005-2006">Aanhangsel Handelingen, nr. 1443, vergaderjaar 2005–2006.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Pleegouders vervullen een belangrijke taak in onze samenleving. Zij bieden immers pleegkinderen een nieuw thuis. Pleegouders moeten wij koesteren. Ik vind dan ook dat pleegouders er financieel niet op achteruit moeten gaan als gevolg van de invoering van de Zorgverzekeringswet. Pleegouders moeten een pleegvergoeding ontvangen die de noodzakelijke kosten van opvoeding en verzorging dekt. Ik bekijk momenteel samen met de MOgroep en de Nederlandse Vereniging voor Pleeggezinnen wat de problemen precies zijn en hoe die opgelost kunnen worden. </antwoord>
      <antwoord nummer="3">Ja, de Branchecommissie Bureau Jeugdzorg heeft besloten om in geval een minderjarig uithuisgeplaatst kind niet elders aanvullend verzekerd is, een beperkt aantal kosten te vergoeden. Het betreft een bijzondere uitgavenregeling voor een eenmalige vergoeding voor orthodontie, voor brillenglazen of contactlenzen en voor wekapparatuur. Dit is een bestendiging van de situatie voor 1 januari 2006. Desondanks zijn er signalen dat zich toch nog problemen voordoen. Om tot een juiste oplossing te komen heb ik aan de MOgroep gevraagd om na te gaan hoeveel pleegkinderen een aanvullende verzekering nodig zouden hebben. Het is nu dus niet bekend bij hoeveel pleegouders er vragen en problemen zijn. </antwoord>
      <antwoord nummer="4">Er bestaan geen afzonderlijke koopkrachtplaatjes voor gezinnen met pleegkinderen. Ook zijn geen gegevens beschikbaar over het aantal pleegkinderen met of zonder aanvullende verzekering. Het al dan niet afsluiten van een aanvullende verzekering voor een minderjarige is een verantwoordelijkheid en keuze van degene die het gezag draagt. Dit zijn doorgaans de natuurlijke ouders. Overigens zijn pleegouders, die geen voogd zijn, ook bevoegd om de zorgverzekering voor een minderjarig pleegkind af te sluiten. Bij de invoering van de Zorgverzekeringswet is overigens het basispakket niet beperkt. Verder verwijs ik u naar het antwoord bij vraag 3. </antwoord>
      <antwoord nummer="5">Mede op basis van de uitkomsten van de inventarisatie door de MOgroep zal ik nagaan op welke wijze eventuele problemen voor pleegkinderen opgelost kunnen worden. </antwoord>
      <antwoord nummer="6">Pleegouders ontvangen een vergoeding voor de verzorging en opvoeding van een pleegkind. Met ingang van het jaar 2007 wordt ook de toeslag ieder jaar voorafgaand aan het betreffende jaar geïndexeerd. Voorheen werd alleen het basisbedrag geïndexeerd. De Regeling pleegzorg is per 1 januari 2005 in werking getreden. De vergoedingssystematiek zoals die nu in de Regeling pleegzorg opgenomen is, is overgenomen van de oude regeling onder de Wet op de jeugdhulpverlening. Het bij vraag 3 genoemde budget «bijzondere uitgavenregeling» is niet alleen bestemd voor de daargenoemde ziektekosten maar ook voor andere uitgaven, zoals de kosten verbonden aan de aanschaf van een fiets. Ook in deze regeling is geen wijziging opgetreden. </antwoord>
      <antwoord nummer="7">In september is een vervolgoverleg met de MOgroep en de Nederlandse Vereniging voor Pleeggezinnen over de knelpunten in relatie tot de Zorgverzekeringswet. De resultaten van de inventarisatie van de MOgroep worden hier besproken. Mijn uitgangspunt bij het zoeken naar oplossingen voor gebleken knelpunten is dat financiële gronden het bieden van pleegzorg niet in de weg mogen staan. De termijn die nodig is om eventuele maatregelen in te laten gaan, is afhankelijk van de gekozen oplossing. Ik kan u daar nu nog niet over informeren. </antwoord>
      <antwoord nummer="8">Het is de bedoeling dat pleeggezinnen die een pleegvergoeding ontvangen ook aanspraak kunnen maken op een kinderopvangtoeslag. Zo is het vanaf 2005 ook geregeld in de Wet Kinderopvang. Onlangs is gebleken dat de wetgever dit vanaf 1 januari 2006 abusievelijk onvolledig heeft geregeld bij de Algemene wet inkomensafhankelijke regelingen. Dit zal op korte termijn en met terugwerkende kracht worden hersteld. </antwoord>
      <noten afkomstig="antwoord"/>
   </antwoorden>
</kvr>
