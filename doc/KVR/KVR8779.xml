<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Economische Zaken over huurverhoging voor bedrijfsruimten. (Ingezonden 21 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8779
</item>
         <item attribuut="Inhoud">Vragen naar aanleiding van het artikel "Forse huurverhoging nekt kleine bedrijven" in Cobouw van 20 januari 1999.</item>
         <item attribuut="Rubriek">Bedrijfsleven en industrie (Ondernemingen) Bedrijfsleven en industrie (Overig)</item>
         <item attribuut="Trefwoorden">Huurrecht Ondernemingen</item>
         <item attribuut="Vindplaats">Kamervragen met antwoord 1998-1999, nr. 849, Tweede Kamer</item>
         <item attribuut="Vraagnr_bij_indiening">2989906110</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-02-25</item>
         <item attribuut="Datum_indiening">1999-01-21</item>
         <item attribuut="Document-id">KVR8779</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1737" allpagenumbers="1737 1738" vetnummer="2989906110" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8779" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="849" onderwerp="" indiendatum="1999-01-21">
         <vrager partij="SP" oorsprong="parlement">Poppe</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="1999-02-25">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het artikel «Forse huurverhoging nekt kleine bedrijven»? <voetnoot nummer="1"/>
      </vraag>
      <vraag nummer="2">Vindt u een prijsverhoging van 100% voor bedrijfsruimten acceptabel? </vraag>
      <vraag nummer="3">Beschikt u over adequate statistische informatie over de ontwikkeling van huurprijzen van bedrijfsruimten, niet alleen gemiddelden, maar ook de extremen? Zo neen, bent u bereid een onderzoek in te stellen naar extreme huurverhogingen in deze sector? </vraag>
      <vraag nummer="4">Deelt u de mening dat een verbetering van de bescherming van huurders van bedrijfsruimten tegen excessieve huurverhogingen gewenst is, bijvoorbeeld in de vorm van een maximale huurverhoging per jaar? </vraag>
      <vraag nummer="5">Wat is uw mening over de suggestie van MKB-Nederland om bij verkoop van een bedrijfspand de huurder het eerste recht van koop te geven? </vraag>
      <noten afkomstig="vraag">
         <noot nummer="1" datum="1999-01-20" bron="Cobouw">Cobouw, 20 januari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Uit het bedoelde artikel wordt niet duidelijk in welke gevallen het gaat om huur van bedrijfsruimte in de zin van art. 7A:1624 van het Burgerlijk Wetboek (zodat de artikelen 1624 tot en met 1636 van toepassing zijn) en in welke gevallen het gaat om bedrijfsruimte in de zin van de Huurwet. De regeling van het Burgerlijk Wetboek is van toepassing op bedrijfsruimte in de zin van een gebouwde onroerende zaak of een gedeelte daarvan die bestemd is voor de uitvoering van een kleinhandelsbedrijf, van een restaurant- of cafébedrijf, van een afhaal- of besteldienst of van een ambachtsbedrijf (indien in de verhuurde ruimte een voor het publiek toegankelijk lokaal aanwezig is) alsmede op het hotel- en kampeerbedrijf. Door de regeling wordt de huurder beschermd onder meer wat betreft de huurprijs. Ongeacht enig ander beding kan de huurder of de verhuurder vorderen dat de kantonrechter de huurprijs nader vaststelt als deze niet overeenkomt met die van vergelijkbare bedrijfsruimte ter plaatse. Bij deze huurprijsvaststelling let de rechter op het gemiddelde van de huurprijzen van vergelijkbare bedrijfsruimte ter plaatse welke zich hebben voorgedaan in een tijdvak van vijf jaren voorafgaande aan de dag van het instellen van de vordering, rekening houdend met de ontwikkeling van het prijspeil in het tijdvak dat de desbetreffende huurprijs gold. Met dit stelsel zal een huurprijsverhoging van 100% niet gemakkelijk stroken. De niet-1624-bedrijfsruimte valt onder de Huurwet (kantoren, fabrieken, pakhuizen, banken, uitzendbureaus enz.). Deze niet-1624-bedrijfsruimte dient te worden onderscheiden in geliberaliseerde en niet-geliberaliseerde bedrijfsruimte. Niet-geliberaliseerde bedrijfsruimte is vooroorlogse, overwegend in de randstad gelegen bedrijfsruimte met een huurprijs die op 30 juni 1971 een bedrag van f 100 of minder bedroeg. Voor de geliberaliseerde bedrijfsruimten bestaat geen huurprijsbescherming. Partijen zijn vrij in de vaststelling van de huurprijs. Achtergrond hierbij is dat huurders van deze typen bedrijfsruimte minder bescherming nodig hebben dan huurders van 1624-bedrijfsruimten. Bedrijven die onder de Huurwet vallen zijn immers makkelijker verplaatsbaar aangezien de plaatsgebondenheid voortvloeiend uit een plaatselijke klantenkring hierbij een veel geringere rol speelt. In de praktijk worden veelal huurovereenkomsten gesloten met uitvoerige afspraken over te hanteren procedures en criteria bij huurprijsaanpassingen. </antwoord>
      <antwoord nummer="3">Ik beschik niet over de bedoelde informatie. Ik zie, gelet op het antwoord op vraag 2, geen aanleiding tot een onderzoek naar extreme huurverhogingen. </antwoord>
      <antwoord nummer="4">Nee. Uit het antwoord op vraag 2 blijkt dat onze wetgeving reeds voldoende bescherming biedt aan de huurder van bedrijfsruimte voor zover zij daar behoefte aan hebben. </antwoord>
      <antwoord nummer="5">Vooropgesteld moet worden dat een «eerste recht van koop» niet betekent dat men ook altijd aan die huurder moet verkopen. Verlening van een eerste recht van koop aan een huurder heeft geen materiële, maar alleen een symbolische betekenis. Een verkoper is in het algemeen gesproken uit op een zo hoog mogelijke verkoopprijs. Wanneer een verkoper niet verwacht dat een huurder een zo hoog mogelijke prijs kan of wil betalen, zal hij te allen tijde op zoek willen gaan naar andere koopkandidaten. Dat zal ook het geval zijn wanneer de huurder een eerste recht van koop wordt gegeven. Uiteraard staat niets een huurder in de weg om in voorkomende gevallen aan een verhuurder zijn belangstelling voor de aankoop van het bedrijfspand kenbaar te maken. Bovendien maken bedrijfspanden vaak deel uit van een groter geheel, bv. een bedrijfsterrein of een winkelcentrum. Wanneer sprake is van gemeenschappelijke voorzieningen kan het gewenst zijn dat deze door één exploitant worden beheerd. Het lijkt mij met het oog hierop geen vruchtbare gedachte om wettelijk te regelen dat bij verkoop van een bedrijfspand de huurder het eerste recht van koop wordt gegeven. Alsdan zou immers bij een verkoop van een bedrijventerrein of het winkelcentrum de gemeenschappelijke exploitatie in het gedrang (kunnen) komen. Het is dan ook beter dit aan partijen over te laten, zodat men rekening kan houden met de omstandigheden van het geval. </antwoord>
      <noten afkomstig="antwoord"/>
   </antwoorden>
</kvr>
