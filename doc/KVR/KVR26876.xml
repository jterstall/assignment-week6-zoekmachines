<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duyvendak (GroenLinks), Van Velzen (SP), Waalkens (PvdA) en Van der Ham (D66) aan de minister van Landbouw, Natuur en Voedselkwaliteit over misstanden bij kippen- en varkensslachterijen en het toezicht van de Algemene Inspectiedienst. (Ingezonden 27 oktober 2006); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26876
</item>
         <item attribuut="Inhoud">Vragen over o.a.: het niet aanwezig zijn van meters bij pluimveeslachterijen om te controleren of de wettelijk verplichte stroomsterkte gerealiseerd wordt;het feit dat dodingsexperts de stroomsterkte vanuit dierenwelzijnsoogpunt te laag vinden;het niet kunnen controleren van de diervriendelijkheid van het vergassingsproces bij de twee grootste varkensslachterijen in Boxtel en Gorinchem die gebruik maken van CO2-bedwelming;enkel of dubbel aansnijden van de hals bij pluimvee.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Natuur (Dierenbescherming) Veeteelt (Pluimvee) Veeteelt (Slachterijen) Veeteelt (Varkens)</item>
         <item attribuut="Trefwoorden">Dierenbescherming Mishandeling Pluimvee Rechtshandhaving Slachterijen Varkens</item>
         <item attribuut="Vindplaats">Kamervragen met antwoord 2006-2007, nr. 425, Tweede Kamer</item>
         <item attribuut="Vraagnr_bij_indiening">2060702150</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="GroenLinks">Duyvendak</persoon>
            <persoon partij="SP">Van Velzen</persoon>
            <persoon partij="PvdA">Waalkens</persoon>
            <persoon partij="D66">Van der Ham</persoon>
         </item>
         <item attribuut="Datum_reaktie">2006-12-05</item>
         <item attribuut="Datum_indiening">2006-10-27</item>
         <item attribuut="Document-id">KVR26876</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="915" allpagenumbers="915 916 917 918" vetnummer="2060702150" code="0607tkkvr425" lopendefooter="Tweede Kamer, vergaderjaar 2006–2007, Aanhangsel" filenaam="KVR26876" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="425" onderwerp="" indiendatum="2006-10-27">
         <vrager partij="GroenLinks" oorsprong="parlement">Duyvendak</vrager>
         <vrager partij="SP" oorsprong="parlement">Van Velzen</vrager>
         <vrager partij="PvdA" oorsprong="parlement">Waalkens</vrager>
         <vrager partij="D66" oorsprong="parlement">Van der Ham</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="20">
      <vraag nummer="1" voetnoot="1">Bent u ermee bekend dat bij pluimveeslachterijen geen meters aanwezig zijn om te controleren of de wettelijk verplichte stroomsterkte <voetnoot nummer="1"/>gerealiseerd wordt? Deelt u het standpunt dat handhaving van dit artikel daarmee de facto onmogelijk is? Zo neen, waarom niet en hoe wordt dit dan gehandhaafd? </vraag>
      <vraag nummer="2">Bent u bereid een landelijke inventarisatie van de gebruikte stroomsterkte bij elektrische waterbaden te maken? Zo neen, waarom niet? </vraag>
      <vraag nummer="3">Bent u bereid ampère-meters verplicht te stellen? Zo neen, waarom niet? </vraag>
      <vraag nummer="4">Waarop is de wettelijke eis van een stroomsterkte van 100 mA per kip gebaseerd? Welke garantie geeft dit dat het dier volledig bewusteloos raakt? </vraag>
      <vraag nummer="5">Wat is uw reactie op het feit dat dodingsexperts de stroomsterkte van 100 milli-ampère vanuit dierenwelzijnsoogpunt te laag vinden? Bent u bereid onderzoek te verrichten naar de vanuit het oogpunt van dierenwelzijn optimale situatie? Zo nee, waarom niet? </vraag>
      <vraag nummer="6" voetnoot="2 2">Wat is uw reactie op het feit dat bij de twee grootste Nederlandse varkensslachterijen in Boxtel en Gorinchem (maar wellicht ook bij andere varkensslachterijen), die gebruik maken van CO <voetnoot nummer="2"/>-bedwelming, niet te controleren is of voldaan wordt aan de wettelijke vereiste dat «de dieren elke vermijdbare opwinding of pijn of elk vermijdbaar lijden wordt bespaard» <voetnoot nummer="2"/>omdat het vergassingsproces zich volledig aan het zicht onttrekt? </vraag>
      <vraag nummer="7">Op welke wijze heeft de handhaving hier tot nu toe plaatsgevonden? Is deze naar uw oordeel adequaat? Zo ja, waarom? Zou niet tenminste via cameratoezicht, een inspectieluik voor controleurs of iets dergelijks, inzicht moeten worden gegeven in het proces van vergassen? Zo nee, waarom niet? </vraag>
      <vraag nummer="8">Welke stappen gaat u ondernemen om de Algemene Inspectiedienst (AID) beter controle te laten uitoefenen op de diervriendelijkheid van de bedwelmingsmethoden bij varkensslachterijen? </vraag>
      <vraag nummer="9">Wat is uw reactie op het feit dat bedwelmingsexperts het vergassen van dieren met kooldioxide, zoals bij Nederlandse varkensslachterijen op grote schaal gebeurt, als dieronvriendelijk beschouwen, vanwege de relatief lange doodsstrijd die er het gevolg van is? </vraag>
      <vraag nummer="10" voetnoot="2">Bent u bereid CO <voetnoot nummer="2"/>als bedwelmingsmiddel voor dieren te verbieden? Zo nee, waarom niet? </vraag>
      <vraag nummer="11">Bent u bekend met het CAS-verdovingssysteem voor kippen? Deelt u de mening dat dit een relatief diervriendelijke bedwelmingsmethode voor kippen is? Is dit systeem in Nederland toegestaan? Zo neen, waarom niet? </vraag>
      <vraag nummer="12">Welke gasmengsels zijn in Nederland toegestaan voor het verdoven van dieren? Welk gasmengsel is hiervan het meest diervriendelijk? Bent u bereid het meest diervriendelijke alternatief verplicht te stellen? Zo neen, waarom niet? </vraag>
      <vraag nummer="13">Heeft de AID inzicht in het gasmengsel dat wordt gebruikt bij VION in Boxtel? Zo ja, waaruit bestaat dit gasmengsel? Zo nee, hoe verklaart u het dat dit bij de AID niet bekend is? </vraag>
      <vraag nummer="14" voetnoot="2">Is de, in het verleden veelvuldig toegepaste, CO <voetnoot nummer="2"/>-vergassing bij grootschalige dierruimingen legaal? Zo ja, wat is de wettelijke basis hiervan? </vraag>
      <vraag nummer="15">Bent u bekend met het feit dat het dubbel aansnijden van de hals bij pluimvee, waarbij niet één maar twee slagaders worden doorsneden en de bloeddruk op de hersenen meteen verdwijnt, diervriendelijker is dan het enkel aansnijden? Is het enkel aansnijden van de hals in Nederland toegestaan? Zo ja, wanneer wordt dit verboden? </vraag>
      <vraag nummer="16">Kunt u aangeven hoeveel meldingen de Landelijke Inspectiedienst (LID) van de Dierenbescherming jaarlijks doorgeeft aan de AID? In hoeveel gevallen wordt deze melding nagetrokken door controle ter plekke? </vraag>
      <vraag nummer="17">Hoeveel van de door LID en AID aangebrachte processen verbaal worden uiteindelijk geseponeerd? Hoe is de verdeling van de sepots over de verschillende rechtbanken? </vraag>
      <vraag nummer="18">Bent u bereid het AID-onderzoek uit 2002 naar de naleving van het varkensbesluit te herhalen? Zo neen, waarom niet? Zo ja, op welke termijn? </vraag>
      <vraag nummer="19">Zijn er Europese landen die het ritueel slachten van dieren verboden hebben? Zo ja, welke landen zijn dat en op welke wijze is dat geregeld? </vraag>
      <vraag nummer="20">Vindt u het wenselijk dat een groot deel van het ritueel geslachte vlees wordt geëxporteerd naar het buitenland? Deelt u de mening dat ritueel geslacht vlees, waarvoor nu op culturele gronden een verruiming wordt geboden van de «normale» dierenwelzijnseisen, niet naar het buitenland zou mogen worden geëxporteerd? Zo neen, waarom niet? </vraag>
      <noten afkomstig="vraag">
         <noot nummer="1">Artikel 2, Regeling doden van dieren</noot>
         <noot nummer="2">Artikel 7, Besluit doden van dieren</noot>
      </noten>
   </vragen>
   <antwoorden aantal="13">
      <antwoord nummer="1, 2, 3, 4 en 5">Op grond van artikel 3 van de Europese richtlijn 93/119/EG is vereist dat bij het verplaatsen, onderbrengen, fixeren, bedwelmen en doden van dieren moet worden gezorgd dat de dieren elke vermijdbare opwinding of pijn of elk vermijdbaar lijden wordt bespaard. In bijlage C wordt vervolgens voorgeschreven dat een voltage moet worden aangehouden dat voldoende is om een stroom op te wekken die sterk genoeg is om ieder afzonderlijk dier te bedwelmen. Op basis van eerder onderzoek is, ten tijde van de implementatie van de richtlijn in het Besluit doden van dieren, de minimale benodigde stroomsterkte voor het bedwelmen van één kip vastgesteld op 100 mA. Aan de basis van deze norm liggen zowel het Europese voorschrift om de dieren elke vermijdbare opwinding of pijn of elk vermijdbaar lijden te besparen alsmede het effect van de stroomsterkte op de uiteindelijke karkaskwaliteit. De pluimveeslachterijen moeten ervoor zorgen dat deze stroomsterkte per kip bereikt wordt. Zij maken daarbij gebruik van een ampèremeter, die geïncorporeerd is in het bedwelmingssyteem. De VWA ziet er vervolgens op toe dat de slachterijen aan deze verplichting voldoen. Naar aanleiding van een beperkt aantal signalen die mij nu bereikt hebben en waarin gesteld is dat 100 mA op kipniveau niet gehaald wordt, heb ik opdracht gegeven te onderzoeken of dit in de praktijk ook daadwerkelijk zo is. Los daarvan heb ik al in een eerder stadium de WUR gevraagd een literatuuronderzoek te doen om goed in beeld te krijgen welke onderzoeken er in de loop van de jaren gedaan zijn en waar nog essentiële kennisvragen liggen. Wetenschappelijke onderzoeken en opgedane ervaringen op het gebied van doden van dieren hebben namelijk nieuwe gegevens en inzichten opgeleverd. Hierbij is bijvoorbeeld vast komen te staan dat ook de hoogte van de stroomfrequentie, evenals het gebruik van wissel of gelijkstroom en de modulatie van de amplitude van invloed kunnen zijn. De (wetenschappelijke) meningen over al deze factoren wisselen sterk. Dit literatuuronderzoek zal eind van dit jaar opgeleverd worden. Na bekend worden van beide onderzoeken zal ik mij beraden over de uitkomst. Overigens is het zo dat de inspectie, die door een team van de Food and Veterinary Office van de Europese Commissie in juni 2006 is uitgevoerd, geen onregelmatigheden op het gebied van het bedwelmen van kippen heeft opgeleverd. Hieruit is dan ook te concluderen dat Nederland op dit gebied voldoet aan de EU-voorschriften. </antwoord>
      <antwoord nummer="6, 7 en 8" voetnoot="2 2">Op grond van artikel 3 van de Regeling doden van dieren in samenhang met bijlage C, hoofdstuk 11, onderdeel C van de Europese richtlijn 93/119/EG, is het toegestaan naast elektrische bedwelming, onder voorwaarden varkens te bedwelmen middels de toepassing van kooldioxide (CO <voetnoot nummer="2"/>). Deze voorwaarden in de richtlijn zijn juist opgesteld om te kunnen garanderen dat voldaan wordt aan de eis «dat de dieren elke vermijdbare opwinding of pijn of elk vermijdbaar lijden wordt bespaard». Het is aan het bedrijf om een keuze te maken welke bedwelmingsmethode zij prefereert. De voorwaarden bij de gasbedwelmingsmethode waaraan het bedrijf moet voldoen zijn een concentratie CO <voetnoot nummer="2"/>van tenminste 80 volumeprocenten, een blootstellingsduur aan het gas van tenminste één minuut en het steken van de varkens binnen dertig seconden na het verlaten van de bedwelmingsruimte om de dieren te verbloeden. De VWA houdt toezicht op het naleven van deze vereisten door de bedrijven. Op deze manier wordt adequaat gecontroleerd of voldaan wordt aan de voorschriften. De richtlijn 93/119/EG wordt momenteel door de Europese Commissie geëvalueerd. Zij maakt hiervoor gebruik van een Europese werkgroep van wetenschappers. Ik zal deze werkgroep van wetenschappers vragen de noodzakelijkheid om de dieren ook visueel te kunnen beoordelen tijdens het bedwelmen mee te nemen in hun beoordeling van de richtlijn 93/119/EG. </antwoord>
      <antwoord nummer="9 en 10" voetnoot="2 2 2 2">Zoals ik in vraag 7 heb aangegeven is het bedwelmen van varkens door middel van CO <voetnoot nummer="2"/>een door de EU toegestane methode. Over de mate waarin een bepaalde methode al dan niet als dieronvriendelijk zou moeten worden beschouwd verschillen de experts van mening. De ervaringen die met dit systeem in het binnen- en buitenland in de afgelopen jaren zijn opgedaan spelen hierbij een belangrijke rol. Uit wetenschappelijk onderzoek is gebleken dat het separeren van varkens uit groepen voor de individuele bedwelming leidt tot stress. Door de CO <voetnoot nummer="2"/>-bedwelming blijven varkens in groepen bij elkaar, wat stress en dus aantasting van het dierenwelzijn helpt voorkomen. De stress die kan ontstaan bij de groepsgewijze bedwelming (de tijd tot de dieren het bewustzijn verliezen) zou opwegen tegen de stress die ontstaat als gevolg van het separeren en individueel verdoven via elektronische bedwelming. De CO <voetnoot nummer="2"/>bedwelmingsmethode wordt in Nederland bij twee slachterijen toegepast. Op grond van het bovenstaande en het feit dat de methode op basis van EU-regelgeving is toegestaan, zie ik geen aanleiding om CO <voetnoot nummer="2"/>als bedwelmingsmiddel voor dieren te gaan verbieden. </antwoord>
      <antwoord nummer="11">Ja, ik ben met dit verdovingssysteem bekend. Ik deel de mening dat dit een diervriendelijke bedwelmingsmethode kan zijn voor pluimvee. Deze methode is op grond van artikel 5 en artikel 10, eerste lid, van het Besluit doden van dieren, in samenhang met bijlage C van richtlijn 93/119/EG als bedwelmingsmethode in Nederland toegestaan. </antwoord>
      <antwoord nummer="12" voetnoot="2 2 2">Op grond van Europese en nationale regelgeving is het toegestaan om onder andere pluimvee en varkens te bedwelmen met behulp van een gasmengsel met kooldioxide. Voor pluimvee is de samenstelling van het gasmengsel niet vastgelegd. Voor varkens is vastgelegd dat het gasmengsel moet bestaan uit minimaal 80 volume procenten CO <voetnoot nummer="2"/>. Verder kan het gasmengsel aangevuld worden met lucht, met argon (Ar) of met pure zuurstof (O <voetnoot nummer="2"/>). In Nederland wordt gebruik gemaakt van CO <voetnoot nummer="2"/>aangevuld met lucht. Bij de besprekingen ten behoeve van de wijzigingen van de richtlijn 93/119/EG die gepland staan voor de tweede helft van volgend jaar zullen de verschillende onderzoeken, die aangaande deze methode in de loop van de jaren zijn uitgevoerd, worden meegenomen. Ik zal mij ervoor inzetten dat het meest geschikte gasmengsel opgenomen gaat worden in de richtlijn. </antwoord>
      <antwoord nummer="13" voetnoot="2">Bedwelming is een onderdeel van het slachtproces en een integraal onderdeel van het toezichtspakket dat de VWA, dus niet de AID, bij slachterijen toepast. Als toezichthouder heeft de VWA inzicht in het gebruikte gasmengsel. Het betreft een gasmengsel dat bestaat uit minimaal 80 volume % CO <voetnoot nummer="2"/>(wettelijke eis) aangevuld met lucht. </antwoord>
      <antwoord nummer="14">Ja, op grond van artikel 14 Besluit doden van dieren in samenhang met Bijlage E «Het doden van dieren in het kader van de bestrijding van dierziekten» van de richtlijn 93/119/EG, is gasbedwelming met behulp van kooldioxide een toegestane methode voor het doden van productiedieren in het kader van de bestrijding van dierziekten. </antwoord>
      <antwoord nummer="15">Op grond van artikel 11 van het Besluit doden van dieren en richtlijn 93/119/EG bijlage D is het voldoende om tenminste één van de halsslagaderen of de bloedvaten waaruit die voortkomen in te snijden. Adviezen lijken nu te wijzen op het feit dat door het aansnijden van twee halsslagaders het dier sneller zou zijn overleden, waardoor deze methode dus diervriendelijker is. In de praktijk blijkt veelal dat beide halsslagaders bij het slachten van pluimvee al worden aangesneden. Indien de Europese werkgroep van wetenschappers, die zorg draagt voor de onderbouwing van de wijzigingen in de richtlijn 93/119/EG, ook van mening is dat het aansnijden van twee halsslagaders een wezenlijke bijdrage levert aan het dierenwelzijn en de Europese Commissie deze methode vervolgens in de gewijzigde Europese richtlijn opneemt, dan zal ik deze manier van aansnijden uiteraard ook gaan verplichten. </antwoord>
      <antwoord nummer="16">In 2006 heeft de LID tot nu toe (oktober 2006) 310 meldingen doorgegeven aan de AID. In het convenant tussen de LID en de AID is opgenomen dat in principe alle meldingen die de LID aan de AID doorgeeft worden gecontroleerd. Slechts bij uitzondering kan van deze procedure worden afgeweken. Indien de AID een zaak overneemt dan licht zij binnen een maand de LID in over hoe de zaak is afgehandeld. </antwoord>
      <antwoord nummer="17">De in de jaren 2004, 2005 en tot 1 september 2006 bij het Openbaar Ministerie binnengekomen processen-verbaal voor overtreding van bepalingen die betrekking hebben op het doden van dieren zijn door middel van het aanbieden van een transactie aan de overtreder of het dagvaarden van de overtreder afgedaan. Er zijn in deze periode geen processen-verbaal geseponeerd. </antwoord>
      <antwoord nummer="18">In het AID Jaarplan 2006 was al afgesproken dat de AID het nalevingsniveau van het Varkensbesluit zou gaan vaststellen. De resultaten hiervan zullen in de loop van volgend jaar bekend zijn. </antwoord>
      <antwoord nummer="19">Van belang is een onderscheid te maken tussen ritueel bedwelmd en ritueel onbedwelmd slachten. Het ritueel slachten op zich wordt nergens verboden; wel van belang is of de dieren, al dan niet onder voorwaarden, onbedwelmd geslacht mogen worden. In Oostenrijk, Denemarken, Finland en Estland is het wettelijk verplicht gesteld de dieren direct na de halssnede te bedwelmen. In Kroatië mogen alleen pluimvee en kleine herkauwers geslacht worden zonder bedwelming en dan ook alleen voor de nationale markt. In Duitsland mogen de federale autoriteiten een uitzondering maken om religieus te slachten zonder bedwelming, maar ook alleen voor de nationale markt. </antwoord>
      <antwoord nummer="20">Op basis van het grondrecht op godsdienstvrijheid is het toegestaan dieren te slachten volgens de religieuze ritus. Het mag daarbij in mijn ogen niet uitmaken of het vlees naar een Joodse of Islamitische gemeenschap in Nederland of in het buitenland gaat. </antwoord>
      <noten afkomstig="antwoord"/>
   </antwoorden>
</kvr>
