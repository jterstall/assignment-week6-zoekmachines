<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bierman inzake: adviezen van de Rijksdienst voor de Monumentenzorg. (Ingezonden 3 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5191
</item>
         <item attribuut="Rubriek">Cultuur en taal (Monumenten)</item>
         <item attribuut="Trefwoorden">Monumenten</item>
         <item attribuut="Vindplaats">Kamervragen met antwoord 1996-1997, nr. 23, Eerste Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="Fractie-Bierman">Bierman</persoon>
         </item>
         <item attribuut="Datum_reaktie">1997-06-27</item>
         <item attribuut="Datum_indiening">1997-06-03</item>
         <item attribuut="Document-id">KVR5191</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="45" allpagenumbers="45 46" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="23" onderwerp="" indiendatum="1997-06-3">
         <vrager partij="Fractie-Bierman" oorsprong="parlement">Bierman</vrager>
         <vraagt-aan/>
      </vraagdata>
      <antwoorddata antwoorddatum="1997-06-27">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de adviezen van de Rijksdienst voor de Monumentenzorg met betrekking tot de mogelijke sloop van het voormalig R.K. Weeshuis te Nijmegen en de inmiddels voltrokken sloop van de Doopsgezinde Kerk te Harlingen <voetnoot nummer="1"/>? </vraag>
      <vraag nummer="2">Klopt de constatering dat in beide gevallen sprake is van een advies dat naar believen kan worden uitgelegd hetzij als negatief, hetzij als positief sloopadvies? </vraag>
      <vraag nummer="3">Is genoemde Rijksdienst bevoegd om een belangenafweging te maken ten nadele van een monumentaal pand, vooruitlopend op de besluitvorming in de gemeenteraad? </vraag>
      <vraag nummer="4">Zo nee, wilt u dan bevorderen dat in de toekomst dergelijke dubbelzinnige adviezen niet meer worden gegeven door de Rijksdienst voor de Monumentenzorg? </vraag>
      <vraag nummer="5">Bent u bereid alle onduidelijkheid en onrust in Nijmegen weg te nemen door een helder en ondubbelzinnig standpunt in te nemen over het voornemen van de gemeenteraad van Nijmegen om het monument voormalig R.K. Weeshuis te slopen? </vraag>
      <noten afkomstig="vraag">
         <noot nummer="1">Programma ARGOS over Flash Gordon; VPRO-radio; 30 mei 1997; radio 1; 11.10 uur–12.07 uur. Zie ook Cuypers-bulletin; Nieuwsbrief van het Cuypersgenootschap; jaargang 3, 1997; Nr. 1</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ben op de hoogte van de adviezen van de Rijksdienst voor de Monumentenzorg met betrekking tot de mogelijke sloop van het voormalig R.K. Weeshuis te Nijmegen en van de inmiddels voltrokken sloop van de Doopsgezinde Kerk te Harlingen. Ten aanzien van laatst genoemd object kan ik u mededelen dat ik, vlak voor de voorgenomen sloop, de dienst heb gevraagd mogelijkheden te onderzoeken om de sloop tegen te houden. Uit informatie van de dienst bleek mij echter dat er geen mogelijkheden meer bestonden deze kerk te behouden. </antwoord>
      <antwoord nummer="2">Uw constatering dat er in beide gevallen sprake is van een advies dat naar believen zowel positief als negatief kan worden uitgelegd, deel ik niet. In het geval van Nijmegen is éénduidig negatief geadviseerd. De Rijksdienst voor de Monumentenzorg stelt in het advies van 28 augustus 1996 immers «Desondanks zie ik mij genoodzaakt een negatief advies uit te brengen met betrekking tot de voorgenomen sloop van het Weeshuis, gezien de grote monumentale waarde». In het geval van Harlingen is na veelvuldig overleg met betrokkenen en gelet op de daarbij gebleken specifieke problematiek geadviseerd om «de sloopvergunning afhankelijk te stellen van een laatste poging om voor het gebouw een nieuwe bestemming te vinden». Deze interventie heeft helaas niet het gewenste resultaat gekregen. </antwoord>
      <antwoord nummer="3">De adviestaak in het kader van artikel 16, eerste en tweede lid van de Monumentenwet 1988 is in principe beperkt tot het geven van een oordeel over de monumentale waarde van het pand. In incidentele gevallen wint een advies van de Rijksdienst echter aan kracht en relevantie door niet (geheel) voorbij te gaan aan bestuurlijke en of maatschappelijke aspecten. Immers, de gemeente, i.c. het college van BenW, is de vergunningverlenende instantie en neemt een beslissing mede gelet op het advies van de Rijksdienst voor de Monumentenzorg. </antwoord>
      <antwoord nummer="4">Met beantwoording van uw vragen over de mogelijke tweeslachtigheid van de adviezen van de Rijksdienst voor de Monumentenzorg en de bevoegdheid van deze dienst tot het maken van een belangenafweging is het antwoord op uw vraag reeds gegeven. </antwoord>
      <antwoord nummer="5">Het advies van de Rijksdienst voor de Monumentenzorg over het voormalig R.K. Weeshuis te Nijmegen is helder en ondubbelzinnig. Ik neem alle onduidelijkheid en onrust weg door naar dit advies te verwijzen. </antwoord>
      <noten afkomstig="antwoord"/>
   </antwoorden>
</kvr>
