<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over een mogelijk contract tussen Dounreay en ECN. (Ingezonden 6 november 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4056
</item>
         <item attribuut="Inhoud">Betreft vragen over het verwerken van afval van ECN door de nucleaire opwerkfabriek Dounreay.</item>
         <item attribuut="Rubriek">Milieu (Afvalverwerking) Milieu (Bodemverontreiniging) Milieu (Luchtverontreiniging) Milieu (Radioactieve stoffen) Milieu (Waterverontreiniging)</item>
         <item attribuut="Trefwoorden">Afvalverwerking Bodemverontreiniging Luchtverontreiniging Radioactiviteit Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 382, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1996-12-04</item>
         <item attribuut="Datum_indiening">1996-11-06</item>
         <item attribuut="Document-id">KVR4056</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="785" allpagenumbers="785 786" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="382" onderwerp="" indiendatum="1996-11-6">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1996-12-4">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft ECN een contract gesloten met de nucleaire opwerkfabriek Dounreay (Verenigd Koninkrijk) voor het verwerken van afval van ECN, ter waarde van 10 miljoen gulden? </vraag>
      <vraag nummer="2">Bent u bekend met de minder goede reputatie die Dounreay heeft, wat betreft de veiligheid? Zijn meerdere malen – zeer recent nog deze zomer – ongelukken opgetreden? </vraag>
      <vraag nummer="3">Hebben deze ongelukken radioactieve vervuiling van grond, lucht en water veroorzaakt? </vraag>
      <vraag nummer="4">In hoeverre zijn deze vervuilingen acceptabel binnen internationale afspraken ter voorkoming van bijvoorbeeld de vervuiling van de Noordzee? </vraag>
      <vraag nummer="5">Zijn Euratom en de IAEA bekend met de enigszins verontrustende situatie in Dounreay? Heeft men al actie ondernomen richting het Verenigd Koninkrijk? </vraag>
      <vraag nummer="6">Is het ECN-contract voorwaarde voor het voortbestaan van Dounreay? </vraag>
      <vraag nummer="7">Is het wenselijk, dat Nederland meewerkt aan het in stand houden van een twijfelachtige opwerkfabriek als Dounreay? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">ECN heeft inderdaad een contract met UKAEA (United Kingdom Atomic Energy Authority, de mede-eigenaar van de opwerkingsfabriek te Dounreay). Dit contract staat volledig in het teken van de productie van medische isotopen (molybdeen) door het bedrijf Mallinckrodt Medical. Dit bedrijf is de grootste leverancier van dit soort producten in Europa. Aangezien ook wereldwijd de productie van molybdeen slechts op een beperkt aantal locaties plaatsvindt, is de productie van Mallinckrodt Medical van essentieel belang voor de voorziening van een groot aantal ziekenhuizen in Nederland en de rest van Europa. De productie van molybdeen gaat als volgt. ECN least van Dounreay zgn. «targets» met splijtstof. Ee´n target bevat ca. 4,7 gram hoog verrijkt uranium. Deze targets worden in de Hoge Flux Reactor (HFR) bestraald waarna er molybdeen uit wordt gewonnen. Daarbij wordt ca. 3% van het uranium gebruikt. Vervolgens gaan de gebruikte targets weer terug naar de eigenaar daarvan (UKAEA) en worden zij opgewerkt teneinde opnieuw gebruikt te kunnen worden. Hierdoor ontstaat een zgn. «gesloten brandstofcyclus». Deze biedt voordelen uit oogpunt van zowel economie als het gebruik van grondstoffen. Het afval dat in Dounreay ontstaat ten gevolge van de opwerking van de in Nederland bestraalde targets wordt tijdelijk opgeslagen en komt te zijner tijd terug naar Nederland voor opslag bij COVRA. De financie¨le aspecten van het contract hebben volgens ECN een commercieel-vertrouwelijk karakter. De omvang ervan is volgens ECN echter aanmerkelijk minder dan 10 miljoen gulden per jaar. </antwoord>
      <antwoord nummer="2 en 3">Het is mij bekend dat Dounreay een aantal keren op ongunstige wijze in de publiciteit is geweest. Dounreay is al sinds het eind van de jaren ’50 operationeel en ik ben niet op de hoogte van alle voorvallen die zich sindsdien hebben voorgedaan. Dat is primair een zaak van de toezichthoudende instanties in het Verenigd Koninkrijk. Een lozing van afvalwater die meer radioactiviteit bevatte dan verwacht was, werd eind september van dit jaar naar buiten gebracht. Deze lozing zou overigens ruimschoots beneden de in de vergunning opgenomen limieten gebleven zijn (zie ook onder 4). </antwoord>
      <antwoord nummer="4">In het kader van het OSPAR-verdrag, het verdrag ter bescherming van de Noord-Oost Atlantische Oceaan (met inbegrip van de Noordzee) vindt sinds medio jaren ’80 jaarlijks rapportage plaats van de radioactieve lozingen van nucleaire installaties. Daarnaast is nu de tweede vierjaarlijkse meer uitgebreide rapportage over toepassing van «Best Available Technology» verschenen. De momenteel beschikbare lozingsgegevens (tot en met 1994) wijzen uit dat de lozingen van Dounreay en de doses die daaruit volgen ruim binnen de vergunningsgrenzen en de internationaal aanvaarde limieten blijven. Voorts zijn er tot op heden ook geen aanwijzingen gevonden voor nalatigheid bij de toepassing van «Best Available Technology» in Dounreay. </antwoord>
      <antwoord nummer="5">Euratom en het IAEA hebben geen bevoegdheden met betrekking tot de veiligheid van nucleaire installaties. Dat is een zaak van de betreffende lidstaat zelf. Wel dient de Europese Commissie op basis van artikel 36 Euratom op de hoogte gehouden te worden van de mate van radioactiviteit van lucht, water en bodem. Noch in het kader van het IAEA, noch in het kader van de EU zijn meldingsplichtige ongevallen van Dounreay bekend. Derhalve ligt een actie richting Verenigd Koninkrijk niet voor de hand. </antwoord>
      <antwoord nummer="6">Als gevolg van het sluiten van een aantal Britse onderzoeksreactoren, beschikt Dounreay over vrijgevallen capaciteit voor opwerking. De eigenaar van de installatie is derhalve geı¨nteresseerd in het afsluiten van opwerkingscontracten met betrekking tot bestraalde splijtstofelementen van buitenlandse onderzoeksreactoren. Dergelijke opdrachten zijn echter qua volume volstrekt van een andere orde dan waar het bij ECN om gaat. Bij een volledige benutting van de productiecapaciteit van molybdeen, gaat het om enkele kilo’s aan targets per jaar. In dit licht is het ECN contract voor Dounreay zeker van waarde maar zal het geen voorwaarde kunnen zijn voor het voortbestaan van Dounreay. </antwoord>
      <antwoord nummer="7">De keuze voor Dounreay is door ECN met name gemaakt omdat UKAEA als enige de mogelijkheid van een gesloten brandstofcyclus biedt (zie ook onder 1) met alle voordelen van dien. Een keuze voor een alternatief voor Dounreay betekent dus automatisch afzien van een gesloten brandstofcyclus. Dat betekent dat het in de targets aanwezige uranium slechts voor 3% gebruikt zou worden en het restant daarna als afval opgeborgen moet worden. Het gevolg daarvan is zowel een grotere afvalstroom als een aanzienlijke kostenstijging. Bovendien zijn kwalitatief gelijkwaardige alternatieven volgens ECN niet op afzienbare termijn beschikbaar. Afzien van Dounreay zou betekenen dat ECN niet meer aan haar contractuele verplichtingen jegens Mallinckrodt Medical zou kunnen voldoen met alle mogelijke juridische consequenties van dien. Daarnaast zou het wegvallen van de molybdeenproductie een zeer serieus probleem opleveren voor de voorziening van ziekenhuizen in heel Europa en daarbuiten. Afgezien van de vraag of ik daartoe de middelen zou hebben, zie ik op grond van de mij thans ter beschikking staande gegevens vooralsnog geen aanleiding om actie te ondernemen. </antwoord>
      <noten afkomstig="antwoord"/>
   </antwoorden>
</kvr>
