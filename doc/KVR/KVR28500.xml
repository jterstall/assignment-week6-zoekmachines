<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over gesekst stierensperma. (Ingezonden 23 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28500
</item>
         <item attribuut="Inhoud">Vragen naar aanleiding van een bericht op de website www.zibb.nl over het op de Nederlandse markt brengen van zogenoemd gesekst stierensperma. Aangezien dat door één bedrijf gebeurt, vreest vragenstelster voor verdere versmalling van de erfelijke variatie in fokvee. Ook maakt zij zich o.a. zorgen over de concentraties in de industrie voor genetisch materiaal en het risico van een smalle genetische basis. Ten slotte vraagt zij de minister te garanderen dat uit het buitenland afkomstig sperma niet afkomstig is van genetisch gemanipuleerde dieren en verzoekt zij om wetgeving die verdere versmalling van de erfelijke variatie onder vee kan voorkomen.</item>
         <item attribuut="Rubriek">Veeteelt (Runderen) Wetenschap en technologie (Toegepast onderzoek)</item>
         <item attribuut="Trefwoorden">Genetische manipulatie Runderen</item>
         <item attribuut="Vindplaats">Kamervragen met antwoord 2006-2007, nr. 1886, Tweede Kamer</item>
         <item attribuut="Vraagnr_bij_indiening">2060715610</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-06-19</item>
         <item attribuut="Datum_indiening">2007-05-23</item>
         <item attribuut="Document-id">KVR28500</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3989" allpagenumbers="3989 3990" vetnummer="2060715610" code="0607tkkvr1886" lopendefooter="Tweede Kamer, vergaderjaar 2006–2007, Aanhangsel" filenaam="KVR28500" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1886" onderwerp="" indiendatum="2007-05-23">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-06-19">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Fokkerijorganisatie komt met gesekst sperma»? <voetnoot nummer="1"/>
      </vraag>
      <vraag nummer="2">Is het waar dat het gesekst stierensperma dit jaar op de Nederlandse markt zal komen? </vraag>
      <vraag nummer="3">Deelt u de mening dat het door één bedrijf op de markt brengen van gesekst sperma kan leiden tot een verdere versmalling van de erfelijke variatie in fokvee? Zo ja, bent u bereid maatregelen te treffen om die versmalling te voorkomen en welke maatregelen gaat u nemen? Zo neen, waarom niet? </vraag>
      <vraag nummer="4">Kunt u aangeven welke garanties er zijn dat de effectieve en verantwoorde populatie-omvang door aanbieders wordt aangehouden gezien het feit dat één stier één miljoen nakomelingen of meer kan verwekken? </vraag>
      <vraag nummer="5">Deelt u de zorg over de concentraties in de industrie voor genetisch materiaal van vee en het risico van een smalle genetische basis die daardoor kan optreden? Zo ja, op welke wijze wilt u verdere versmalling van de genetische basis voorkomen? Zo neen, waarom niet? </vraag>
      <vraag nummer="6">Is het waar dat de markt voor Kunstmatige Inseminatie gedomineerd wordt door slechts enkele bedrijven zoals ABS Global, Alta Genetics, Semex Alliance en Dansire International A/S? Zo ja, bent u bereid tot het treffen van maatregelen om verdere concentratie van het aanbod te voorkomen? Zo neen, kunt u aangeven hoe concentraties voorkomen kunnen worden en in welke mate de overheid hierin een verantwoordelijkheid heeft? </vraag>
      <vraag nummer="7">Kunt u garanderen dat uit het buitenland afkomstig sperma niet het product mag zijn van genetisch gemanipuleerde dieren? Zo ja, op welke wijze? Zo neen, waarom niet? </vraag>
      <vraag nummer="8">Bent u bereid te komen tot wetgeving die verdere versmalling van de erfelijke variatie onder vee kan voorkomen? Zo ja, op welke wijze en termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-14" bron="http://www.zibb.nl/landentuinbouw/ veehouderij/nieuwsbericht/asp/artnr/ 1401919/versie/1/index.html,">http://www.zibb.nl/landentuinbouw/ veehouderij/nieuwsbericht/asp/artnr/1401919/versie/1/index.html,, 14 mei 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De marketingmanager van fokkerijorganisatie Alta meldt in het bewuste bericht dat de eerste gesekste Alta-stieren vóór het eind van dit jaar ook beschikbaar komen op de Nederlandse markt. Ik heb geen aanleiding of reden om deze aankondiging in twijfel te trekken. Gesekst sperma is overigens al een aantal jaren op de markt in Nederland. Een aantal KI-organisaties is (internationaal) actief op dit terrein. </antwoord>
      <antwoord nummer="3">Het op de markt brengen van gesekst sperma heeft geen directe invloed op het verlies of behoud van genetische variatie in de Nederlandse fokpopulatie rundvee. Verlies van genetische variatie hangt meer samen met de beslissingen die fokkerijorganisaties nemen ten aanzien van de keuze van ouderdieren voor de volgende generatie stieren (variatie in stiermoeders en stiervaders), dan of er gesekst sperma op de markt wordt gebracht of niet. </antwoord>
      <antwoord nummer="4">Ik vind het primair de verantwoordelijkheid van betrokken fokkerijorganisaties om toe te zien op een verantwoorde ontwikkeling van de genetische spreiding in de rundveerassen waarmee zij op dit moment fokken, en die de basis is voor de fokkerij in de toekomst. Fokkerijorganisaties zien in het algemeen het belang in van behoud van genetische variatie om te kunnen blijven anticiperen op veranderingen in markt en productieomstandigheden. Er is voldoende, wetenschappelijk onderbouwde kennis voorhanden, op grond waarvan betrokken organisaties het inteeltpercentage verantwoord kunnen beheersen en ik weet dat fokkerijorganisaties gebruik maken van methoden/programmatuur om bij de keuze van stiermoeders en stiervaders de inteelttoename te beperken. </antwoord>
      <antwoord nummer="5">Ik deel uw zorg over de mogelijke risico’s van de beschikbare foktechnische mogelijkheden, die tot versmalling van de genetische basis kunnen leiden en ook hebben geleid. Maar ook het fokkerijbedrijfsleven is goed op de hoogte en zich bewust van deze risico’s en ik acht het capabel en professioneel om daar in hun fokkerijstrategie verantwoord mee om te gaan. Fokkerijorganisaties monitoren de ontwikkeling van het inteeltpercentage in de Nederlandse en internationale melkveestapel, op basis waarvan deze organisaties hun fokbeleid kunnen aanpassen. Het Europese fokkerijbedrijfsleven (verenigd in EFFAB) heeft op vrijwillige basis een Code of Good Breeding Practice afgesproken, welke bijdraagt aan transparantie en zelfregulering van de sector. Ten aanzien van het behoud van genetische diversiteit in commerciële melkveerassen wordt ook reeds geruime tijd een «snapshot» van de fokpopulatie opgeslagen in de genenbank, die wordt beheerd door het Centrum voor Genetische Bronnen in Nederland van Wageningen UR. </antwoord>
      <antwoord nummer="6">Op het gebied van melkveefokkerij zijn er inderdaad slechts een gering aantal grote fokkerijorganisaties welke wereldwijd werken, vooral dankzij de distributiemogelijkheden van sperma, eicellen en embryo’s. Daarnaast is er nog een groot aantal, veelal nationaal opererende fokkerijorganisaties en stamboeken. Fokkerijorganisaties of stamboeken zijn, voor zover hun werkterrein de Europese Unie betreft, onderworpen aan de vigerende communautaire zoötechnische regelgeving. Er is geen communautaire en/of nationale regelgeving waarin de omvang of werkgebied van fokkerijorganisaties is geregeld. Daar is ook geen aanleiding toe, omdat er nog steeds voldoende concurrentie is op deze wereldmarkt voor melkveefokkerijproducten. </antwoord>
      <antwoord nummer="7">Op grond van Richtlijn 2001/18/EG inzake de doelbewuste introductie in het milieu van genetisch gemodificeerde organismen kan genetisch gemodificeerd stierensperma tot de EU-markt worden toegelaten als het veilig is bevonden voor mens en milieu. Tot nu toe zijn geen aanvragen voor EU-markttoelating van genetisch gemodificeerd stierensperma ingediend. </antwoord>
      <antwoord nummer="8">Ontwikkeling van nieuwe wetgeving ter voorkoming van versmalling van de erfelijke variatie onder vee, in aanvulling op de bestaande Europese zoötechnische regelgeving, ligt niet voor de hand. De huidige regelgeving biedt voldoende mogelijkheden om genetische variatie in fokpopulaties te monitoren en bovendien is het werkveld van internationaal opererende fokbedrijven groter dan Europa, waardoor mondiale regels nodig zouden zijn. In 2007 wordt door de FAO de eerste internationale technische conferentie over dierlijke genetische bronnen georganiseerd in Interlaken van 1–7 september. In deze conferentie zullen landen een Global Plan of Action voor het behoud en duurzaam gebruik van genetische diversiteit in landbouwhuisdieren vaststellen. </antwoord>
      <noten afkomstig="antwoord"/>
   </antwoorden>
</kvr>
