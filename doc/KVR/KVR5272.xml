<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke, (RPF), Nijpels-Hezemans en R. A. Meijer (beiden Groep Nijpels) over de werking van de Wet Voorziening Gehandicapten met betrekking tot patiënten met spierziekten. (Ingezonden 4 juni 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5272
</item>
         <item attribuut="Rubriek">Gezondheidszorg (Medische hulpmiddelen) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Medische hulpmiddelen</item>
         <item attribuut="Vindplaats">Kamervragen met antwoord 1996-1997, nr. 1502, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="RPF">Van Dijke</persoon>
            <persoon partij="Groep Nijpels">Nijpels-Hezemans</persoon>
            <persoon partij="Groep Nijpels">R. A. Meijer</persoon>
         </item>
         <item attribuut="Datum_reaktie">1997-07-01</item>
         <item attribuut="Datum_indiening">1997-06-04</item>
         <item attribuut="Document-id">KVR5272</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3073" allpagenumbers="3073 3074" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1502" onderwerp="" indiendatum="1997-06-4">
         <vrager partij="RPF" oorsprong="parlement">Van Dijke</vrager>
         <vrager partij="Groep Nijpels" oorsprong="parlement">Nijpels-Hezemans</vrager>
         <vrager partij="Groep Nijpels" oorsprong="parlement">R. A. Meijer</vrager>
         <vraagt-aan/>
      </vraagdata>
      <antwoorddata antwoorddatum="1997-07-1">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennis genomen van het onderzoek van bureau Inter/View in opdracht van de Vereniging Spierziekten Nederland (VSN), waaruit blijkt dat er onder patiënten met een spierziekte (en hun familie) nog steeds veel onvrede bestaat over de werking van de Wet Voorziening Gehandicapten (WVG)? <voetnoot nummer="1"/>
      </vraag>
      <vraag nummer="2">Wordt er in de evaluatie, die nu wordt voorbereid en in het najaar naar de Kamer wordt gezonden, rekening gehouden met de speciale en acute behoeften van bijvoorbeeld terminale kankerpatiënten en patiënten met een spierziekte? Zo neen, bent u bereid om de uitwerking van de WVG bij specifieke doelgroepen, zoals de hiervoor genoemde, in de evaluatie te specificeren? </vraag>
      <vraag nummer="3">Wordt er bij het verstrekken van voorzieningen voor mensen met chronische spierziekten rekening gehouden met het feit dat zij nauwelijks kunnen wachten? Hoe beoordeelt u het feit dat, volgens dit onderzoek, de gemiddelde wachttijd voor rolstoelen is toegenomen van 16 naar 20 weken? En waaraan zijn deze lange wachttijden te wijten? </vraag>
      <vraag nummer="4">Hebben de Nederlandse gemeenten in de jaren 1995 en 1996 bijna een miljard overgehouden aan de WVG-regeling (zoals het onderzoek van de VSN aangeeft)? Hoe verhoudt dit feit zich tot de wachtlijsten die er nog steeds voor voorzieningen zijn? </vraag>
      <vraag nummer="5">Kunt u aangeven welke gemeenten in Nederland meer dan 20% van hun WVG-budget over 1995 en/of 1996 hebben «gereserveerd» en in hoeveel van die gemeenten er op dit moment wachtlijsten zijn voor vitale voorzieningen die middels de WVG gefinancierd zouden moeten worden? </vraag>
      <vraag nummer="6">Zijn er behalve gemeenten die geld overhouden, ook gemeenten die in het kader van de WVG een tekort hebben? Valt er een algemeen beeld te schetsen van gemeenten met tekorten en gemeenten met (grote) overschotten? </vraag>
      <vraag nummer="7">Hebt u toegezegd voor deze zomer te komen met een standpunt over de voorzieningen voor bovenregionaal vervoer? Zo ja, wanneer wordt de daad bij de toezegging gevoegd? </vraag>
      <vraag nummer="8">Bent u bereid om de vragen die de Federatie van Ouderverenigingen (in een brief op 5 februari jl.) aan u stelde, mee te nemen in de evaluatie van de WVG, zodat duidelijk wordt welke rol de begeleidingsvraag in het openbaar vervoer speelt in het beleid van de gemeenten; en hoe de gemeenten omgaan met het toekennen van het vervoer in de weekeinden? </vraag>
      <vraag nummer="9">Kunt u een zo representatief mogelijk overzicht geven van de ontwikkeling van de eigen bijdrage van vóór de decentralisatie tot heden? </vraag>
      <vraag nummer="10">Wanneer is de evaluatie van de WVG afgerond en wanneer kan de Kamer over de benodigde informatie beschikken? </vraag>
      <vraag nummer="11">Bent u bereid om, naast de op handen zijnde evaluatie, op korte termijn door de Algemene Rekenkamer een doelmatigheidsonderzoek naar de WVG te laten uitvoeren? </vraag>
      <noten afkomstig="vraag">
         <noot nummer="1" datum="1997-05-27" bron="Gepubliceerd">Gepubliceerd, 27 mei 1997</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">In het kader van de tweede evaluatie van de Wet voorzieningen gehandicapten (Wvg) zijn diepte-interviews gehouden met 60 relatief zwaar-gehandicapte respondenten. Deze zijn met het oog op een nadere analyse geselecteerd uit de deelnemers aan het grootschalig cliëntenonderzoek. Het selectiecriterium was «geringe zelfredzaamheid». Onder de respondenten komen cliënten met een spierziekte voor. Door dit onderzoek wordt een beeld op hoofdlijnen verkregen van de werking van de Wvg in situaties waarin sprake is van een complexe problematiek. </antwoord>
      <antwoord nummer="3">Wanneer bij de indicatiestelling van mensen met een chronische spierziekte blijkt dat er sprake is van een acute situatie, zal hiermee rekening moeten worden gehouden door hen in de achtereenvolgende fasen van de procedure met voorrang te behandelen. Met nadruk zal bezien worden of de cijfers uit de landelijke evaluatie hetzelfde beeld vertonen als het VSN-onderzoek. Bij de deelnemers aan het VSN-onderzoek was de wachttijd voor een rolstoel gemiddeld 4 maanden. Het kan zijn dat die tijd nodig was voor een goede indicatiestelling, een afgewogen beslissing en het voor levering gereedmaken van de rolstoel. Bij spierziekten kunnen de benodigde specifieke aanpassingen complex zijn. In afwachting van de geïndiceerde rolstoel zou tijdelijk een standaardrolstoel verstrekt kunnen worden, indien dit althans medisch verantwoord is. Bij de eerste landelijke evaluatie is geconcludeerd dat lange doorlooptijden en afhandelingstermijnen evenwel niet altijd aan de complexiteit van aanpassingen zijn te wijten. Het VSN-onderzoek is voor mij daarom aanleiding de Vereniging van Nederlandse Gemeenten (VNG) te verzoeken er bij haar leden op aan te dringen te onderzoeken of bepaalde onderdelen van de aanvraagprocedure kunnen worden bekort. Overigens kan ik meedelen dat de VNG binnenkort onder haar leden een protocol voor Wvg-advisering zal verspreiden waarin wordt aangegeven dat bij de advisering aandacht moet worden besteed aan de gevolgen van een progressief ziektebeeld, zodat vervolgaanvragen/vervolgaanpassingen sneller afgehandeld kunnen worden. </antwoord>
      <antwoord nummer="4 en 5" voetnoot="1">In mijn brief aan de Tweede Kamer de dato 17 februari 1997 <voetnoot nummer="1"/>, die ik mede namens de staatssecretaris van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer heb ik gezonden, heb ik vermeld dat de overschotten in 1994 in totaal 330 mln op kasbasis dan wel 229 mln op verplichtingenbasis bedroegen en in 1995 414 mln op kasbasis dan wel 291 mln op verplichtingenbasis. De meerderheid van de gemeenten hield in 1995 meer dan 20% over. Van de gemeenten met een overschot stortte in 1995 90% het overschot geheel of gedeeltelijk in een fonds dan wel in een reserve. De cijfers over 1996 komen pas in het najaar beschikbaar. Bij de landelijke evaluatie zijn zowel de eventuele structurele overschotten als de bestaande wachttijden relevante punten van aandacht. </antwoord>
      <antwoord nummer="6">Ik heb de afgelopen maanden van enkele gemeenten het signaal ontvangen dat zij een tekort (dreigen te) hebben. In mijn eerdergenoemde brief aan de Tweede Kamer heb ik aangegeven dat het bij de gegevens over 1995 opvalt dat de grotere gemeenten (&gt;100 000 inw.) relatief hogere kosten en lager overschotten hebben dan de kleinere gemeenten. In het kader van de tweede Wvg-evaluatie vindt een nadere analyse plaats van de overschotten en tekorten, waarbij kan worden aangegeven welke variabelen bepalend zijn voor de benutting van de Wvg-middelen. Op dat moment zal worden meegedeeld welke conclusies kunnen worden getrokken naar aanleiding van de geconstateerde ontwikkeling. In samenwerking met de beheerders van het gemeentefonds zal worden onderzocht wat de effecten van de huidige Wvg-verdeelsleutel (een vast bedrag per inwoner) zijn geweest en of er reden is voor bijstelling. </antwoord>
      <antwoord nummer="7">In eerdergenoemde brief aan de Tweede Kamer heb ik de verwachting uitgesproken dat ik de Tweede Kamer deze zomer zal informeren over de gekozen oplossingsrichting. Het door de minister van Verkeer en Waterstaat gevoerde overleg met betrokken partijen vergt echter meer tijd dan toen kon worden voorzien. Ik ga er thans van uit dat ik bedoelde informatie in het najaar kan geven. </antwoord>
      <antwoord nummer="8">Ja, dit heb ik de Federatie van Ouderverenigingen in mijn brief van 28 maart 1997 toegezegd. </antwoord>
      <antwoord nummer="9">Mij zijn geen gegevens bekend omtrent de feitelijke eigen bijdragen of eigen betalingen die gehandicapten vóór de invoering van de Wvg betaalden. Zoals bekend is naar aanleiding van de eerste evaluatie door de regering besloten de Regeling inzake financiële tegemoetkomingen en eigen bijdragen Wvg ten gunste van de cliënten met ingang van 1 april 1996 te wijzigen. In de tweede evaluatie zal vanzelfsprekend aandacht worden besteed aan de praktische uitwerking hiervan. </antwoord>
      <antwoord nummer="10">Het verslag van de tweede evaluatie wordt in het najaar aan de Tweede Kamer toegestuurd. </antwoord>
      <antwoord nummer="11">Ik zie daartoe, gelet op het belang dat in de evaluatie aan het aspect van de doelmatigheid is toegekend, niet de noodzaak. Daarnaast merk ik op dat de AR geen bevoegdheid heeft om onderzoek te doen naar de besteding van de gelden door de gemeenten. (Zie de Comptabiliteitswet, art. 59, lid 16.) </antwoord>
      <noten afkomstig="antwoord">
         <noot nummer="1">SZW - 97 -145</noot>
      </noten>
   </antwoorden>
</kvr>
