<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over de algemene toegankelijkheid van MBO-scholen. (Ingezonden 23 november 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30330
</item>
         <item attribuut="Inhoud">Vragen naar aanleiding van artikel 'Vrijheid van richting, geen vrouw met een broek en geen medezeggenschapsraad' van D. Mentink (School en Wet, vol. 86 (2006) afl, 4), waarin de auteur stelt dat de algemene toegankelijkheid van MBO-scholen niet wettelijk wordt gegarandeerd omdat het geen openbare maar bijzondere instellingen zijn. Indiener wil dat de minister reageert, liefst gespecificeerd naar de verschillende niveau-opleidingen binnen het MBO. Indiener bepleit niet alleen respecteren van de grondslag van de instellingen, maar ook wettelijk gegarandeerde algemene toegankelijkheid (waarbij indiener verwijst naar een antwoord van de minister op eerdere vragen van indiener in de Hoornbeeck-kwestie (Aanhangsel van de Handelingen 2007-2008, nr. 96) dat hij 'groot belang hecht aan de toegankelijkheid van het stelsel van het onderwijs'. Vindt de minister het aanvaardbaar dat MBO-instellingen zoals het Hoornbeeck College een toelatingsbeleid voeren dat berust op religieuze gronden?</item>
         <item attribuut="Rubriek">Beroepsonderwijs en volwasseneneducatie (Algemeen) Beroepsonderwijs en volwasseneneducatie (Leerlingen) Staats- en bestuursrecht (Wetgeving)</item>
         <item attribuut="Trefwoorden">Leerlingen Mbo Wet- en regelgeving</item>
         <item attribuut="Vindplaats">Kamervragen met antwoord 2007-2008, nr. 832, Tweede Kamer</item>
         <item attribuut="Vraagnr_bij_indiening">2070805320</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-12-05</item>
         <item attribuut="Datum_indiening">2007-11-23</item>
         <item attribuut="Document-id">KVR30330</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1779" allpagenumbers="1779 1780" vetnummer="2070805320" code="0708tkkvr832" lopendefooter="Tweede Kamer, vergaderjaar 2007–2008, Aanhangsel" filenaam="KVR30330" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="832" onderwerp="" indiendatum="2007-11-23">
         <vrager partij="SP" oorsprong="parlement">Jasper van Dijk</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-12-5">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de mening van professor Mentink dat de algemene toegankelijkheid van MBO-scholen niet wettelijk wordt gegarandeerd, omdat het geen openbare maar bijzondere instellingen zijn? <voetnoot nummer="1"/>Zo neen, op welke wijze is de algemene toegankelijkheid verzekerd voor deze vormen van beroepsonderwijs? </vraag>
      <vraag nummer="2" voetnoot="2">Wilt u uw antwoord specificeren voor de niveaus 1- en 2-opleidingen enerzijds en de niveaus 3- en 4- opleidingen anderzijds? <voetnoot nummer="2"/>
      </vraag>
      <vraag nummer="3" voetnoot="3">Wat is uw oordeel over de uitlating van professor Mentink, dat de wetgeving eenduidiger en minder «conflictopwekkend» wordt als de toegang tot MBO-scholen van alle niveaus afhankelijk wordt van het «respecteren» van de grondslag en de doelstellingen van de instelling, en niet alleen voor niveau 1- en 2-opleidingen? <voetnoot nummer="3"/>Zo neen, waarom niet? </vraag>
      <vraag nummer="4" voetnoot="3">Deelt u de mening dat de wettelijke consequentie van het ontbreken van openbare instellingen in het middelbaar beroepsonderwijs moet zijn dat de algemene toegankelijkheid van deze bijzondere instellingen wordt gegarandeerd? Zo ja, wilt u hiertoe een voorstel doen? Zo neen, hoe verhoudt zich dat tot uw schrijven: «Ik hecht groot belang aan de toegankelijkheid van het stelsel van het onderwijs.»? <voetnoot nummer="3"/>
      </vraag>
      <vraag nummer="5">Vindt u het – mede in het licht van de hierboven geschetste situatie – aanvaardbaar dat instellingen zoals het Hoornbeeck College een toelatingsbeleid voeren dat berust op religieuze gronden en dat steunt op de uitleg van het bestuur van de statuten? Kunt u uw antwoord toelichten? </vraag>
      <noten afkomstig="vraag">
         <noot nummer="1" titel="Vrijheid van richting: geen vrouw met een broek en geen medezeggenschapsraad">D. Mentink (2006), «Vrijheid van richting: geen vrouw met een broek en geen medezeggenschapsraad» in: School en Wet, vol. 86 (2006), afl. 4</noot>
         <noot nummer="2">Artikel 7.2.2 Web</noot>
         <noot nummer="3" documenttype="Kamervragen" documentjaargang="2007-2008" documentnummer="96">Aanhangsel Handelingen, vergaderjaar 2007–2008, nr. 96.</noot>
      </noten>
   </vragen>
   <antwoorden aantal="3">
      <antwoord nummer="1 en 2">In het middelbaar beroepsonderwijs komen alleen bijzondere instellingen voor. Dat neemt niet weg dat naar mijn mening materieel sprake is van «openbaar» in de zin van algemeen toegankelijk onderwijs. Slechts 2 instellingen (de instellingen die per 1 augustus 1996 werden bekostigd als «laatste van een richting») voeren een selectief toelatingsbeleid op grond van de richting. De andere instellingen – ook die welke denominatief gekleurd zijn – voeren geen toelatingsbeleid waarin de richting van de deelnemer of zijn ouders als toelatingscriterium wordt gehanteerd. Dat geldt ook voor de niveaus 3 en 4. Voor de niveaus 1 en 2 geldt daarenboven nog dat volgens artikel 8.1.1, vijfde lid, van de WEB in beginsel een ieder moet worden toegelaten. Dit artikellid is destijds bij amendement ingevoegd, in verband met de wens een adequate voorziening te scheppen ten behoeve van «bodemgroepen». In afwijking van de normale vrijheid van instellingen om over de toelating van deelnemers te beslissen, werd daarmee een generieke verplichting in de wet neergelegd, voor alle instellingen, om aspirant-deelnemers voor de assistent- en basisberoepsopleiding in te schrijven. Voor denominatief georiënteerde instellingen werd bij dat amendement ook de voorziening getroffen dat instellingen de inschrijving zouden kunnen weigeren van deelnemers die de grondslag van de instelling niet wensen te respecteren. De wettelijke bepalingen omtrent de toegankelijkheid van instellingen en de toelating van leerlingen moeten worden bezien in hun historische context. Bij de totstandkoming van de WEB werd aangesloten bij de bepalingen zoals die voor het primair en voortgezet onderwijs golden. Dit paste bij de situatie zoals die op dat moment bestond. Voorafgaand aan de totstandkoming van de ROC’s waren er enkele openbare instellingen, veel algemeen bijzondere en een aantal denominatief gekleurde instellingen. Het ROC-vormingsproces heeft erin geresulteerd dat er geen openbare instellingen meer overbleven. De instellingen zijn veelal algemeen bijzonder of hebben een grondslag op basis van samenwerking tussen diverse richtingen, waarin soms ook gemeenten participeren. </antwoord>
      <antwoord nummer="3 en 4">De wetgever heeft ervoor gekozen om alleen voor de niveau 1- en 2-opleidingen algemene toegankelijkheid te garanderen. Zoals ik hierboven heb geschetst, is er in de praktijk ook voor de andere opleidingen sprake van voor ieder toegankelijk beroepsonderwijs. Het ontbreken van openbare scholen leidt er niet toe dat deelnemers beperkt zijn in de mogelijkheid om beroepsonderwijs te kunnen volgen. Omdat er slechts twee scholen zijn die een op richting gebaseerd toelatingsbeleid voeren, kunnen zich slechts in zeer incidentele gevallen conflicten voordoen. In die gevallen staat uiteraard de weg naar de rechter open. Bovendien is het voeren van een selectief toelatingsbeleid uitsluitend mogelijk wanneer sprake is van een consistent beleid. Ik zie dus geen aanleiding om in te grijpen in het principe van toelatingsvrijheid en over te gaan tot een algemene acceptatieplicht, ook voor bijzondere instellingen. In aansluiting bij hetgeen minister van der Hoeven heeft opgemerkt in haar brief van 23 april 2004 aan de Tweede Kamer in reactie op de Verkenning van de Onderwijsraad «Vaste grond onder de voeten» (zie Kamerstukken II 2003/04, 29 536, nr. 1, p. 21), acht ik het ook uit principieel oogpunt ongewenst om over te gaan tot een acceptatieplicht. Keuzevrijheid van ouders en scholen is het wezen van artikel 23 van de Grondwet. Artikel 23 van de Grondwet biedt bijzondere scholen de ruimte om onderwijs aan te bieden dat aansluit bij een levensovertuiging of pedagogisch-didactische visie. Het vermeende goed van opheffing van het algemene principe van toelatingsvrijheid staat niet in verhouding tot de inbreuk op het recht op onderwijs van bijzondere scholen (waarvan slechts een zeer beperkt aantal streng toelatingsbeleid voert) en daaraan verbonden leerlingen en ouders. </antwoord>
      <antwoord nummer="5">Ja, ik vind dat aanvaardbaar. Zie ook mijn antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
