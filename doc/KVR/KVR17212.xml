<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en van Economische Zaken over mogelijke controlesystemen in de handel van bloeddiamanten. (Ingezonden 6 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17212
</item>
         <item attribuut="Inhoud">Vragen over de stand van zaken betreffende controle op het tegengaan van de handel in 'bloeddiamanten'.</item>
         <item attribuut="Rubriek">Handel en economie (Import) Handel en economie (Internationale handel) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afrika Import Internationale handel Oorlogen</item>
         <item attribuut="Vindplaats">Kamervragen met antwoord 2002-2003, nr. 785, Tweede Kamer</item>
         <item attribuut="Vraagnr_bij_indiening">2020306780</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-02-20</item>
         <item attribuut="Datum_indiening">2003-02-06</item>
         <item attribuut="Document-id">KVR17212</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1651" allpagenumbers="1651 1652" vetnummer="2020306780" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17212" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="785" onderwerp="" indiendatum="2003-02-6">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en van Economische Zaken</vraagt-aan>
      </vraagdata>
      <antwoorddata antwoorddatum="2003-02-20">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is er in EU-verband besloten om de nationale controlesystemen die de handel in zogenaamde bloeddiamanten moeten tegengaan, niet per 1 februari 2003 in te voeren zoals eerder wel is overeengekomen? <voetnoot nummer="1"/>Zo ja, wat is de reden voor dit uitstel en welke lidstaten hebben voor uitstel gepleit? </vraag>
      <vraag nummer="2">Deelt u de mening dat mislukking van het Kimberley-proces rampzalige gevolgen zal hebben voor een coherent internationaal beleid tegen de handel in bloeddiamanten en de ontwikkeling van bepaalde Afrikaanse landen zal belemmeren? </vraag>
      <vraag nummer="3">Bent u bereid om zich binnen de EU in te zetten om onverwijld te komen tot invoering van het certificeringssysteem, ook als dit grote consequenties voor de diamanthandel zou hebben? </vraag>
      <vraag nummer="4">Op welke termijn zal de EU en zal Nederland in het bijzonder het certificeringssysteem gaan invoeren en welke concrete actie zal er verder ondernomen worden om de (gevolgen van) handel in conflictdiamanten zoveel mogelijk te beperken? </vraag>
      <noten afkomstig="vraag">
         <noot nummer="1" titel="tot nader order">Persbericht NiZa: Invoering Kimberley Proces in Europese Unie uitgesteld «tot nader order» (31.03.2003), www.niza.nl/fataltransactions</noot>
      </noten>
   </vragen>
   <antwoorden aantal="4">
      <antwoord nummer="1">In EU-verband is in januari jl. gesproken over een eventueel uitstel van de inwerkingtreding van het Kimberley-certificeringsysteem. Achtergrond van een eventueel uitstel was de ontstane onduidelijkheid over de precieze lijst van de deelnemers en de vraag of de deelnemers hun interne wetgeving reeds op orde hadden om het certificeringsysteem te implementeren. Op 31 januari jl. heeft de Voorzitter van het Kimberley-proces besloten een interim-regeling van drie maanden in te stellen. Op voorlopige basis worden alle landen die zich hebben aangemeld, met uitzondering van Taiwan, tot het Kimberley-proces toegelaten. Landen die nog niet hebben geïmplementeerd zullen worden gemaand dit zo spoedig mogelijk te doen. Tijdens de plenaire zitting van het Kimberley-proces, eind april 2003, zal de stand van zaken opnieuw worden bekeken. In vervolg op het voorgaande kon de Europese Commissie op 7 februari jl. een voorstel doen om verordening (EG) 2368/02 van 20 december 2002 (Kimberley-verordening) met terugwerkende kracht tot 1 februari volledig van kracht te doen zijn. Deze aanvullende verordening is op 11 februari jl. door de Raad aangenomen. De EU voldoet daarmee aan haar implementatieverplichting. </antwoord>
      <antwoord nummer="2">Nederland hecht in het kader van een coherent en geloofwaardig conflictpreventiebeleid grote waarde aan het Kimberley-proces. Mislukking van het proces zou een terugslag betekenen voor de internationale inspanningen om conflicthandel aan banden te leggen. Nederland pleit binnen de EU derhalve voor spoedige invoering van het certificeringsysteem met een zo breed en volledig mogelijke participatie. Indien het certificeringsysteem op de juiste wijze wordt geïmplementeerd kan het zowel bijdragen aan het beëindigen van conflicten als aan de stimulering van handel in «schone» diamanten. Beide dragen weer bij aan de ontwikkeling van Afrikaanse landen en aan het maatschappelijk verantwoord ondernemen in de diamantindustrie. </antwoord>
      <antwoord nummer="3">Zie vraag 2. </antwoord>
      <antwoord nummer="4">Het certificeringsysteem waarin Kimberley voorziet is sinds 12 februari 2003 van kracht in de Gemeenschap. Nederland zal de Kimberley-verordening zo spoedig mogelijk implementeren via de Sanctiewet. Wetgeving is reeds in voorbereiding. Ik verwacht dat de ministeriële regeling nog voor het einde van deze maand in de Staatscourant zal zijn gepubliceerd. Voorts is dankzij Nederland een verklaring bij de verordening aangenomen waarbij de Europese Commissie toezegt te zullen onderzoeken op welke wijze technische assistentie aan derde landen kan worden geleverd teneinde het certificeringsysteem volledig te implementeren. Nederland heeft overigens niet of nauwelijks in- en uitvoer van ruwe diamant. Daarom is besloten in Nederland geen bevoegde autoriteit aan te wijzen en het invoerproces via Antwerpen te laten verlopen. Alleen de meest belanghebbende lidstaten – België en het Verenigd Koninkrijk – zullen een tot certificering bevoegde autoriteit aanwijzen. </antwoord>
      <noten afkomstig="antwoord"/>
   </antwoorden>
</kvr>
