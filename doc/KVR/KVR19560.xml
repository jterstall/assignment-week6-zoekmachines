<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verdaas (PvdA) aan de ministers van Volkshuisvesting, Ruimtelijke Ordening en Milieubeheer en van Economische Zaken over de afstemming van grondprijzen. (Ingezonden 21 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19560
</item>
         <item attribuut="Inhoud">Vragen over de gemeenten Hengelo, Enschede, Borne en Almelo, die afspraken maken over het ruimtelijk beleid en het te voeren grondbeleid om onderlinge concurrentie te voorkomen.</item>
         <item attribuut="Rubriek">Handel en economie (Mededinging) Ruimtelijke ordening en infrastructuur (Grondverwerving)</item>
         <item attribuut="Trefwoorden">Grondprijzen Mededinging</item>
         <item attribuut="Vindplaats">Kamervragen met antwoord 2003-2004, nr. 900, Tweede Kamer</item>
         <item attribuut="Vraagnr_bij_indiening">2030406530</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Verdaas</persoon>
         </item>
         <item attribuut="Datum_reaktie">2004-02-23</item>
         <item attribuut="Datum_indiening">2004-01-21</item>
         <item attribuut="Document-id">KVR19560</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1907" allpagenumbers="1907 1908" vetnummer="2030406530" code="0304tkkvr900" lopendefooter="Tweede Kamer, vergaderjaar 2003–2004, Aanhangsel" filenaam="KVR19560" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="900" onderwerp="" indiendatum="2004-01-21">
         <vrager partij="PvdA" oorsprong="parlement">Verdaas</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Economische Zaken</vraagt-aan>
      </vraagdata>
      <antwoorddata antwoorddatum="2004-02-23">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de minister van Economische Zaken en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de brief van de Nederlandse Mededingingsautoriteit (NMa) aan de gemeenten Hengelo, Enschede, Borne en Almelo d.d. 23-12-2003 (onderwerp«Afstemming van grondprijzen») en de publicaties in de Twentse Courant Tubantia over deze kwestie? <voetnoot nummer="1"/>
      </vraag>
      <vraag nummer="2">Steunt u de samenwerking tussen de genoemde gemeenten, waarbij ze afspraken maken over het ruimtelijk beleid en het te voeren grondbeleid teneinde onderlinge concurrentie te voorkomen en tot een zo optimaal mogelijk gebiedsgericht beleid voor de regio te komen? </vraag>
      <vraag nummer="3">Hoe verhoudt de brief van de NMa zich tot de Wet gemeenschappelijke regelingen en de Kaderwet bestuur in verandering, waarin samenwerking juist wordt bevorderd en/of verplicht, ook ophet gebied van grondbeleid? </vraag>
      <vraag nummer="4">Hoe verhoudt de brief van de NMa zich tot de rijksnota Grondbeleid, waarin gepleit wordt voor bevordering van een gebiedsgerichte aanpak van grondbeleid? </vraag>
      <vraag nummer="5">Heeft u zicht opde aanwezigheid van vergelijkbare situaties elders in het land en opwelke wijze zou de NMa in uw ogen daarmee om moeten gaan? </vraag>
      <vraag nummer="6">Indien de NMa tot het besluit komt dat bij de genoemde samenwerking sprake is van overtreding van artikel 6, eerste lid van de Mededingingswet, welke gevolgen heeft dat volgens u voor het regionale grondbeleid? </vraag>
      <vraag nummer="7">Hoe beoordeelt u deze gevolgen en opwelke wijze anticipeert u opeen – voor de samenwerking – negatief besluit van de NMa? </vraag>
      <noten afkomstig="vraag">
         <noot nummer="1" datum="2004-01-3" bron="" titel="Grondbeleid van vier Twentse steden onder vuur">«Grondbeleid van vier Twentse steden onder vuur», 3 januari 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 4">De samenwerking tussen de vier genoemde gemeenten in de zogenaamde Netwerkstad Twente dateert van eind 2001 en richt zich op een geïntegreerde aanpak van het stedelijk gebied in Twente als één samenhangend netwerk, met name voor de bovenkant van het voorzieningenaanbod. Door de Colleges van Burgemeester en Wethouders van de gemeenten Almelo, Borne, Enschede en Hengelo is op14 november 2003 een intentieovereenkomst getekend, waarin door de deelnemende gemeenten is overeengekomen, als onderdeel van de samenwerking in Netwerkstad Twente, opeen vijftal inhoudelijke thema’s ophet terrein van het grondbeleid nader samen te werken, te weten: 1. Gronduitgifte beleid en grondprijsbeleid; 2. Verwervingsbeleid, beleid voor tijdelijk beheer en aanbestedingsbeleid; 3. Samenwerkingsvormen bij particulier grondbezit; 4. Grondexploitatie, risicomanagement en (administratieve) organisatie; 5. Organisatorische implementatie van het grondbeleid en verdere afstemming en mogelijke uitwisseling van ambtelijke capaciteit. Tot opheden zijn door de bevoegde organen van genoemde gemeenten nog geen concrete afspraken gemaakt, voortvloeiende uit voornoemde intentieovereenkomst. Ruimtelijke ontwikkelingen houden zich niet aan gemeentegrenzen. Bovenlokale samenwerking is van steeds groter belang om een goede ruimtelijke en woonkwaliteit te realiseren. Juist in stedelijke regio’s is een niet-vrijblijvend karakter van die samenwerking noodzakelijk om algemene publieke doelstellingen op ruimtelijk terrein (i.c. het realiseren van een evenwichtige spreiding van woon- en werkmilieus, van groene en recreatieruimte, en het zonodig verevenen van de kosten daarvoor) te kunnen bereiken. Regionaal afgestemd grondbeleid is één van de instrumenten om deze publieke doelen te verwezenlijken. Om die reden is in het verleden in de Kaderwet bestuur in verandering een instrumentarium voor het vormgeven van deze samenwerking opgenomen, en zal het kabinet in het voorstel voor samenwerking opbasis van een aangescherpte Wet gemeenschappelijke regelingen een vergelijkbaar instrumentarium opnemen. De rijksregelgeving voor intergemeentelijke samenwerking bij grondbeleid in Wet gemeenschappelijke regelingen en Kaderwet bestuur in verandering beoogt bij uitstek de realisering van bovengenoemde publieke belangen te beïnstrumenteren, en niet het handelen van gemeenten als waren zij ondernemingen opde grondmarkt. Het kabinet vindt het maken van afspraken tussen gemeenten, al dan niet in het kader van de Wet gemeenschappelijke regelingen, belangrijk voor integrale ontwikkelingen die het niveau van elke gemeente afzonderlijk overstijgen. Tot deze overeenkomsten, die veelal een breed terrein aan onderwerpen bevatten, kunnen en mogen ook afspraken behoren over het te voeren bovenlokale grondbeleid als instrument voor het bereiken van ruimtelijke doelen. Deze afspraken moeten daarbij uiteraard wel passen binnen de kaders van geldende wetgeving waaronder de Mededingingswet. Ook overheidsorganen kunnen als zij economische activiteiten uitoefenen vallen onder het bereik van de Mededingingswet. </antwoord>
      <antwoord nummer="5">In verschillende van de huidige zeven zogenoemde kaderwetgebieden wordt ophet terrein van het grondbeleid samengewerkt. De vorm en intensiteit van die samenwerking loopt uiteen van onderlinge samenwerking in het kader van VINEX-afspraken en fondsvorming tot kennisuitwisseling. Ook buiten deze zeven regio’s wordt samengewerkt op het vlak van het ruimtelijk beleid waarbij bovenlokaal grondbeleid een middel is om deze ruimtelijke afstemming te bevorderen. </antwoord>
      <antwoord nummer="6">Zoals hiervoor al is aangegeven heeft regionale samenwerking veelal betrekking opeen breed terrein aan onderwerpen. Veel van die onderwerpen zullen binnen het kader van de Mededingingswet niet relevant zijn. Voor zover de Mededingingswet wel van toepassing is, zullen gemeenten zoals hiervoor al aangegeven uiteraard binnen de kaders van die wet dienen te blijven. Overigens heb ik begrepen dat de NMa nog geen onderzoek is gestart naar de afstemming van grondprijzen. Zij heeft de genoemde gemeenten in verband met de prijsafstemming uitsluitend attent gemaakt opde Mededingingswet en hen daarbij in de gelegenheid gesteld om nadere uitleg te verschaffen. Op basis van deze uitleg wil de NMa kunnen bepalen of de desbetreffende activiteiten van de gemeenten als economische activiteiten moeten worden aangemerkt of als het uitoefenen van overheidsgezag. </antwoord>
      <antwoord nummer="7">De Mededingingswet kent aan de Nederlands Mededingingsautoriteit (NMa) de taak toe tot het verrichten van werkzaamheden ten behoeve van de uitvoering van deze wet. Het is, mede gezien het feit dat er nog geen onderzoek door de NMa is gestart, niet opportuun om vooruit te lopen opeventuele besluitvorming door de NMa. </antwoord>
      <noten afkomstig="antwoord"/>
   </antwoorden>
</kvr>
