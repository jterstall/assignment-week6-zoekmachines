<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over het reïntegreren van Nederlandse uitkeringsgerechtigden in België. (Ingezonden 20 maart 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25320
</item>
         <item attribuut="Inhoud">Vragen over het project 'Open Grens' waarbij uitkeringsgerechtigden verplicht worden werk te aanvaarden in het buitenland, c.q. België. Daar gelden bijvoorbeeld andere belastingregels, waardoor bepaalde financiële gevolgen zouden kunnen ontstaan voor de werknemer.</item>
         <item attribuut="Rubriek">Arbeid (Arbeidsbemiddeling) Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Arbeidsbemiddeling België Bijstand Werkloosheidsuitkeringen</item>
         <item attribuut="Vindplaats">Kamervragen met antwoord 2005-2006, nr. 1228, Tweede Kamer</item>
         <item attribuut="Vraagnr_bij_indiening">2050609940</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-04-10</item>
         <item attribuut="Datum_indiening">2006-03-20</item>
         <item attribuut="Document-id">KVR25320</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2619" allpagenumbers="2619 2620" vetnummer="2050609940" code="0506tkkvr1228" lopendefooter="Tweede Kamer, vergaderjaar 2005–2006, Aanhangsel" filenaam="KVR25320" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1228" onderwerp="" indiendatum="2006-03-20">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-04-10">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw reactie op het project «Open Grens» van de gemeente Hulst om Nederlandse uitkeringsgerechtigden te reïntegreren in België? <voetnoot nummer="1"/>
      </vraag>
      <vraag nummer="2">Kunnen gemeenten in het kader van de Wet werk en bijstand uitkeringsgerechtigden verplichten deel te nemen aan een project gericht op werk in het buitenland? Zo ja, waaruit blijkt dat en wat is uw oordeel hierover? Zo neen, bent u bereid gemeenten hierover in te lichten en zo nodig aan te spreken? </vraag>
      <vraag nummer="3">Vindt u het wenselijk dat uitkeringsgerechtigden, die verplicht worden werk te aanvaarden in het buitenland, te maken krijgen met andere belastingwetgeving en andere arbeidsomstandigheden, waardoor er financiële gevolgen kunnen ontstaan anders dan na het aanvaarden van werk in Nederland? Zo ja, kunt u dit toelichten? Zo neen, waarom niet en welke actie gaat u ondernemen? </vraag>
      <noten afkomstig="vraag">
         <noot nummer="1" titel="Project open grens">www.gemeentehulst.nl Nieuw perspectief: «Project open grens»</noot>
      </noten>
   </vragen>
   <antwoorden aantal="3">
      <antwoord nummer="1">Ik heb met belangstelling kennis genomen van het project «Open Grens», een van de reïntegratieprojecten van de gemeente Hulst. In het project spreken mij de doelstelling aan en de wijze waarop dit is afgestemd op de lokale situatie. Doel van het project is het reïntegreren van uitkeringsgerechtigden bij Belgische werkgevers dan wel bij Nederlandse of internationale bedrijven met een vestiging in België. De gemeente Hulst beoogt 25 uitkeringsgerechtigden te bemiddelen met als doel dat minimaal tien mensen voor een periode van minimaal zeven maanden werk vinden en/of op andere wijze niet meer afhankelijk zijn van een uitkering. In de toelichting geeft de gemeente aan dat Zeeuws-Vlaanderen van grondgebied en werkgelegenheid beperkt is, maar een groot achterland heeft, België. </antwoord>
      <antwoord nummer="2">In het kader van de WWB heeft een uitkeringsgerechtigde een plicht tot meewerken aan zijn reïntegratie en daarmee tot meewerken aan het vergroten van zijn arbeidsmarktkansen. De inzet van reïntegratievoorzieningen is beleidsmatig en financieel naar de gemeenten gedecentraliseerd. Dit om de gemeenten in staat te stellen om de voorzieningen zo effectief en efficiënt mogelijk in te zetten, rekening houdend met de lokale omstandigheden. Dit kan in een specifieke situatie leiden tot het aanbieden van een voorziening aan een uitkeringsgerechtigde in de nabije omgeving, waartoe in grensgebieden ook het buitenland kan behoren, als daardoor voor een uitkeringsgerechtigde meer arbeidsmarktkansen ontstaan. Uiteraard is bij het aanbieden van een traject aansluiting bij de individuele mogelijkheden en belastbaarheid voor een uitkeringsgerechtigde (maatwerk) leidend. Ik kan mij voorstellen dat grensgemeenten, zoals de gemeente Hulst, bij het aanbieden van een traject in de nabije woonomgeving van de uitkeringsgerechtigde ook het buitenland betrekken. Hiermee sluit de gemeente aan bij de geografische situatie en de rol die grensarbeid in grensstreken speelt. Het decentrale karakter van de WWB biedt de gemeente daarvoor ruimte en is ook bedoeld om recht te doen aan deze specifieke lokale omstandigheden. </antwoord>
      <antwoord nummer="3">Uitkeringsgerechtigden zijn primair zelf verantwoordelijk om in de noodzakelijke kosten van hun bestaan te voorzien. Grensarbeid biedt hen in bepaalde gebieden hiertoe de mogelijkheid. Weliswaar krijgen uitkeringsgerechtigden bij het aanvaarden van werk in het buitenland te maken met andere toepasselijke wettelijke verplichtingen inzake belastingwetgeving, dit doet echter niets af aan de plicht om zelfstandig te voorzien in de noodzakelijke kosten van het bestaan zoals deze is opgenomen in de WWB. Op het gebied van arbeidsomstandigheden is het arborecht in de Europese Unie vergaand geharmoniseerd. In 1989 is een EU-richtlijn vastgesteld waarin de algemene beginselen betreffende het door werkgevers te voeren arbobeleid zijn vastgelegd. Daarnaast zijn inmiddels nog zo’n twintig bijzondere arborichtlijnen vastgesteld, die tezamen voor vrijwel alle denkbare arbeidsrisico’s die algemene beginselen nader inkleuren. Deze richtlijnen verplichten de lidstaten om hun werknemers ten minste een daarin gedefinieerd minimum aan bescherming te bieden. Ik heb geen aanleiding om aan te nemen dat financiële gevolgen van grensarbeid in strijd komen met voorwaarden die gelden ten aanzien van algemeen geaccepteerde arbeid. </antwoord>
      <noten afkomstig="antwoord"/>
   </antwoorden>
</kvr>
