<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over adoptie van gestolen kinderen uit India. (Ingezonden 29 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28661
</item>
         <item attribuut="Inhoud">Mogelijk tientallen kinderen in India zijn ontvoerd bij hun ouders, vervolgens verkocht aan een kindertehuis en daarna geadopteerd aan Nederlandse ouders. Vragen over de controle door het ministerie, het tijdstip waarop de misstanden bij het ministerie bekend waren en over de vergunningverlening aan het bemiddelingsbureau Meiling.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Strafrecht en strafprocesrecht (Misdrijven)</item>
         <item attribuut="Trefwoorden">Adoptie Delicten India</item>
         <item attribuut="Vindplaats">Kamervragen met antwoord 2006-2007, nr. 2033, Tweede Kamer</item>
         <item attribuut="Vraagnr_bij_indiening">2060716290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-05-29</item>
         <item attribuut="Document-id">KVR28661</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4305" allpagenumbers="4305 4306" vetnummer="2060716290" code="0607tkkvr2033" lopendefooter="Tweede Kamer, vergaderjaar 2006–2007, Aanhangsel" filenaam="KVR28661" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2033" onderwerp="" indiendatum="2007-05-29">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar, dat er mogelijk tientallen kinderen in India zijn ontvoerd bij hun ouders, vervolgens verkocht zijn aan een kindertehuis en daarna zijn geadopteerd aan Nederlandse ouders? <voetnoot nummer="1"/>
      </vraag>
      <vraag nummer="2">Hoeveel kinderen zijn er geadopteerd vanaf 1995 vanuit India? Bij hoeveel kinderen is er gebruik gemaakt van bemiddelingsorganisatie Meiling? </vraag>
      <vraag nummer="3">Beoordeelt u alle gevallen van adoptie vanuit de onofficiële kindertehuizen in India als adopties waarbij mogelijk sprake is van ontvoering van het kind in kwestie? Beoordeelt u alle adopties waarbij gebruik is gemaakt van bemiddelingsorganisatie Meiling als adopties waarmee iets mis kan zijn? Zo neen, waarom niet? Zo ja, welke gevolgen heeft deze constatering? </vraag>
      <vraag nummer="4">Op welk moment was het ministerie van Justitie op de hoogte van deze misstanden? Is het waar, dat hoogleraar Hoksbergen al op 6 mei 1997 ruchtbaarheid heeft gegeven aan de mogelijkheid dat het hier gaat om illegale adoptiepraktijken? Is er reeds enig onderzoek verricht naar adopties vanuit India? Zo ja, vanaf welk moment? Zo neen, waarom niet? </vraag>
      <vraag nummer="5">Is het waar, dat bemiddelingsorganisatie Meiling vanaf mei 2005 op de hoogte is van deze misstanden maar de adoptieouders niet heeft gewaarschuwd? Is het waar, dat bemiddelingsorganisatie Meiling eerst op 17 juni 2006 alle adoptieouders van de mogelijk ontvoerde kinderen heeft ingelicht met de mededeling dat er «niets aan de hand» is? </vraag>
      <vraag nummer="6">Is het waar, dat u na de uitzending van Netwerk van 22 mei 2007 heeft toegezegd onderzoek te verrichten naar het kidnapschandaal rondom het kind dat momenteel bij een Nederlands gezin verblijft? Geeft de uitzending van 23 mei 2007 aanleiding dit onderzoek te verbreden naar alle kinderen die via bemiddelingsorganisatie Meiling naar Nederland zijn gekomen? </vraag>
      <vraag nummer="7">Bent u voornemens de vergunning van Meiling (tijdelijk) in te trekken, al dan niet in afwachting van de resultaten van het onderzoek? Zo neen, gaat u ander maatregelen nemen het toezicht op adoptiebureaus te vergroten? </vraag>
      <noten afkomstig="vraag">
         <noot nummer="1" datum="2007-05-23" bron="Netwerk, 22 mei 2007 en">Netwerk, 22 mei 2007 en, 23 mei 2007</noot>
      </noten>
   </vragen>
   <antwoorden aantal="6">
      <antwoord nummer="1">Recente berichtgeving in de Netwerkuitzendingen van 22 en 23 mei jl. en andere media maakt duidelijk dat mogelijk sprake is van ernstige misstanden met betrekking tot adopties uit India. De beweringen die naar voren zijn gebracht, zijn zeer ernstig. In mijn brief die ik op 29 mei jl. aan uw Kamer heb gezonden (Kamerstuk 28 457, nr. 28) heb ik dan ook grondig onderzoek aangekondigd, teneinde alle relevante feiten op tafel te krijgen en te beoordelen. Op de uitkomsten hiervan kan en wil ik niet vooruitlopen. Over de opzet van het onderzoek heb ik de Kamer inmiddels separaat bericht bij brief van 27 juni jl. (Kamerstuk 28 457, nr. 29). </antwoord>
      <antwoord nummer="2">In 2005 en 2006 zijn in totaal 39 kinderen uit India ter adoptie in gezinnen in Nederland opgenomen. Van dit aantal zijn 8 kinderen via bemiddeling van de Stichting Meiling opgenomen. </antwoord>
      <antwoord nummer="3 en 6">Het onderzoek dat ik heb aangekondigd zal zich, voor wat betreft India, in eerste aanleg concentreren op de gang van zaken in de staat Chennai. Daarnaast zal ik, voor zover dat in India mogelijk blijkt, nagaan of er redenen zijn om aan te nemen dat meer kinderen uit India met valse verklaringen zijn geadopteerd door Nederlandse gezinnen. </antwoord>
      <antwoord nummer="4">Zoals ik in mijn brief van 29 mei jl. heb aangekondigd zal, naast de rol van de betrokken vergunninghouder, ook de rol van het ministerie van Justitie worden onderzocht. De vraag of, en zo ja, op welk moment het ministerie op de hoogte is gesteld van missstanden bij adopties uit India zal daarbij worden betrokken. </antwoord>
      <antwoord nummer="5">Het in te stellen onderzoek naar de rol van de betrokken vergunninghouder zal antwoord moeten geven op deze vragen. </antwoord>
      <antwoord nummer="7" voetnoot="1">Vooralsnog heb ik geen gronden om de vergunning van de Stichting Meiling (al dan niet tijdelijk) in te trekken. Zoals ik in mijn brief aan uw Kamer van 29 mei jl. heb aangegeven, heb ik de Inspectie jeugdzorg gevraagd de rol van de vergunninghouder in deze te onderzoeken. Ook heb ik het Openbaar Ministerie (OM) verzocht mij te informeren of het voornemens is een (strafrechtelijk) onderzoek te starten naar de onderhavige zaak. Het OM heeft mij bericht dat het, bij ontbreken van daartoe strekkende informatie, vooralsnog geen aanleiding ziet tot het instellen van een oriënterend dan wel een strafrechtelijk onderzoek. Zoals ik in mijn brief van 29 mei jl. heb aangegeven, acht ik het van belang dat alle relevante feiten met betrekking tot deze affaire en de rol die alle betrokken partijen daarbij hebben gespeeld op onafhankelijke en objectieve wijze op tafel komen en worden beoordeeld, en dat op basis daarvan aanbevelingen worden gedaan voor maatregelen die noodzakelijk worden geacht in aanvulling op verbeteringen die reeds door mij in gang zijn gezet. Het toezicht dat de Inspectie jeugdzorg uitoefent, richt zich op de naleving door de vergunninghouders van de voor hen geldende voorschriften van de Wobka. Dit wordt, overeenkomstig de toezichtstaak van de inspectie in het kader van de Wet op de jeugdzorg, uitgebreid tot de kwaliteit in algemene zin van deze organisaties <voetnoot nummer="1"/>. Voorts wordt in samenspraak met de vergunninghouders op korte termijn een kwaliteitskader opgesteld waarin beleid en werkwijze van de vergunninghouders worden vastgelegd. </antwoord>
      <noten afkomstig="antwoord">
         <noot nummer="1">Zie in dit verband o.m. ook de brief van de minister van Justitie aan de Tweede Kamer, 29 december 2005 (TK 2005–2006, 28 457, nr. 26)</noot>
      </noten>
   </antwoorden>
</kvr>
