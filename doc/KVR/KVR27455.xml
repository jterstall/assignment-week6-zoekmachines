<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Verkeer en Waterstaat over de slechte staat van bussen van het vervoersbedrijf Arriva in de omgeving 's-Hertogenbosch. (Ingezonden 13 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27455
</item>
         <item attribuut="Inhoud">Vragen naar aanleiding van rapport van FNV Bondgenoten over ernstige mankementen als versleten remmen en openslaande busdeuren, en personeelsleden die geen melding durven te maken van deze misstanden uit vrees voor repercussies.</item>
         <item attribuut="Rubriek">Arbeid (Arbeidsbescherming) Verkeer, vervoer en waterstaat (Motorrijtuigen) Verkeer, vervoer en waterstaat (Openbaar vervoer) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Arbeidsbescherming Chauffeurs Motorrijtuigen Openbaar vervoer Verkeersveiligheid</item>
         <item attribuut="Vindplaats">Kamervragen met antwoord 2006-2007, nr. 932, Tweede Kamer</item>
         <item attribuut="Vraagnr_bij_indiening">2060707620</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2007-03-06</item>
         <item attribuut="Datum_indiening">2007-02-13</item>
         <item attribuut="Document-id">KVR27455</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1991" allpagenumbers="1991 1992" vetnummer="2060707620" code="0607tkkvr932" lopendefooter="Tweede Kamer, vergaderjaar 2006–2007, Aanhangsel" filenaam="KVR27455" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="932" onderwerp="" indiendatum="2007-02-13">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-03-6">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Deelt u de mening dat er geen concessies mogen worden gedaan aan de veiligheid van het openbaar vervoer? </vraag>
      <vraag nummer="2">Bent u op de hoogte van het rapport van FNV Bondgenoten over de slechte staat van de bussen van het vervoersbedrijf Arriva, die in de omgeving van ’s-Hertogenbosch rijden? </vraag>
      <vraag nummer="3">Vindt u dat mankementen als versleten remmen, waarbij metaal op metaal schuurt, openslaande busdeuren en metaal van wielen dat door het rubber snijdt, beschouwd moeten worden als ernstige mankementen? Zo neen, waarom niet? </vraag>
      <vraag nummer="4">Bij welke mankementen of wat voor soort mankementen is het bij wet verboden dat bussen op de openbare weg rijden? Hoe beoordeelt u in dit geval de mankementen, zoals in het rapport van FNV Bondgenoten beschreven? </vraag>
      <vraag nummer="5">Hoe beoordeelt u de opstelling van Arriva om pas zes maanden later, nadat bekend is geworden dat circa 20 procent van de gecontroleerde bussen met ernstige technische mankementen rondrijdt, met de problemen aan de slag te gaan? </vraag>
      <vraag nummer="6">Zou het niet zo moeten zijn dat personeelsleden van openbaarvervoerbedrijven, die misstanden aan de kaak willen stellen, vooral waar het de veiligheid van het openbaar vervoer aangaat, dit ook in alle vrijheid kunnen doen? </vraag>
      <vraag nummer="7">Vindt u dat u een taak hebt als minister van Verkeer en Waterstaat om ertoe bij te dragen dat voorkomen wordt dat personeelsleden geen melding durven te maken van misstanden uit vrees voor repercussies, zoals baanverlies? Zo neen, waarom niet? </vraag>
      <vraag nummer="8">Kunt u aangeven welke stappen u gaat ondernemen om de veiligheid van de Arriva-busreiziger in de omgeving ’s-Hertogenbosch in de toekomst te kunnen blijven garanderen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. Mijn beleid is, onder andere, gericht op betrouwbaar en veilig openbaar vervoer voor de reiziger. </antwoord>
      <antwoord nummer="2">Ja. </antwoord>
      <antwoord nummer="3">In wet- en regelgeving is een groot aantal (technische) eisen neergelegd waaraan bussen moeten voldoen indien hiermee op de openbare weg wordt gereden. Het betreft de volgende eisen, welke voor het merendeel zijn gericht op de verkeersveiligheid: 1. De eisen gebaseerd op de Wegenverkeerswet 1994. Deze eisen zijn uitgewerkt in hoofdstuk 5, afdeling 3, van het Voertuigreglement en de Regeling permanente eisen. Dit betreft eisen die los staan van het gebruik van bussen voor openbaar vervoer doeleinden; 2. De eisen gebaseerd op de Wet personenvervoer 2000. Deze eisen zijn uitgewerkt in de Regeling permanente eisen bussen. Dit betreft aanvullende eisen die van toepassing zijn als een bus wordt gebruikt voor openbaar vervoer doeleinden. De eisen die in de genoemde wet- en regelgeving zijn opgenomen worden door de Dienst Wegverkeer (RDW) gecontroleerd tijdens de verplichte jaarlijkse APK voor bussen. Daarnaast worden deze eisen op de openbare weg door politie en de Inspectie Verkeer en Waterstaat (inspectie) gehandhaafd. De in deze vraag genoemde gebreken zijn van dien aard dat het gebruik op de openbare weg van een bus met (één van) deze gebreken, gelet op de hierboven genoemde eisen, niet toelaatbaar is. </antwoord>
      <antwoord nummer="4">Zie hiervoor ook het antwoord op vraag 3. De gebeurtenissen bij Arriva zijn aanleiding geweest voor een technische controle door mijn inspectie, de RDW en de politie (KLPD) op 17 februari jl. De mankementen waar het rapport van FNV Bondgenoten over spreekt, zijn naar blijkt ernstig. De controle heeft geleid tot afkeuring van 21 bussen. Daarnaast heeft de inspectie verordonneerd dat alle bussen van de vervoerder die in Oost-Brabant rijden en langer dan een half jaar geleden APK-gekeurd zijn, een nieuwe technische keuring moeten ondergaan alvorens deze weer de weg op mogen. De in het rapport van FNV Bondgenoten genoemde gebreken behoren dus deels tot de aspecten die voorkomen in de weten regelgeving, en die nu hebben geleid tot afkeuring van bussen. Andere door FNV genoemde gebreken, zoals de onvoldoende werking van de Vetag installatie, hebben echter betrekking op niet verplichte uitrusting, en kunnen dan ook niet leiden tot afkeuring. </antwoord>
      <antwoord nummer="5">Voor zover ik kan waarnemen heb ik niet de indruk dat er sprake is van «pas zes maanden later met de problemen aan de slag gaan», zoals in de vraag wordt gesuggereerd. Arriva is gestart met de exploitatie per 1 januari 2007. Van Arriva heb ik vernomen dat de directie begin februari door de chauffeurs op de hoogte is gebracht van de technische mankementen en dat Arriva zich inzet om veilige bussen te laten rijden. Arriva laat momenteel de afgekeurde bussen repareren en herkeuren, zoals door de inspectie afgedwongen. Tevens heb ik begrepen dat Arriva in het betreffende concessiegebied tijdelijk met oude bussen rijdt en dat eind 2006 nieuwe bussen zijn besteld. </antwoord>
      <antwoord nummer="6">Personeelsleden zijn in dit land vrij om alles wat zij willen, aan de kaak te stellen, zowel richting werkgever als richting andere partijen. Het is bij onderhavige gevallen die betrekking hebben op de veiligheid, niet alleen mógelijk, maar ook belángrijk deze aan de kaak te stellen, zeker ook richting het vervoerbedrijf, welke uiteindelijk handelend moet optreden. </antwoord>
      <antwoord nummer="7">Nee. Ik ben, zoals onder 6 reeds aangegeven, van mening dat klachten vrijelijk geuit moeten kunnen worden aan de werkgever. Als dit toch niet mogelijk blijkt, is een gangbare manier om klachten kenbaar te maken bijvoorbeeld via een vakvereniging of een ondernemingsraad van een onderneming. De CAO regeling voor het openbaar vervoer voorziet in een dergelijke klachtenregeling. Overigens heb ik de indruk dat in onderhavige casus de werknemers geen vrees hadden voor repercussies, gezien de melding van de situatie in de media. </antwoord>
      <antwoord nummer="8">Zoals onder antwoord 4 aangegeven is mijn inspectie reeds opgetreden. Tevens werkt mijn inspectie momenteel verder uit op welke wijze het toezicht op de veiligheid in het openbaar vervoer over de weg structureel kan worden vormgegeven. In dat kader zal ik ook de huidige keuringseisen en keuringsfrequentie evalueren. Het is overigens aan de provincie om te controleren op naleving van uitvoering van de concessie. Ik heb van de provincie Brabant begrepen dat zij op dit moment uitzoekt welke mogelijkheden er in de concessie bestaan om aan Arriva een boete op te leggen voor de onvoldoende technische staat van onderhoud van de bussen. Gebleken is dat Arriva de dienstregeling niet goed uitvoert, hetgeen deels herleidbaar is tot de mankementen. Voor het niet goed uitvoeren van de dienstregeling kunnen onverkort malussen worden opgelegd, zo heeft de provincie mij gemeld. </antwoord>
      <noten afkomstig="antwoord"/>
   </antwoorden>
</kvr>
