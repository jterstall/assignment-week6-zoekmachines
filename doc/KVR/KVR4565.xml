<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over het verlenen van een vergunning aan Lovers Rail. (Ingezonden 7 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4565
</item>
         <item attribuut="Inhoud">Vragen over de vergunning aan Lovers Rail voor het laten rijden van de Spaarne-Expres tussen Amsterdam en Haarlem en over de gevolgen van het verlenen van deze vergunning voor het omliggende stads- en streekvervoer.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1996-1997, nr. 879, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1997-03-19</item>
         <item attribuut="Datum_indiening">1997-03-07</item>
         <item attribuut="Document-id">KVR4565</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1799" allpagenumbers="1799 1800" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="879" onderwerp="" indiendatum="1997-03-7">
         <vrager partij="CDA" oorsprong="parlement">Reitsma</vrager>
         <vraagt-aan>L</vraagt-aan>
      </vraagdata>
      <antwoorddata antwoorddatum="1997-03-19">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Waarom hebt u op dit moment een vergunning aan Lovers Rail verleend voor het laten rijden van de Spaarne-Expres tussen Amsterdam en Haarlem en wat is globaal de inhoud van deze vergunning? </vraag>
      <vraag nummer="2">Waarom hebt u niet eerst het debat met de Tweede Kamer afgewacht over het beleidskader toelating tot het spoorvervoer en de contractsector spoorvervoer? </vraag>
      <vraag nummer="3">Wat zijn de gevolgen van deze nieuwe lijn voor de reizigersaantallen in het stads- en streekvervoer in het omliggende gebied? Heeft deze extra treinvoorziening tot gevolg dat de voorzieningen in het omliggende stads- en streekvervoer onrendabeler worden en welke consequenties heeft dit dan voor de bekostiging van het stads- en streekvervoer? </vraag>
      <vraag nummer="4">Hoe verhoudt zich deze nieuwe vergunning tot het instandhouden van het totale voorzieningenniveau? Bestaat er gevaar dat bestaande lijnen worden uitgehold? </vraag>
      <vraag nummer="5">Is er in dit geval sprake van krenten uit de rendabele pap, waardoor minder rendabele lijnen niet open te houden zijn? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2" voetnoot="1 2">Lovers heeft bij het indienen van haar vergunningaanvraag, welke door mij op 16 september 1996 is ontvangen, te kennen gegeven de zogenaamde Spaarne Expres vanaf 1 juni 1997 te willen laten rijden. Het is uiteraard in het belang van de vervoerder om zo spoedig mogelijk een besluit van de minister te vernemen teneinde bij een positief besluit een zo ruim mogelijke voorbereidingstijd voor de feitelijke exploitatie te hebben. Zoals ik de Tweede Kamer reeds in mijn brief inzake het «beleidskader toelating tot het spoorvervoer» van 11 februari 1997 <voetnoot nummer="1"/>heb meegedeeld was ik voornemens om op de vergunningaanvraag voor de Keukenhof Expres binnen 1 week na de toezending van het beleidskader aan de Tweede Kamer te beslissen en op de overige vergunningaanvragen van Lovers, waaronder de Spaarne Expres, eind februari. De voor de beslissing over de vergunningverlening voor de Spaarne Expres benodigde informatie was eind februari beschikbaar en van dien aard dat vergunningverlening op 28 februari 1997 heeft plaatsgevonden. De verleende vergunning is ter kennisneming bijgevoegd. <voetnoot nummer="2"/>
      </antwoord>
      <antwoord nummer="3 en 4">Ik verwacht van de extra treindienst van Lovers op het traject tussen Amsterdam C.S. en Haarlem met een stop bij de toekomstige halte Spaarnwoude een toename van het gebruik van het openbaar vervoer per spoor op deze relatie. Van de toekomstige bediening van dit station door NSR verwacht ik dat trouwens ook. Uit diverse vervoerstudies is namelijk gebleken dat een uitbreiding van het OV-aanbod in de regel leidt tot een toename van het gebruik. Het is mogelijk dat daar een beperkte afname van het gebruik van het streekvervoer, en na opening van de halte Spaarnwoude van het stadsvervoer in Haarlem, tegenover staat. Het is echter evenzeer denkbaar dat de toename van het gebruik van de trein leidt tot een toename van het gebruik van stads- en streekvervoer als voor- en natransport. Per saldo verwacht ik een toename van het OV-gebruik. Bij de afweging die ik heb gemaakt bij mijn besluit heeft een belangrijke rol gespeeld dat voor de treindienst van Lovers geen rijksbijdrage is gevraagd, terwijl het bestaande stads- en streekvervoer in deze relatie wel een rijksbijdrage behoeft. Gedeeltelijke vervanging van bestaand, gesubsidieerd openbaar vervoer door nieuw, ongesubsidieerd openbaar vervoer is in het financieel belang van het rijk. Bovendien is het een al jaren in de ministeriële regeling voorzieningenniveau streekvervoer vastgelegde en tot op heden onomstreden regel dat het uit doelmatigheidsoverwegingen de voorkeur verdient aanwezige kostbare rail-infrastructuur eerst optimaal te (laten) benutten. Het bieden van extra treindiensten, zoals die van Lovers, past goed in mijn beleid om het voorzieningenniveau uit te laten breiden, waar mogelijk op een beheerste manier door marktwerking. Een eventueel daaruit voortvloeiende beperkte afname van het gebruik van stads- of streekvervoer kan leiden tot een beperkte aanpassing van het voorzieningenniveau bij stads- of streekvervoer en een iets lagere rijksbijdrage. </antwoord>
      <antwoord nummer="5">In het beleidskader toelating tot het spoorvervoer heb ik geconcludeerd dat in de huidige situatie en gedurende de periode die nodig is om nieuwe wetgeving op het gebied van marktordening spoorvervoer te realiseren (tot 1 januari 2000) de Wet personenvervoer van kracht is. Uit de wet vloeit de mogelijkheid van concurrentie op het spoor voort. In het kader van de verzelfstandiging van NS heb ik met NS afgesproken dat andere aanbieders «beheerst en gefaseerd» toegelaten zullen worden tot het spoorwegnet zodat NS(R) tot 2000 een overgangsperiode wordt gegund om zich op de nieuwe situatie in te stellen. Deze wijze van toelating geldt voor de niet-contractsector. Juist door zeker te stellen dat er sprake zal zijn van een beheerste en gefaseerde toelating tot het spoorwegnet onder toepassing van vastgelegde spelregels hoeft deze toelating mijns inziens geen noemenswaardige consequenties te hebben voor de niet rendabele lijnen uit de contractsector. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 228" documentnummer="1">Kamerstuk 25 228, nr. 1</noot>
         <noot nummer="2">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
