<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Binnenlandse Zaken en Koninkrijksrelaties over bestrijding cybercriminaliteit en de mogelijke digitale aanslag in Almere. (Ingezonden 30 oktober 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30401
</item>
         <item attribuut="Inhoud">Volgens negen van de tien computer- en internetexperts faalt de Nederlandse overheid in de bestrijding van nationale en internationale cybercriminaliteit. Dat blijkt uit een onderzoek van congresorganisator VNU Exhibitions. Ook vragen over een mogelijke digitale aanslag. Almere heeft aangifte gedaan van sabotage van het computersysteem in het stadhuis, nadat het systeem begin deze maand werd geteisterd door een grote storing die zes dagen duurde (Telegraaf 26 oktober 2007).</item>
         <item attribuut="Rubriek">Communicatie, media en informatievoorziening (Databanken) Communicatie, media en informatievoorziening (Hard- en software) Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Computercriminaliteit</item>
         <item attribuut="Vindplaats">Kamervragen met antwoord 2007-2008, nr. 895, Tweede Kamer</item>
         <item attribuut="Vraagnr_bij_indiening">2070803680</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-12-18</item>
         <item attribuut="Datum_indiening">2007-10-30</item>
         <item attribuut="Document-id">KVR30401</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1911" allpagenumbers="1911 1912" vetnummer="2070803680" code="0708tkkvr895" lopendefooter="Tweede Kamer, vergaderjaar 2007–2008, Aanhangsel" filenaam="KVR30401" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="895" onderwerp="" indiendatum="2007-10-30">
         <vrager partij="SP" oorsprong="parlement">Gerkens</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-12-18">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder>de staatssecretaris van Economische Zaken, zie ook Aanhangsel Handelingen nr</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het bericht «overheid faalt bij cybercriminaliteit»? <voetnoot nummer="1"/>
      </vraag>
      <vraag nummer="2">Hoe groot acht u de kans dat Nederland in de nabije toekomst met een digitale terroristische aanslag zal worden geconfronteerd? </vraag>
      <vraag nummer="3">Wat is uw reactie op het feit dat ICT-professionals verschuiving van de bestrijding van cybercriminaliteit door cyberbestrijdingsdiensten naar het bedrijfsleven niet wenselijk achten? </vraag>
      <vraag nummer="4">Deelt u de mening dat bedrijven niet goed met privacy omgaan? </vraag>
      <vraag nummer="5">Kent u het onderzoek van VNU exhibitions? Zo ja, wat is daarop uw reactie? Zo neen, bent u bereid dit te bestuderen? </vraag>
      <vraag nummer="6" voetnoot="2">Kunt u nadere informatie geven over de mogelijke digitale aanslag in Almere? <voetnoot nummer="2"/>Achtte u de beveiliging van de netwerken in Almere voldoende? Zo ja, hoe heeft dit kunnen gebeuren? Zo neen, wat gaat u er aan doen om dit in de toekomst te voorkomen? </vraag>
      <vraag nummer="7">Acht u alle netwerken in Nederland voldoende beveiligd? Zo neen, wat gaat u er aan doen om dit te verbeteren? </vraag>
      <noten afkomstig="vraag">
         <noot nummer="1" datum="2007-10-26" bron="De Telegraaf">De Telegraaf, 26 oktober 2007</noot>
         <noot nummer="2" weblink="http://www.telegraaf.nl/binnenland/article73569541.ece?cid=rss">http://www.telegraaf.nl/binnenland/article73569541.ece?cid=rss</noot>
      </noten>
   </vragen>
   <antwoorden aantal="6">
      <antwoord nummer="1">Signalen als deze nemen wij serieus. Want veiligheid begint bij voorkomen. Het kabinet heeft u deze maand zijn plannen op dit terrein gepresenteerd. In deze brief is hoge prioriteit toegekend aan het tegengaan van cybercrime. We doen al veel aan preventie op dit terrein, maar er kan nog meer, juist en vooral in samenwerking tussen overheid en bedrijfsleven. Van mijn collega Heemskerk van Economische Zaken ontvangt u binnenkort een brief, waarin onze gezamenlijke agenda wordt gepresenteerd voor de aanpak van ICT-veiligheid. Dit betreft een vervolgaanpak, gericht op de vergroting van de weerbaarheid van onze samenleving tegen ICT-verstoringen. Onze ministeries trekken hier gezamenlijk in op, aangezien ICT-verstoringen maatschappelijk grote gevolgen kunnen hebben. In het kader van de strategie Nationale Veiligheid gaan wij hier in 2008 extra aandacht aan besteden. </antwoord>
      <antwoord nummer="2" voetnoot="1 2">Zoals eerder dit jaar aangegeven in de beantwoording van de Kamervragen van het lid Griffith <voetnoot nummer="1"/>worden cyberaanvallen door terroristen tegen het internet en via het internet tegen andere doelwitten, zoals vitale sectoren, niet waarschijnlijk geacht. De argumentatie daarvoor is te vinden in het begin 2007 uitgebrachte rapport van de NCTb met als titel «Jihadisten en het internet» <voetnoot nummer="2"/>dat aan de Tweede kamer is aangeboden. Dit laat onverlet dat er wel mogelijkheden bestaan om met uiteenlopende intenties, waaronder criminele of politieke, digitale aanvallen te plegen. Daarom is het van belang dat we het bewustzijn rond cybercriminaliteit vergroten bij de overheid, het bedrijfsleven en burgers. </antwoord>
      <antwoord nummer="3">Het tegengaan van cybercriminaliteit vraagt om een gedeelde verantwoordelijkheid: tussen overheid en bedrijfsleven; maar ook tussen leveranciers en eindgebruikers. Het gros van de ondervraagde ICT-professionals geeft aan dat een betere samenwerking tussen overheid en het bedrijfsleven de kennis op ICT-gebied kan vergroten. Deze publiek-private samenwerking krijgt vorm in het programma Nationale Veiligheid, voor wat betreft weerbaarheid en continuïteitsmanagement en in het programma Veiligheid begint bij Voorkomen voor wat betreft de werkende veiligheidsketen. Preventie maakt hier deel van uit. Via de websites www.digibewust.nl en www.samentegencybercrime.nl kunt u kennis nemen van de aanpak in deze. </antwoord>
      <antwoord nummer="4">Neen, ik deel die mening niet. Het Nederlandse bedrijfsleven is gehouden aan de Wet Bescherming Persoonsgegevens. Het College bescherming persoonsgegevens (CBP) houdt toezicht op de naleving van wetten die het gebruik van persoonsgegevens regelen. Bij het CBP moet het gebruik van persoonsgegevens worden gemeld, tenzij hiervoor een vrijstelling geldt. Het CBP adviseert de regering en organisaties over de bescherming van persoonsgegevens en onderwerpen die daarmee samenhangen. Uit recente publicaties van het CBP – zoals het jaarverslag 2006 – is mij niet gebleken dat bedrijven in het algemeen niet goed met privacy omgaan. </antwoord>
      <antwoord nummer="5">Ja. Het betreft een on-line enquête die VNU exhibitions heeft gehouden onder een honderdtal deelnemers aan de vakbeurs Infosecurity. De respondenten werden middels gesloten vragen gevraagd naar hun vertrouwen in de wijze waarop de overheid omgaat het elektronische processen. Ook werd gevraagd hoe zij de kans op een digitale aanslag inschatten en of de overheid voldoende doet om cybercriminaliteit te voorkomen. De in het onderzoek geuite zorgen sterken mij in het beleid gericht op het verhogen van de weerbaarheid, zie ook de antwoorden op vragen 1, 2, 3 en 6. </antwoord>
      <antwoord nummer="6 en 7">Nederland kent veel netwerken, variërend van kleine netwerkjes bij de gebruiker thuis, tot netwerken van overheidsorganisaties en bedrijven. Naast basisbeveiliging van de netwerken, is vooral het verhogen van de weerbaarheid ervan van belang. Via algemene programma’s als Digibewust worden burgers en bedrijven hierover voorgelicht. De gemeente Almere heeft aangifte gedaan van verstoring op het computernetwerk van de gemeente. Gelet op het lopende onderzoek kan ik hier geen specifieke uitspraak over doen. In algemene zin zijn gemeenten zelf verantwoordelijk voor het op orde hebben en houden van de beveiliging van hun netwerken. Iedere verantwoordelijke voor de registratie van persoonsgegevens dient passende technische en organisatorische maatregelen te nemen om deze gegevens te beveiligen tegen verlies of enige vorm van onrechtmatige verwerking (art. 13 Wbp). In bepaalde gevallen, bijvoorbeeld wanneer gemeenten aansluiten op landelijke voorzieningen zoals de beheervoorziening burgerservicenummer of de gemeentelijke basisadministratie (GBA), zijn er wettelijke eisen gesteld aan beveiliging en audit. Voor het overige is onze inzet ondersteunend, gericht op de bewustwording van risico’s en de bevordering van veilig ICT-gebruik. GOVCERT.NL (het Computer Emergency Response Team van en voor de Nederlandse overheid) ondersteunt overheidsorganisaties, waaronder sinds 2004 ook gemeenten, in het voorkomen en afhandelen van ICT gerelateerde veiligheidsincidenten. </antwoord>
      <noten afkomstig="antwoord">
         <noot nummer="1" datum="2007-03-14" bron="Kenmerk 2060705880">Kenmerk 2060705880, 14 maart 2007</noot>
         <noot nummer="2">TK 2006–2007, 29 754, nr. 95</noot>
      </noten>
   </antwoorden>
</kvr>
