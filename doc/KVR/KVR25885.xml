<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over de kogel- en steekwerende vesten van de Nederlandse politie. (Ingezonden 1 mei 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25885
</item>
         <item attribuut="Inhoud">De onderzoeksresultaten in Limburg en Brabant met betrekking tot kogel- en steekwerendheid verschillen met de testresultaten van TNO. Vragen over deze verschillen, over de richtlijnen voor de vesten, over de afspraken met de leverancier van de vesten en over de kosten van nieuwe vesten.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2005-2006, nr. 1716, Tweede Kamer</item>
         <item attribuut="Vraagnr_bij_indiening">2050612570</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2006-06-28</item>
         <item attribuut="Datum_indiening">2006-05-01</item>
         <item attribuut="Document-id">KVR25885</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3661" allpagenumbers="3661 3662" vetnummer="2050612570" code="0506tkkvr1716" lopendefooter="Tweede Kamer, vergaderjaar 2005–2006, Aanhangsel" filenaam="KVR25885" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1716" onderwerp="" indiendatum="2006-05-1">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 juni 2006), zie ook Aanhangsel Handelingen nr. 1517, vergaderjaar 2005–2006">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Welke oorzaken worden onderzocht nu sprake is van verschillende bevindingen terwijl door TNO op exact dezelfde de wijze getest is in 2002 en 2006? <voetnoot nummer="1"/>
      </vraag>
      <vraag nummer="2">Kunnen slijtage of misleiding in 2002 de meest voor de hand liggende oorzaken zijn? </vraag>
      <vraag nummer="3">Voldeden de vesten in 2002 ook aan de toen gestelde steekwerende voorwaarden? </vraag>
      <vraag nummer="4">Worden na aanleiding van de bevindingen in Limburg en Brabant bij de andere korpsen de ingevoerde vesten op deugdelijkheid onderzocht? </vraag>
      <vraag nummer="5">Welke Europese of andere internationale richtlijnen worden gehanteerd voor de deugdelijkheid van kogel- en steekwerende vesten? </vraag>
      <vraag nummer="6">Zijn er verschillen tussen Europese richtlijnen en de normering in Nederland? </vraag>
      <vraag nummer="7">Voldeden de in 2005 bijna aanbestede vesten aan de Europese normen? </vraag>
      <vraag nummer="8">Welke afspraken worden er bij aanbesteding gemaakt over deugdelijkheid op het gebied van kogel- en steekwerendheid van vesten voordat er wordt overgegaan tot draagproeven? </vraag>
      <vraag nummer="9">Welke afspraken zijn/worden er gemaakt met leveranciers van vesten over de levensduur van de vesten? </vraag>
      <vraag nummer="10">Wat zijn de kosten van het aanschaffen van de nieuwe vesten? </vraag>
      <vraag nummer="11">Hoe verhouden de kosten van de nieuwe vesten zich met de daarvoor begrote bedragen? </vraag>
      <vraag nummer="12">Wilt u de aanvullende onderzoeksresultaten met betrekking tot kogel- en steekwerendheid van de vesten in Limburg en Brabant aan de Kamer sturen, zodra die resultaten bekend zijn? </vraag>
      <vraag nummer="13">Op welke manier zorgt u ervoor dat Nederlandse politiemensen er op kunnen rekenen dat zij nog dit jaar kunnen beschikken over deugdelijke kogel- en steekwerende vesten? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1326" documentjaargang="2005-2006">Aanhangsel Handelingen, nr. 1326, vergaderjaar 2005–2006.</noot>
      </noten>
   </vragen>
   <antwoorden aantal="13">
      <antwoord nummer="1">Naast de schiettesten bij de Nederlandse Organisatie voor toegepast natuurwetenschappelijk onderzoek Prins Maurits Laboratory (TNO PML) te Rijswijk is bij TNO-Industrie en techniek te Enschede nader onderzoek verricht naar verschillende stoffen en de materiaalsamenstelling. Het betrof een vergelijkend onderzoek tussen de vestmaterialen uit de aanbesteding van 2002 en de materialen zoals deze zijn verwerkt in de veiligheidsvesten die in de loop van 2003 aan de politie zijn geleverd. Alle onderzochte onderdelen voldoen aan de gestelde specificaties. Het feit dat de veiligheidsvesten niet voldoen aan de normen voor kogelwering is niet toe te schrijven aan veranderingen in de aard of samenstelling van de gebruikte materialen. </antwoord>
      <antwoord nummer="2">Slijtage en/of misleiding zijn op dit moment niet aangetoond; er bestaan geen voor de hand liggende aannames over de oorzaken. </antwoord>
      <antwoord nummer="3">Ja. </antwoord>
      <antwoord nummer="4">De dienst Logistiek van het Korps landelijke politiediensten (KLPD) is vorig jaar gestart met een algemene inspectie van de bij de Nederlandse politie in gebruik zijnde tactische- en veiligheidsvesten in samenwerking met de regiokorpsen, waarin nu ook aandacht wordt besteed aan deze bevindingen. Tevens zijn in een algemene bericht, gericht aan de Facility Managers van de korpsen, de uitkomsten van de ballistische testen bij TNO bekend gemaakt aan alle politieregio’s. </antwoord>
      <antwoord nummer="5">Hoewel er geen verplichting bestaat om International Standards toe te passen, wordt voor de deugdelijkheid van kogel- en steekwerende vesten voor de Nederlandse politie voor de kogelwering gebruik gemaakt van de International Standard ISO/FDIS 14876–2 en voor de messteekwering van de International Standard ISO/FDIS 14876–3. Tevens heb ik vastgesteld dat de veiligheidsvesten die door politieambtenaren worden gedragen, bescherming moeten bieden tegen de Nederlandse politiemunitie (Action 3 en Action Effect). Daarnaast is binnen de laatste Europese aanbesteding een norm opgenomen die aangeeft in welke mate de aangeboden veiligheidsvesten naaldwerende testen moeten kunnen doorstaan. </antwoord>
      <antwoord nummer="6">Ja, zie het antwoord op vraag 5. Verder wordt voor de politievesten geëist dat de doorsteekdiepte voor messen maximaal 5 mm mag zijn. Dit is een verzwarende eis ten opzichte van de ISO-norm omdat daarin staat dat de gemiddelde doorsteekdiepte niet meer dan 5 mm mag zijn. </antwoord>
      <antwoord nummer="7">De in 2005 aanbestede veiligheidsvesten voldoen aan de Europese (ISO) normen. Overigens zijn de nieuwe vesten ook daadwerkelijk in 2005 aanbesteed. </antwoord>
      <antwoord nummer="8">De leverancier moet middels een testrapportage van TNO of van een ander gecertificeerd testlaboratorium aantonen dat de aangeboden vesten voldoen aan de normen zoals bedoeld in het antwoord op vraag 5. </antwoord>
      <antwoord nummer="9">De levensduur van kogel- en steekwerende vesten is afhankelijk van de te gebruiken materialen. In ieder geval moet worden voldaan aan het gestelde in de Algemene Rijksinkoopvoorwaarden zoals deze zijn vastgesteld bij besluit van de Minister-president, Minister van Algemene Zaken, van 1 september 1993, kenmerk 93M005925. Deze worden ook wel genoemd «ARIV 1993» editie december 1997. In het contract voor de veiligheidsvesten die door de politieregio’s in Brabant en Limburg zijn ingekocht, is een garantietermijn van vijf jaren overeengekomen. </antwoord>
      <antwoord nummer="10">De kosten van de aanschaf van een nieuw veiligheidsvest dat aan alle eisen voldoet, bedragen ca € 800,- excl. BTW per stuk. </antwoord>
      <antwoord nummer="11">Het antwoord op deze vraag is verschillend voor de betrokken politieregio’s, omdat dit afhankelijk is van de gehanteerde begroting en budgetten hiervoor. Korpsbeheerders hebben namelijk de verantwoordelijkheid voor het toewijzen van veiligheidsvesten aan politieambtenaren en tevens de verantwoordelijkheid voor de begroting. In zijn algemeenheid geldt dat in de extra middelen welke het kabinet in het kader van het veiligheidsprogramma «Naar een veiliger samenleving» aan de korpsen beschikbaar heeft gesteld, rekening is gehouden met het verstrekken van veiligheidsvesten aan alle executieve politieambtenaren. </antwoord>
      <antwoord nummer="12">Gezien de resultaten van het onderzoek, genoemd in antwoord 1, is de aandacht nu met name gevestigd op de garantie die op de betrokken vesten rust. Dit hoeft niet per definitie te leiden tot aanvullende onderzoeken maar er wordt in ieder geval naar een passende oplossing gezocht. </antwoord>
      <antwoord nummer="13">Dit jaar worden alle politieregio’s, met uitzondering van de regio’s Midden- en West-Brabant, Brabant Zuid-Oost, Brabant-Noord en Limburg-Zuid, voorzien van de veiligheidsvesten uit de Europese aanbesteding van 2005. De bovengenoemde vier regiokorpsen, die slechts voor de aanvullende behoeften zijn meegenomen in de aanbesteding van 2005, kunnen desgewenst na uitlevering aan de overige regio’s over deze vesten gaan beschikken in de eerste helft van 2007. </antwoord>
      <noten afkomstig="antwoord"/>
   </antwoorden>
</kvr>
