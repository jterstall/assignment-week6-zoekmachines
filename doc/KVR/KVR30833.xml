<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over een geschillencommissie luchtvaart. (Ingzonden 15 januari 2008); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30833
</item>
         <item attribuut="Inhoud">Vragen naar aanleiding antwoorden op eerdere Kamervragen van het lid Van Bommel (SP) (Aanhangsel van de Handelingen 2006-2007, nr. 2533): zijn de tientallen passagiers die tickets hadden om te vliegen naar Paramaribo (Suriname), maar vanwege overboeking niet meekonden met de SLM-vlucht van 23 juli 2007, hiervoor al gecompenseerd? Indiener wil weten of op alle Nederlandse luchthavens voldaan wordt aan de vereisten van artikel 14.1 van verordening (EU) nr. 261/2004 van 11 februari 2004 inzake compensatie en bijstand aan passagiers, dat passagiers bij het inchecken goed leesbaar gewezen wordt op hun rechten. Indiener wijst erop de Europese Commissie in april 2007 heeft uitgesproken dat een grote verbetering van de toepassing van regels door de luchtvaartmaatschappijen noodzakelijk is. Indiener bepleit een onafhankelijke geschillencommissie om te toetsen of luchtvaartmaatschappijen zich houden aan de regels.</item>
         <item attribuut="Rubriek">Consument (Algemeen) Verkeer, vervoer en waterstaat (Luchtvaart)</item>
         <item attribuut="Trefwoorden">Consumenten Luchtvaart Suriname</item>
         <item attribuut="Vindplaats">Kamervragen met antwoord 2007-2008, nr. 1289, Tweede Kamer</item>
         <item attribuut="Vraagnr_bij_indiening">2070808300</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2008-02-12</item>
         <item attribuut="Datum_indiening">2008-01-15</item>
         <item attribuut="Document-id">KVR30833</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2761" allpagenumbers="2761 2762 2763" vetnummer="2070808300" code="0708tkkvr1289" lopendefooter="Tweede Kamer, vergaderjaar 2007–2008, Aanhangsel" filenaam="KVR30833" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1289" onderwerp="" indiendatum="">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-02-12">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u aangeven in hoeverre de reizigers die met de SLM-vlucht van 23 juli 2007 naar Paramaribo zouden gaan afdoende gecompenseerd zijn, zoals u in antwoord op eerdere Kamervragen aangaf? <voetnoot nummer="1"/>
      </vraag>
      <vraag nummer="2">Kunt u aangeven wat u tot nu toe gedaan heeft om in Europees verband te komen tot een onafhankelijke geschillencommissie voor de luchtvaart? Tot welk resultaat heeft dit tot nu toe geleid? Welke voor vervolgstappen gaat u zetten? </vraag>
      <vraag nummer="3" voetnoot="2">Kunt u aangeven of op alle Nederlandse luchthavens voldaan wordt aan artikel 14.1 van de Europese verordening inzake compensatie en bijstand aan luchtreizigers <voetnoot nummer="2"/>waarin gesteld wordt dat passagiers bij het inchecken goed leesbaar gewezen worden op de tekst waarin de rechten van de passagiers staan? Is deze tekst ook op alle luchthavens bij de incheckbalie of bij de boarding gate verkrijgbaar? Kunt u dit per luchthaven aangeven? </vraag>
      <vraag nummer="4" voetnoot="2">Is het waar dat u in lijn met Artikel 16 van de Europese verordening inzake compensatie en bijstand aan luchtreizigers <voetnoot nummer="2"/>uw Inspectie Verkeer en Waterstaat heeft aangewezen als verantwoordelijke voor de handhaving van de verordening met betrekking tot vluchten van of naar Nederlandse luchthavens? Zo ja, voert de Inspectie dit geheel uit, ook voor de belangen van individuele reizigers? Zo neen, hoe zit dit dan? </vraag>
      <vraag nummer="5" voetnoot="3">Kunt u aangeven of in Nederland de klachten in detail door de nationale handhavingsinstantie onderzocht worden, in lijn met de opmerking hierover in de mededeling van de Commissie aan het Europees parlement en de raad van 4 april 2007? <voetnoot nummer="3"/>Kunt u uw antwoord toelichten? </vraag>
      <vraag nummer="6">Bent u er van op de hoogte dat de Europese Commissie in april 2007 oordeelde dat een grote verbetering noodzakelijk is om te komen tot een consistentere toepassing van de regels door de luchtvaartmaatschappijen en een consistentere handhaving van de regels door de lidstaten? Welke maatregelen gaat u nemen om dit te bereiken? </vraag>
      <vraag nummer="7">Deelt u de mening dat een echte, afhankelijk van de Inspectie, nationale onafhankelijke geschillencommissie voor de luchtvaart gewenst is, zeker zolang deze Europese geschillencommissie er niet is? Zo ja, welke maatregelen gaat u hiertoe nemen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2006-2007" documentnummer="2533">Aanhangsel Handelingen, vergaderjaar 2006–2007, nr. 2533.</noot>
         <noot nummer="2">Verordening (EG) nr. 261/2004 van het Europees parlement en de raad</noot>
         <noot nummer="3">Mededeling van de Commissie aan het Europees parlement en de raad van 4 april 2007 overeenkomstig artikel 17 van de Verordening (EG) nr. 261/2004</noot>
      </noten>
   </vragen>
   <antwoorden aantal="7">
      <antwoord nummer="1">Door SLM is toegezegd dat iedere gedupeerde passagier die zich meldt, gecompenseerd wordt. De Inspectie Verkeer en Waterstaat (verder: de Inspectie) heeft de SLM onlangs gevraagd om gegevens te overleggen waaruit blijkt dat zij de passagiers ook inderdaad conform de verordening tegemoet is gekomen. Bij het meldpunt van de Inspectie zijn overigens geen klachten gemeld over het voorval. </antwoord>
      <antwoord nummer="2">Eerder heb ik aangegeven dat ik ieder voorstel van marktpartijen ondersteun om tot een vorm van private geschillenbeslechting te komen. Dergelijke initiatieven zijn laagdrempelig voor de consument en efficiënt. Vanzelfsprekend is het Europese level playing field daarbij wel een belangrijk aandachtspunt. In dat licht is het van belang dat zoveel mogelijk maatschappijen, ook niet-Nederlandse, meewerken aan de totstandkoming van een geschillencommissie. Ook heb ik eerder aangegeven dat ik in Europees verband graag daarvoor wil pleiten. In relevante bilaterale gesprekken van de afgelopen maanden heb ik daarom het idee onder de aandacht gebracht van mijn collega’s (Frankrijk, Europese Commissie). Frankrijk blijkt niet onwelwillend te staan tegenover het idee om bilateraal en met andere EU lidstaten te praten over een uniforme aanpak inzake passagiersrechten. De Europese Commissie is concreet aan de slag gegaan om iets op Europees niveau te doen aan de problematiek en heeft de afgelopen periode uitvoerig overleg gevoerd met de handhavingsinstanties uit de Lidstaten en met luchtvaartmaatschappijen. Ik verwacht dat de Commissie binnenkort met de resultaten naar buiten zal treden. Zoals gezegd ondersteun ik voorstellen van marktpartijen om tot een vorm van private geschillenbeslechting te komen. In dit licht ben ik momenteel in contact met de Consumentenbond, die een concept projectvoorstel heeft voorgelegd voor een Europese aanpak voor een laagdrempelige geschillenbeslechting. Ik ondersteun dit initiatief van harte en ik heb de Consumentenbond toegezegd om vanuit mijn departement medewerking en steun aan dit project verlenen. Bovenstaande acties zijn in november 2007 ook met betrokken belangenorganisaties (o.a. Consumentenbond, ANWB, ANVR, VVR) besproken in het reguliere Consumentenoverleg dat mijn departement periodiek met belanghebbenden houdt. </antwoord>
      <antwoord nummer="3">Ja, dat kan ik aangeven. In 2007 is er een thema-inspectie gehouden over «passagiersvoorlichting». Conform Artikel 14 lid 1 dient de luchtvaartmaatschappij die de vlucht uitvoert, ervoor te zorgen dat bij inchecken een goed leesbaar bericht is uitgehangen. Op de Nederlandse luchthavens wordt hieraan voldaan. Op de luchthaven Schiphol is de tekst conform artikel 14.1 te lezen op de achterwand van de incheckbalie. Daarnaast zijn er borden geplaatst op de toegangshekken voor de incheckbalies en zijn er posters aangebracht in het luchthavengebouw. Op de luchthavens Rotterdam, Eindhoven en Maastricht zijn posters geplaatst door het gehele luchthavengebouw. De verplichting conform artikel 14.2 om de tekst waarin de rechten van de passagier staan uit te reiken, op het moment dat er zich een situatie voordoet van een vertraging van langer dan 2 uur, dan wel een annulering of een instapweigering, is ook een onderdeel van de thema-inspectie. Daarbij zijn alle luchtvaartmaatschappijen die vertrekken vanuit Nederland ondervraagd. De thema-inspectie bestond uit een 0- en een 1-meting. Uit de 0-meting is gebleken dat voorlichting terecht onderwerp is geweest van deze thema-inspectie. 56,6% van de luchtvaartmaatschappijen had geen foldermateriaal. Uit de 1-meting is het effect gebleken van de aanwezigheid van de Inspectie op de luchthavens. Nog slechts 15% van de luchtvaartmaatschappijen kon geen foldermateriaal tonen. Luchtvaartmaatschappijen waarbij geen foldermateriaal aanwezig was zullen wederom worden bezocht. </antwoord>
      <antwoord nummer="4">Ja, de Inspectie is aangewezen als verantwoordelijke voor de handhaving van de verordening. Ja, de Inspectie voert dit geheel uit. Het is de taak van de Inspectie om erop toe te zien dat de luchtvaartmaatschappijen de verordening naleven. Voor de individuele reiziger is een meldpunt opgericht waar een klacht gemeld kan worden over een vermeende overtreding op de verordening. Deze klachten vormen de input voor de handhavende taak van de Inspectie. Iedere klacht wordt inhoudelijk getoetst aan de verordening en in het kader van de toepassing van «hoor en wederhoor» doorgestuurd naar de betrokken luchtvaartmaatschappij. Hierbij wordt de luchtvaartmaatschappij tevens verzocht de klacht met inachtneming van de verordening en binnen een redelijke termijn rechtstreeks met de passagier af te doen en de Inspectie van de uitkomst op de hoogte te stellen. Indien de passagier alsnog ontevreden is over de afhandeling door de luchtvaartmaatschappij kan hij zijn gelijk trachten te halen via de bevoegde rechtelijke instantie. Opgemerkt moet worden dat de passagier door tussenkomst van de Inspectie regelmatig alsnog hetgeen ontvangt waar hij volgens de verordening recht op meent te hebben. De Inspectie zal handhavend optreden als een luchtvaartmaatschappij principieel weigert de verordening na te leven dan wel, gelet op het aantal en soort ingekomen klachten, structureel in strijd met de verordening handelt. Het gaat met andere woorden niet om handhavend optreden op basis van een individuele klacht, maar om optreden tegen een stelselmatige dan wel flagrante schending van de rechten van passagiers. Luchtvaartmaatschappijen zullen in voorkomende gevallen worden gemaand tot het treffen van structurele maatregelen ter voorkoming van dergelijke schendingen van de passagiersrechten. </antwoord>
      <antwoord nummer="5">De Inspectie onderzoekt alle door passagiers gemelde klachten. In de mededeling van de Commissie aan het Europees parlement worden België en Denemarken als goed voorbeeld genoemd. In Nederland wordt op dezelfde wijze gewerkt als in deze landen met dat verschil dat in België en Denemarken de verordening onder het strafrecht valt en in Nederland onder het bestuursrecht. </antwoord>
      <antwoord nummer="6">Ja. In de mededeling van de Commissie aan de Raad (COM(2007)0168def.) wordt geconcludeerd dat zich om twee redenen problemen voordoen met de verordening. De verordening is op bepaalde punten onnauwkeurig en in sommige lidstaten wordt niet doeltreffend gehandhaafd. De Commissie werkt met alle partijen samen om duidelijkheid, toepassing en handhaving van de verordening te verbeteren. Uiteraard werk ik intensief samen met de Commissie om de problemen mede op de lossen en tot een uniforme uitleg en aanpak van de Verordening te komen. Verder wil ik bezien of ik zelf nationaal nog mogelijkheden heb om de handhaving zo optimaal mogelijk te doen zijn, zonder daarbij op de stoel van de rechter te gaan zitten. </antwoord>
      <antwoord nummer="7">Zoals ook aangegeven in mijn antwoord op vraag 2, ondersteun ik ieder voorstel van marktpartijen om tot een vorm van private geschillenbeslechting te komen. Een nationale geschillencommissie als vorm van zelfregulering is daar een goed voorbeeld van. Dergelijke initiatieven zijn laagdrempelig voor de consument en efficiënt. Het ministerie van Economische Zaken heeft in 2006 tevergeefs geprobeerd de in Nederland opererende luchtvaartindustrie en consumentenorganisaties bij elkaar te brengen om zo tot een nationale geschillencommissie luchtvaart te komen. De luchtvaartindustrie heeft daarbij echter het internationale karakter van de luchtvaart onderstreept. Een Europese aanpak heeft mijn voorkeur vanwege het benodigde draagvlak en het level playing field. Ik juich daarom het initiatief van de Consumentenbond toe om te komen tot een Europese vorm van geschillenbeslechting en ik heb de Consumentenbond de medewerking en steun vanuit mijn departement toegezegd. </antwoord>
      <noten afkomstig="antwoord"/>
   </antwoorden>
</kvr>
