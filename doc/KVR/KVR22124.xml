<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de democratische vrijheid in Rusland. (Ingezonden 28 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22124
</item>
         <item attribuut="Inhoud">Vragen over de situatie in Rusland, waar de democratische ontwikkeling negatiever lijkt te worden inzake (pers)vrijheid en de mensenrechtensituatie.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Democratie Rusland</item>
         <item attribuut="Vindplaats">Kamervragen met antwoord 2004-2005, nr. 834, Tweede Kamer</item>
         <item attribuut="Vraagnr_bij_indiening">2040505740</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-01-31</item>
         <item attribuut="Datum_indiening">2004-12-28</item>
         <item attribuut="Document-id">KVR22124</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1769" allpagenumbers="1769 1770" vetnummer="2040505740" code="0405tkkvr834" lopendefooter="Tweede Kamer, vergaderjaar 2004–2005, Aanhangsel" filenaam="KVR22124" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="834" onderwerp="" indiendatum="2004-12-28">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-01-31">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het recente oordeel van de organisatie «Freedom House» die Rusland voor het eerst sinds de val van de Sovjet-Unie in 1991 als onvrij beoordeelt? <voetnoot nummer="1"/>
      </vraag>
      <vraag nummer="2">Zijn deze al langer bestaande negatieve ontwikkelingen ook op de recente top met Rusland aan de orde geweest en, zo ja, wat waren de uitkomsten daarvan? </vraag>
      <vraag nummer="3">Op welke wijze bent u van plan om onder meer in EU-verband en via de Raad van Europa democratische tendensen, persvrijheid en mensenrechten in Rusland sterker te ondersteunen? </vraag>
      <vraag nummer="4" voetnoot="2">Kunt u aangeven welke afspraken er mede in dit kader met Rusland worden gemaakt in de routekaarten Interne Veiligheid, Vrijheid en Rechtvaardigheid en die van Externe Veiligheid? <voetnoot nummer="2"/>
      </vraag>
      <vraag nummer="5">Op welke wijze gaat u ook de situatie in Tsjetsjenië aan de orde stellen en uitvoering geven aan de koppeling tussen samenwerking met Rusland en democratisering en bescherming van mensenrechten, zoals verwoord in de motie Van der Laan-Koenders? </vraag>
      <noten afkomstig="vraag">
         <noot nummer="3"/>
         <noot nummer="1" datum="2004-12-21" bron="NRC-Handelsblad" titel="Vrijheid Rusland terug op niveau van Sovjet-Unie">NRC-Handelsblad, 21 december 2004: «Vrijheid Rusland terug op niveau van Sovjet-Unie»</noot>
         <noot nummer="2" documenttype="Kamervragen" documentnummer="149" documentjaargang="2004-2005">Aanhangsel Handelingen, nr. 149, vergaderjaar 2004–2005.</noot>
         <noot nummer="3" documenttype="Kamerstuk" kamerstuk-id="29 800 V" documentnummer="39">Kamerstuk 29 800 V, nr. 39</noot>
      </noten>
   </vragen>
   <antwoorden aantal="5">
      <antwoord nummer="1">Het oordeel van «Freedom House» wijst andermaal op de tendens die zich de afgelopen jaren heeft afgetekend, waarbij minder ruimte is gekomen voor de ontwikkeling van democratie, vrije en onafhankelijke media en niet-gouvernementele organisaties. </antwoord>
      <antwoord nummer="2">Bij de EU-Rusland top van 25 november jl. werd ook ingegaan op recente binnenlandse ontwikkelingen in Rusland, waaronder de maatregelen die president Poetin had geïntroduceerd naar aanleiding van de tragedie in Beslan en die verdere centralisering van de politieke macht met zich meebrengen. Ook Tsjetsjenië en de mensenrechtensituatie in Rusland kwamen aan de orde. President Poetin aanvaardde een voorstel van de EU voor regelmatige consultaties inzake mensenrechten. De inzet van de EU is dat de eerste consultatieve bijeenkomst nog plaatsvindt vóór de VN Mensenrechtencommissie in Genève. Het is nadrukkelijk de bedoeling hierbij ook in te gaan op de ontwikkelingen in Tsjetsjenië. Recent is ook bij de bilaterale Duits-Russische topontmoeting gebleken dat er thans een grotere bereidheid aan Russische zijde lijkt te bestaan om hierover constructief van gedachten te wisselen. </antwoord>
      <antwoord nummer="3">De EU steunt, via het Europees Initiatief voor Democratisering en Mensenrechten (EIDHR) in het kader van het Gemeenschappelijk Buitenlands en Veiligheidsbeleid, het maatschappelijk middenveld op het gebied van mensenrechten en democratie in Rusland. Ook de Raad van Europa ondersteunt democratische processen in Rusland. Dit gebeurt onder andere in het raamwerk van «joint programmes» met de EU. Via deze weg wordt gewerkt aan de versterking van de rechtsstaat, de bevordering van de mensenrechten en de ontwikkeling van burgerschap. Bijzondere vermelding verdienen de activiteiten in de Russische Federatie van de Mensenrechtencommissaris van de Raad van Europa. Deze heeft in Tsjetsjenië – door onder andere Nederland financieel ondersteund – vooruitgang weten te boeken in de mensenrechtendialoog. Tijdens zijn bezoek aan Tsjetsjenië, eind september vorig jaar, heeft hij daartoe de zogenaamde Grozny Conferentie belegd, waar lokale autoriteiten en het maatschappelijk middenveld gezamenlijk aanbevelingen hebben gedaan voor verbetering van de mensenrechtensituatie in Tsjetsjenië. Thans wordt door de Mensenrechtencommissaris in samenspraak met President Alkhanov van Tsjetsjenië gewerkt aan de concrete invulling van deze aanbevelingen. Bilateraal ondersteunt Nederland via het Matra-programma de overgang naar een pluriforme, democratische rechtstaat in Rusland. Het accent ligt op steun aan de versterking van de «civil society» en de dialoog tussen lokaal/regionaal bestuur, NGOs en burgers. Belangrijkste thema’s zijn voorlichting &amp; media en wetgeving &amp; recht. In dit kader – evenals trouwens in het kader van de Strategische Faciliteit Mensenrechten – worden maatschappelijke organisaties ondersteund, die zich richten op het bevorderen van de democratie, de persvrijheid en de rechten van de mens. De Matra-steun is sinds het jaar 2000 sterk gegroeid en zal, zoals aangekondigd in de beleidsnotitie Matra (TK 23 987, nr. 39) de komende jaren nog verder toenemen. </antwoord>
      <antwoord nummer="4">De EU en Rusland maken in de beide genoemde ruimtes afspraken op het gebied van onder andere verbetering van het Russisch justitieel apparaat, samenwerking op het gebied van strafzaken en civiele zaken, bestrijding van corruptie, mensenhandel en terrorismebestrijding. De samenwerking zal plaatsvinden in de vorm van ondersteuning bij capaciteitsopbouw, trainingen en uitwisselingen. Naast deze concrete afspraken streeft de EU naar expliciete verwijzingen met betrekking tot respect voor de mensenrechten, de fundamentele vrijheden en de rechtsstaat. Deze principes liggen wat de EU betreft aan de basis voor verdere samenwerking met Rusland in de twee genoemde gemeenschappelijke ruimtes. Er dient een goede balans te zijn tussen veiligheid enerzijds en vrijheid en recht anderzijds. Bovendien zijn deze gedeelde waarden van groot belang voor het creëren van brede publieke steun binnen de EU voor verdergaande samenwerking met Rusland. De EU en Rusland zullen in de aanloop naar de volgende EU-Rusland top in mei van dit jaar hierover nog verder moeten spreken. </antwoord>
      <antwoord nummer="5">Nederland blijft ook na het Voorzitterschap de uitwerking van de vier gemeenschappelijke ruimtes met Rusland beschouwen als een geïntegreerd en samenhangend pakket, waarbij mensenrechten en democratie integraal deel uitmaken van de strategische samenwerking op basis van gemeenschappelijke waarden en gemeenschappelijke belangen. De situatie in Tsjetsjenië zal in het kader van de gemeenschappelijke ruimtes worden opgebracht, alsmede in kader van het nieuwe forum voor mensenrechtendialoog tussen de EU en de Russische Federatie. </antwoord>
      <noten afkomstig="antwoord"/>
   </antwoorden>
</kvr>
