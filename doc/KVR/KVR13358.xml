<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Boer en Crone (PvdA) aan de minister van Economische Zaken over de aansluittarieven voor windturbine-installaties. (Ingezonden 23 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13358
</item>
         <item attribuut="Inhoud">Betreft klachten over ondoorzichtige en schijnbaar onbillijke berekeningen van energiebedrijven voor aansluitingen op het elektriciteitsnet voor o.a. windturbine-installaties met een vermogen van meer dan 10 MW.</item>
         <item attribuut="Rubriek">Energie, water en grondstoffen (Alternatieve energiebronnen) Energie, water en grondstoffen (Elektriciteit) Energie, water en grondstoffen (Nutsbedrijven, energievoorziening)</item>
         <item attribuut="Trefwoorden">Elektriciteitsbedrijven Windenergie</item>
         <item attribuut="Vindplaats">Kamervragen met antwoord 2000-2001, nr. 906, Tweede Kamer</item>
         <item attribuut="Vraagnr_bij_indiening">2000107180</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">De Boer</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2001-03-21</item>
         <item attribuut="Datum_indiening">2001-02-23</item>
         <item attribuut="Document-id">KVR13358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1881" allpagenumbers="1881 1882" vetnummer="2000107180" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13358" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="906" onderwerp="" indiendatum="2001-02-23">
         <vrager partij="PvdA" oorsprong="parlement">De Boer</vrager>
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2001-03-21">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met klachten over ondoorzichtige en schijnbaar onbillijke berekeningen van energiedistributiebedrijven voor aansluittarieven op het elektriciteitsnet voor onder andere windturbine-installaties met een vermogen van meer dan 10 MW? </vraag>
      <vraag nummer="2">Is het waar dat energiedistributiebedrijven voor bovengenoemde aansluitingen van meer dan 10 MW zelf de kosten mogen calculeren? </vraag>
      <vraag nummer="3">Deelt u de mening dat onder andere exploitanten van windturbines die aansluiting wensen op het elektriciteitsnet, zeker daar waar het installaties met een vermogen van meer dan 10 MW betreft, geen sterke onderhandelingspositie ten opzichte van de netbeheerder c.q. energiedistributiebedrijf bezitten? Zo ja, welke mogelijkheden ziet u om wel gelijke machtsverhoudingen te creëren? Zo nee, waarom niet? </vraag>
      <vraag nummer="4">Heeft de Dte een rol daar waar het gaat om toezicht op de bovengenoemde aansluittarieven? Zo ja, welke rol? Zo nee, waarom niet? Bent u van mening dat de Dte die rol wel dient te krijgen? Is er een verschil tussen aansluitingen van minder en meer dan 10 MW? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. De DTe heeft geen eenmalige aansluittarieven vastgesteld voor vermogens groter dan 10 MW omdat aansluitingen van een dergelijke omvang niet als «confectie-aansluitingen» kunnen worden uitgevoerd. Het aantal nieuwe aansluitingen &gt; 10 MW is zeer beperkt (maximaal enkele per jaar) en het vaststellen van uniforme tarieven op basis van historische gegevens leidt tot grote onnauwkeurigheden. Uitgangspunt voor deze categorie aansluitingen is dat de netbeheerder in principe daar aansluit waar het net voldoende capaciteit heeft. In het «toetsingskader aansluittarieven» dat in mei 2000 door DTe aan de netbeheerder is gestuurd ten behoeve van de vaststelling van de aansluittarieven staat dat netbeheerders boven 10 MW het aansluittarief mogen bepalen op basis van de voorcalculatorische projectkosten. De aansluittarieven dienen non-discriminatoir en transparant te worden berekend en vooraf bekend gemaakt te worden. Bij de berekening van het aansluittarief dient de netbeheerder aan te geven welke componenten hij in welke hoeveelheden zal gebruiken tegen welke eenheidsprijs, zodat de afnemer kan nagaan op welke kosten zijn aansluittarief is gebaseerd. In de toelichting op artikel 28 (oorspronkelijk genummerd 25a, Kamerstukken II, 1998/1999, 26 303, nr. 3, pagina 21/22) is dit eveneens aangegeven: «Afhankelijk van de omvang van de aansluiting kunnen verschillende componenten per aansluiting geïdentificeerd worden, die vertaald kunnen worden in tariefcomponenten. Het is gezien deze praktijk niet mogelijk en ook niet nodig om een eenvormige tariefdrager voor het aansluittarief te formuleren.» </antwoord>
      <antwoord nummer="3">Nee, ik deel deze mening niet. Bij aansluitingen boven de 10 MW gaat het om specifieke aansluitingen, waarbij standaardtarieven niet kunnen worden gehanteerd. Mede om afnemers te beschermen tegen de machtspositie van de netbeheerder heb ik de DTe opgericht. Ik heb in mijn brief van 16 maart jl. aangegeven dat de directeur DTe er tot nu toe in heeft voorzien om afhankelijk van de concrete situatie tot een oplossing te komen wanneer afnemers hem benaderden met klachten omtrent de aansluiting van een bepaalde netbeheerder. Ik heb van de directeur DTe begrepen dat dit in een aantal concrete gevallen tot ieders tevredenheid is opgelost. Op deze wijze wordt getracht om nieuwe regelgeving te voorkomen, gezien het beperkte aantal gevallen waar het hier om gaat. </antwoord>
      <antwoord nummer="4">Ja. In mijn brief aan de Tweede Kamer van 16 maart jl. heb ik het volgende aangegeven over dit onderwerp: «In artikel 28 van de Elektriciteitswet 1998 zijn regels gesteld met betrekking tot de wijze waarop door de energiebedrijven aansluittarieven worden berekend voor elektriciteitsaansluitingen van afnemers. Dit artikel geeft precies aan voor welke diensten het aansluittarief in rekening mag worden gebracht.» «Het tarief wordt vastgesteld door de directeur DTe en ook de handhaving van dit artikel is aan de directeur DTe opgedragen.» Technisch gezien is er weinig verschil tussen aansluitingen kleiner en groter dan 10 MW. Voor aansluitingen kleiner dan 10 MW zijn door de directeur van de DTe aansluittarieven vastgesteld op basis van de voorstellen van de netbeheerders. Voor de aansluitingen groter dan 10 MW is dat om redenen zoals genoemd in mijn antwoord op vraag 2 niet wenselijk. </antwoord>
      <noten afkomstig="antwoord"/>
   </antwoorden>
</kvr>
