<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) aan de staatssecretaris van Landbouw, Natuurbeheer en Visserij over genetisch gemanipuleerde aardappelen. (Ingezonden 3 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9643
</item>
         <item attribuut="Inhoud">Vragen omtrent het feit dat Avebe reeds genetisch gemanipuleerde aardappelen heeft gepoot zonder dat daarvoor de juiste vergunning is afgegeven. (Zie ook Aanhangsel Handelingen nr. 1422, 1615 en 1621, 1998-1999).</item>
         <item attribuut="Rubriek">Consument (Levensmiddelen) Consument (Voedings- en productveiligheid) Gezondheidszorg (Genetische manipulatie) Landbouw (Landbouwproducten)</item>
         <item attribuut="Trefwoorden">Aardappelen Genetische manipulatie</item>
         <item attribuut="Vindplaats">Kamervragen met antwoord 1998-1999, nr. 1622, Tweede Kamer</item>
         <item attribuut="Vraagnr_bij_indiening">2989912390</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1999-06-24</item>
         <item attribuut="Datum_indiening">1999-05-03</item>
         <item attribuut="Document-id">KVR9643</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3247" allpagenumbers="3247 3248" vetnummer="2989912390" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9643" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1622" onderwerp="" indiendatum="1999-05-3">
         <vrager partij="RPF" oorsprong="parlement">Stellingwerf</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="24 juni 1999), zie ook Aanhangsel Handelingen nr. 1422, vergaderjaar 1998–1999">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het u bekend dat Avebe de teelt en verwerking van transgene aardappelen heeft opgeschort <voetnoot nummer="1"/>? </vraag>
      <vraag nummer="2">Hoe is het mogelijk dat deze genetisch gemanipuleerde aardappelen voor een deel reeds zijn gepoot zonder dat daarvoor de juiste vergunning is afgegeven? </vraag>
      <vraag nummer="3">Welke sancties worden genomen tegen bedrijven die op deze wijze handelen? </vraag>
      <vraag nummer="4">Is het waar dat ruim 300 telers van de betreffende aardappelen te laat door AVEBE zijn geïnformeerd en ten gevolge daarvan met een forse schadepost worden geconfronteerd? </vraag>
      <vraag nummer="5">Wat is de reden dat de verlenging van de vergunning tot op heden achterwege is gebleven? </vraag>
      <vraag nummer="6">Is het waar dat in het geval van AVEBE voor 2800 hectare transgene pootaardappelen beschikbaar was? Hoeveel hectare genetisch gemanipuleerde amylopectine pootaardappelen zijn reeds gepoot? </vraag>
      <vraag nummer="7">Wordt al het uitgeleverde pootgoed weer terug genomen? Zo ja, op welke termijn? Wie is hiervoor verantwoordelijk? </vraag>
      <vraag nummer="8">Hoe is het toezicht geregeld, zodat ook kan worden gegarandeerd dat al het betreffende transgene pootmateriaal wordt terug gehaald, ook dat deel dat reeds was gepoot? </vraag>
      <vraag nummer="9">Wat gebeurt er met de teruggenomen genetisch gemanipuleerde aardappelen? Moeten die worden vernietigd? Zo ja, door wie? Wie is verantwoordelijk voor een correcte uitvoering hiervan? Zo neen, wat gaat er dan met deze pootaardappelen gebeuren? </vraag>
      <vraag nummer="10">Kunt u garanderen dat de bewuste aardappelen noch direkt, noch via het veevoer in de voedselketen terecht komen? </vraag>
      <vraag nummer="11">Draagt de overheid in deze kwestie financiële risico’s? Zo ja waarop zijn die dan gebaseerd? Zo neen, wie draagt deze financiële risico’s dan wel? </vraag>
      <noten afkomstig="vraag">
         <noot nummer="1" datum="1999-04-27" bron="Agrarisch Dagblad">Agrarisch Dagblad, 27 april 1999</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van de leden Van Ardenne-van der Hoeven en Atsma, ingezonden 3 mei jl. </toelichting>
   <antwoorden aantal="11">
      <antwoord nummer="1" voetnoot="1">Ja. Zie het antwoord op vraag 5 van de leden Van Ardenne-van der Hoeven en Atsma. <voetnoot nummer="1"/>
      </antwoord>
      <antwoord nummer="2">Een gedeelte van deze genetisch gemodificeerde aardappelen is inderdaad gepoot. Naar van de zijde van de AVEBE is vernomen is dit ten gevolge een communicatiefout binnen de AVEBE. Een aantal telers zou in de week van 21 april de AVEBE hebben gebeld met de vraag om te mogen poten, waarop een werknemer van de AVEBE accoord heeft gegeven tegen het advies in van de directie van de AVEBE. </antwoord>
      <antwoord nummer="3">Tegen het op deze wijze van handelen wordt proces verbaal opgemaakt tegen de AVEBE. De Inspectie Milieuhygiëne heeft hiertoe ondermeer contact met het Openbaar Ministerie en met de AVEBE. </antwoord>
      <antwoord nummer="4">Op dit moment wordt geïnventariseerd hoeveel telers de betreffende aardappelen hebben gepoot, welke telers dit zijn en waar precies is gepoot. Tevens wordt geïnventariseerd welke telers de betreffende aardappelen nog in opslag hebben en hoeveel van de betreffende aardappelen. Om te voorkomen dat de aardappelen zonder vergunning zouden worden gepoot heeft de AVEBE in april 2 maal een brief gestuurd naar de telers. In deze brieven heeft de AVEBE de telers dringend geadviseerd de genetisch gemodificeerde amylopectine aardappelen niet te gaan poten. Het klopt dat de telers ten gevolge van de ontstane situatie met een schadepost worden geconfronteerd. Dit is een zaak tussen AVEBE en de betrokken telers. </antwoord>
      <antwoord nummer="5" voetnoot="1">Zie het antwoord op vraag 2 van de leden Van Ardenne-van der Hoeven en Atsma <voetnoot nummer="1"/>. </antwoord>
      <antwoord nummer="6">Volgens opgave van AVEBE was er 7480 ton genetisch gemanipuleerde amylopectine pootaardappelen beschikbaar, te verdelen over 2800 ha voor de zetmeelproductie en 440 ha voor pootgoed. Zie verder het antwoord op vraag 4. </antwoord>
      <antwoord nummer="7">Met betrekking tot het uitgeleverde pootgoed zijn 4 situaties ontstaan: I: De niet-gepote aardappelen. De niet-gepote genetisch gemodificeerde amylopectine aardappelen worden volgens opgave van AVEBE vóór 1 juni 1999 van de telers teruggehaald door de AVEBE en door de AVEBE vernietigd. II: De gepote en dood te spuiten aardappelen. Er wordt vanuit gegaan dat de gepote genetisch gemodificeerde amylopectine aardappelen niet meer volledig kunnen worden gerooid. Daarom is er voor gekozen het grootste deel van deze aardappelen te laten staan en voor de knolzetting dood te spuiten. Dit jaar zal het perceel met de gedode genetisch gemodificeerde amylopectine aardappelen braakliggen. III: De gepote aardappelen en vervolgens kort daarop weer gerooide aardappelen. Een deel van de gepote aardappelen is kort daarop weer gerooid. Hierbij is gebleken dat niet alle gepote aardappelen konden worden gerooid. De gerooide aardappelen hiervan zullen de procedure volgen onder l. Over het gerooide perceel zal tussen de AVEBE en de betreffende teler aparte afspraken worden gemaakt, waarbij in ieder geval het eventueel opkomend pootgoed zal worden doodgespoten. IV: De gepote aardappelen onder een andere vergunning laten vallen. Het deel van de gepote genetisch gemodificeerde amylopectine aardappelen kan mogelijk gedekt worden door een vergunning van Hettema BV. Het gaat daarbij om een vergunning zonder vervoederen. In dit geval zullen deze aardappelen niet worden doodgespoten. De verantwoordelijkheid voor de uitvoering van bovengenoemde werkwijzen ligt bij de AVEBE. De Inspectie Milieuhygiëne voert de controle uit op deze uitvoering. </antwoord>
      <antwoord nummer="8">Zie het antwoord op vraag 7. </antwoord>
      <antwoord nummer="9">Zie het antwoord op vraag 7. </antwoord>
      <antwoord nummer="10">De betrokken aardappelen zijn fabrieksaardappelen die niet voor consumptie worden aangewend. Ten gevolge van de onder de vorige antwoorden beschreven maatregelen zullen deze aardappelen evenmin als veevoeder worden gebruikt. </antwoord>
      <antwoord nummer="11">In gevallen als het onderhavige worden de financiële risico’s gedragen door de aanvrager. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1621" documentjaargang="1998-1999">Aanhangsel Handelingen, nr. 1621, vergaderjaar 1998–1999.</noot>
      </noten>
   </antwoorden>
</kvr>
