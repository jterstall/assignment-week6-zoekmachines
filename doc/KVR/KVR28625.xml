<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer over kolencentrales. (Ingezonden 1 juni 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28625
</item>
         <item attribuut="Inhoud">Vragen over de plannen voor de bouw van kolencentrales. Gevraagd wordt onder andere naar de vergunningprocedure en de toewijzing van CO2-emissierechten. Ook wordt gevraagd naar de uitbreiding van het hoogspanningsnet in de Eemshaven met het doel om hierop kolencentrales te kunnen aansluiten. Vragensteller vindt dit een politieke keuze die eerst met de Kamer besproken moet worden, onder andere in het kader van het programma 'Schoon en Zuinig'. Deze vragen dienen als aanvulling op eerdere vragen van de Tweede Kamerleden Jansen en Samsom, eveneens ingezonden 1 juni 2007.</item>
         <item attribuut="Rubriek">Energie, water en grondstoffen (Elektriciteit)</item>
         <item attribuut="Trefwoorden">Elektriciteit Fossiele brandstoffen</item>
         <item attribuut="Vindplaats">Kamervragen met antwoord 2006-2007, nr. 2002, Tweede Kamer</item>
         <item attribuut="Vraagnr_bij_indiening">2060716830</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-06-28</item>
         <item attribuut="Datum_indiening">2007-06-01</item>
         <item attribuut="Document-id">KVR28625</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4239" allpagenumbers="4239 4240" vetnummer="2060716830" code="0607tkkvr2002" lopendefooter="Tweede Kamer, vergaderjaar 2006–2007, Aanhangsel" filenaam="KVR28625" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2002" onderwerp="" indiendatum="2007-06-1">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-06-28">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u bekend met de plannen voor de bouw van vijf kolencentrales, te weten twee in de Eemshaven (RWE en NUON), twee op de Maasvlakte (E.ON en Electrabel) en één in Geertruidenberg (Essent) met een gezamenlijk vermogen van rond 5000 megawatt? </vraag>
      <vraag nummer="2">In hoeverre passen deze kolencentrales in de ambitie van 30% reductie van de emissie van broeikasgassen in 2020 ten opzichte van 1990? </vraag>
      <vraag nummer="3">Wat is de stand van zaken met de vergunningprocedure voor elk van deze kolencentrales? </vraag>
      <vraag nummer="4" voetnoot="2">Heeft er al contact plaatsgevonden met de toekomstige exploitanten van deze kolencentrales voor de toewijzing van CO <voetnoot nummer="2"/>-emissierechten voor nieuwkomers of gaat dit in de nabije toekomst plaatsvinden? Zo ja, waaruit bestaat dit contact en wat is er besproken? </vraag>
      <vraag nummer="5">Bent u bereid ervoor te zorgen dat ófwel nieuwe kolencentrales evenveel emissierechten krijgen als nieuwe gascentrales van gelijk vermogen, ófwel dat de emissierechten van nieuwe centrales worden geveild, om zo een gelijk speelveld te creëren tussen kolen- en gascentrales en vuile technieken niet te belonen? Zo neen, waarom niet? </vraag>
      <vraag nummer="6" voetnoot="2">Waarom heeft u op 27 april jl. een intentieverklaring getekend met Nuon over het faciliteren van CO <voetnoot nummer="2"/>-opslag bij de door Nuon gewenste kolencentrale in de Eemshaven, terwijl de Kamer in het AO op 15 maart jl. uitdrukkelijk heeft verzocht op het gebied van kolencentrales geen onomkeerbare besluiten te nemen en u via deze route impliciet de komst van een kolencentrale goedkeurt én faciliteert? </vraag>
      <vraag nummer="7" voetnoot="2 2">Wat betekent concreet dat u in deze intentieverklaring heeft toegezegd u te zullen inspannen voor «het wegnemen van eventuele barrières in en het creëren van nationaal beleid en/of regelgeving»? Betekent dit ook – aangezien aan CO <voetnoot nummer="2"/>-opslag noodzakelijkerwijs voorafgaat dat er sprake moet zijn van CO <voetnoot nummer="2"/>-productie – dat u de barrières wegneemt met betrekking tot de realisatie van de kolencentrale zélf? Zo neen, waarom niet? </vraag>
      <vraag nummer="8">Is het waar dat TenneT het hoogspanningsnet in de Eemshaven voor een bedrag van 85 miljoen euro gaat uitbreiden, met als voornaamste reden dat daarmee de kolencentrales in de Eemshaven aangesloten kunnen worden op het landelijk net? </vraag>
      <vraag nummer="9">Deelt u het standpunt dat de uitbreiding van het hoogspanningsnet om deze reden een politieke keuze is, die met de Kamer besproken moet worden, onder andere in het kader van het programma «Schoon en zuinig»? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van de leden Jansen (SP) en Samsom (PvdA), ingezonden 1 juni 2007 (vraagnummer 2060716820). </toelichting>
   <antwoorden aantal="9">
      <antwoord nummer="1">Ja. Gezien haar betrokkenheid, beantwoord ik uw vragen mede namens de minister van Economische Zaken. </antwoord>
      <antwoord nummer="2">Voor het antwoord op deze vraag verwijs ik u naar mijn antwoord op de vragen van de leden Samsom (PvdA) en Jansen (SP). </antwoord>
      <antwoord nummer="3">Voor vier van de vijf bouwplannen (in Rijnmond en de Eemshaven) zullen naar verwachting op korte termijn vergunningen worden afgegeven. </antwoord>
      <antwoord nummer="4" voetnoot="2 2">In z’n algemeenheid komt de toewijzing van CO <voetnoot nummer="2"/>-emissierechten aan de orde in het kader van het nationale allocatieplan. Voorzover nieuwe kolencentrales in bedrijf worden genomen vóór 2013 staat in het Nationaal Allocatie Plan II beschreven wat hiervoor de procedure is en hoe de hoeveelheid toe te wijzen rechten worden berekend. Het NAPII is het afgelopen jaar meerdere keren met uw Tweede Kamer besproken. De procedure en methodiek van toewijzing van rechten na 2012 is onderwerp van de review van het Europese handelssysteem (ETS). Zoals u bekend zet het kabinet in op een versterkte Europese harmonisatie en op het zoveel mogelijk veilen van de rechten voor de elektriciteitsproductie. Verder stelt Nederland hierbij de positie aan de orde van grootverbruikers van elektriciteit die mondiaal concurreren en voor wie de doorberekening van kosten van CO <voetnoot nummer="2"/>-rechten een concurrentienadeel kan betekenen. </antwoord>
      <antwoord nummer="5" voetnoot="2">Zie ook mijn antwoord op vraag 4. Voor de periode tot 2013 ligt de systematiek vast, voor de periode erna is het onderwerp van de herziening van de Europese richtlijn. Maar het kabinet is er voorstander van om een zo groot mogelijk deel (bijvoorkeur 100%) van de beschikbare emissierechten voor de elektriciteitsopwekking te veilen. Dit heeft tot gevolg dat kolencentrales veel meer rechten zullen moeten kopen dan aardgasgestookte centrales, tenzij de kolencentrales biomassa stoken of de CO <voetnoot nummer="2"/>afvangen en ondergronds opslaan. </antwoord>
      <antwoord nummer="6">Zoals u weet is de elektriciteitsproductie geliberaliseerd en is het kabinet niet meer in de positie dat zij bouwplannen goedkeurt of zou kunnen blokkeren. Onomkeerbare besluiten zijn dus niet aan de orde. Voor mijn standpunt over kolencentrales verwijs ik u voor het overige kortheidshalve naar mijn beantwoording van de vragen van de leden Samsom (PvdA) en Jansen (SP). </antwoord>
      <antwoord nummer="7">Nee, dat betekent het niet omdat ik niet in de positie ben om de bouw van kolencentrales te kunnen blokkeren. Wel stel ik vanuit het milieubeleid, samen met de provincies die bevoegd gezag zijn bij de milieuvergunning, randvoorwaarden aan die bouw. Daarbij hoort dat nieuwe kolencentrales zijn toegerust op toekomstige toepassing van CCS (capture ready). Ik ben zeer content dat de producenten van elektriciteit dat kortgeleden hebben toegezegd. Verder wil ik samen met de initiatiefnemers van de nieuwe kolencentrales graag bevorderen dat CCS zo snel mogelijk, mijn inzet is binnen 10 jaar, stand der techniek wordt, hetgeen kan door samen enkele grote demonstratieprojecten te gaan opzetten. Dat is het belangrijkste doel van de intentieverklaring met Nuon en de provincie Groningen. </antwoord>
      <antwoord nummer="8">TenneT heeft de wettelijke plicht op aanvraag elke installatie aan te sluiten. De netcapaciteit rond de Eemshaven is thans onvoldoende om alle aanvragers van een nieuwe aansluiting te faciliteren. Naast de installaties van NUON en RWE, staat ook een groot aantal duurzame elektriciteitsproducenten in de rij om aangesloten te worden. In samenspraak met Tennet en de NMA is de minister van Economische Zaken akkoord gegaan met het voornemen van TenneT – indien nodig – voor een bedrag van M € 85 te investeren in nieuwe netcapaciteit. </antwoord>
      <antwoord nummer="9">Nee. Ik herhaal hier graag dat de elektriciteitsproductie is geliberaliseerd en dat het kabinet niet meer in de positie is dat zij bouwplannen zou kunnen blokkeren. Evenmin heeft TenneT de titel het afsluiten van een kolencentrale te weigeren. Het hoogspanningsnet zal te allen tijde ten dienste moeten staan aan de markt, zowel de producenten als de consumenten. De beheerders van de netten moeten in een heldere en transparante omgeving kunnen werken en zullen juist gevrijwaard moeten worden van het maken van politieke keuzes. </antwoord>
      <noten afkomstig="antwoord"/>
   </antwoorden>
</kvr>
