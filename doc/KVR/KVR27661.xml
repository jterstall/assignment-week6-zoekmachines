<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink en Dijsselbloem (beiden PvdA) aan de ministers van Defensie en van Justitie over bipatride Nederlandse militaren. (Ingezonden 14 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27661
</item>
         <item attribuut="Inhoud">Vragen naar aanleiding van een artikel in de NRC van 10 maart 2007 over de regeling waarbij het Nederlandse Ministerie van Defensie een renteloze lening alsmede buitengewoon verlof aanbiedt aan Turks-Nederlandse militairen om hun dienstplicht in Turkije te kunnen afkopen. Ook informeren vragenstellers naar de visie van de minister op de mogelijk conflicterende juridische verplichtingen van bipatride Nederlandse militairen in oorlogssituaties.</item>
         <item attribuut="Rubriek">Staats- en bestuursrecht (Vreemdelingenrecht) Veiligheidsbeleid en defensie (Militairen)</item>
         <item attribuut="Trefwoorden">Militairen Nationaliteitsrecht Turkije</item>
         <item attribuut="Vindplaats">Kamervragen met antwoord 2006-2007, nr. 1116, Tweede Kamer</item>
         <item attribuut="Vraagnr_bij_indiening">2060709510</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2007-03-30</item>
         <item attribuut="Datum_indiening">2007-03-14</item>
         <item attribuut="Document-id">KVR27661</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2369" allpagenumbers="2369 2370" vetnummer="2060709510" code="0607tkkvr1116" lopendefooter="Tweede Kamer, vergaderjaar 2006–2007, Aanhangsel" filenaam="KVR27661" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1116" onderwerp="" indiendatum="2007-03-14">
         <vrager partij="PvdA" oorsprong="parlement">Eijsink</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Defensie en van Justitie</vraagt-aan>
      </vraagdata>
      <antwoorddata antwoorddatum="2007-03-30">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Sta iedereen dubbele nationaliteit toe, maar wijs op de nadelen en let op conflicten»? <voetnoot nummer="1"/>
      </vraag>
      <vraag nummer="2">Is het waar dat het Nederlandse ministerie van Defensie aan Turks-Nederlandse militairen een renteloze lening aanbiedt alsmede een buitengewoon verlof van een maand, met behoud van bezoldiging, teneinde de militaire dienstplicht in Turkije af te kopen en deels te vervullen? </vraag>
      <vraag nummer="3">Wat is de achtergrond van deze regeling? Wat wordt beoogd met de regeling? </vraag>
      <vraag nummer="4">Sinds wanneer bestaat deze regeling en wat zijn de ervaringen met de regeling? </vraag>
      <vraag nummer="5">In welk opzicht dient een dergelijke regeling het algemeen belang? </vraag>
      <vraag nummer="6">Wat is uw visie op de in het artikel beschreven mogelijk conflicterende juridische verplichtingen van bipatride Nederlandse militaren in oorlogssituaties? </vraag>
      <noten afkomstig="vraag">
         <noot nummer="1" datum="2007-03-10" bron="NRC">NRC, 10 maart 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. Het betreft de Regeling faciliteiten Turkse dienstplicht defensieambtenaren. Op grond van deze regeling kan aan de belanghebbende, die toestemming van de Turkse overheid heeft verkregen zijn dienstplicht in Turkije af te kopen, éénmalig een renteloze lening van ten hoogste € 6000 worden verleend. Om voor deze lening in aanmerking te komen, moet de belanghebbende één jaar naar tevredenheid onafgebroken bij Defensie hebben gewerkt. Ook wanneer gebruik wordt gemaakt van de afkoopregeling blijft de verplichting bestaan een basistraining van vier weken in Turkije te vervullen. De betrokkene blijft hierbij in dienst van het ministerie van Defensie en krijgt twintig werkdagen buitengewoon verlof voor deze periode, met behoud van bezoldiging. De regeling geldt overigens voor zowel militair als burgerpersoneel in dienst van Defensie. </antwoord>
      <antwoord nummer="3 en 5">Iedere man met de Turkse nationaliteit moet zijn dienstplicht in Turkije vervullen. De normale duur van de Turkse dienstplicht is 18 maanden. Militairen en burgers in dienst van het ministerie van Defensie, die tevens de Turkse nationaliteit bezitten, kunnen zoals gezegd door Defensie worden geholpen de dienstplicht af te kopen. Defensie doet dit vanwege het belang dat het heeft bij het in dienst nemen en houden van militairen en burgers van allochtone afkomst, gezien de wens tot het vormen van een afspiegeling van de samenleving en gezien het belang van mensen met verschillende culturele achtergronden in operaties. Daarbij komt dat aanstelling van militairen die alleen de Nederlandse nationaliteit bezitten en het weren van personen met daarnaast een andere nationaliteit, in strijd is met artikel 3 van de Grondwet: «Alle Nederlanders zijn op gelijke voet in openbare dienst benoembaar». De huidige regeling past daarmee in het overheidsbeleid om functies open te stellen voor alle bevolkingsgroepen in Nederland. Met betrekking tot de achtergrond en de doelstelling van de regeling en de relatie tot het algemeen belang wijs ik er tevens op dat deze regeling invulling geeft aan een toezegging aan de Tweede Kamer, door de regering gedaan op 31 oktober 2001 tijdens de behandeling van de Defensiebegroting 2002. Deze toezegging luidde dat voorzieningen zullen worden getroffen voor Nederlandse militairen die, doordat zij tevens over de Turkse nationaliteit beschikken, Turks dienstplichtige zijn. Daarbij zou aansluiting worden gezocht bij de standaardregeling die de Raad voor Hoofdcommissarissen voor politieambtenaren heeft getroffen (Handelingen TK 2001–2002, nr. 17-1095 en 17-1109). Tevens is daarmee uitvoering gegeven aan een deel van de motie Zijlstra c.s. waarin de regering is verzocht met initiatieven te komen gericht op de oplossing van dit probleem, in kaart te brengen in welke andere gevallen de dubbele nationaliteit tot deze problemen leidt en de kamer hierover te berichten (TK 2001–2002, 28 000 X, nr. 11). </antwoord>
      <antwoord nummer="4">Over deze regeling is op 26 maart 2002 overleg gevoerd met de centrales van overheidspersoneel in het Sector Overleg Defensie. De Sectorcommissie heeft met de regeling ingestemd. De regeling is in werking getreden op 1 juni 2002. Sinds juni 2002 is door zeven personen van de regeling gebruik gemaakt: een persoon in 2002, drie personen in 2003, twee personen in 2006 en een persoon in 2007. Het gaat daarbij om twee militairen van de landmacht, drie militairen van de luchtmacht en twee burgerambtenaren van Defensie. </antwoord>
      <antwoord nummer="6">In het artikel gaat het, wat de krijgsmacht betreft, niet om conflicterende juridische verplichtingen, maar alleen om dienstplicht. De Nederlandse krijgsmacht bestaat sinds de opschorting van de opkomstplicht alleen uit militairen die uit vrije wil dienen. Of zij in de louter theoretische en hypothetische situatie dat er een conflict tussen Nederland en het land van herkomst zou ontstaan aan een oproep van dat land gevolg zouden willen geven, is een kwestie van keuze. Wat die keuze betreft bestaat er geen reden om te twijfelen aan de loyaliteit van Nederlandse militairen, van welke oorsprong ook. Nederlandse militairen hebben bij aanstelling trouw gezworen (beloofd) aan de Koning, gehoorzaamheid aan de wetten en onderwerping aan de krijgstucht. Voorafgaand aan de aanstelling (en periodiek herhaald) is onderzocht of op grond van persoonlijke gedragingen en omstandigheden betwijfeld mag worden of de betrokkene de uit zijn militaire functie voortvloeiende plichten onder alle omstandigheden getrouwelijk zal volbrengen. </antwoord>
      <noten afkomstig="antwoord"/>
   </antwoorden>
</kvr>
