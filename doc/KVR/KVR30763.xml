<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smeets (PvdA) aan de minister van Economische Zaken over betaalmunten. (Ingezonden 29 januari 2008);Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30763
</item>
         <item attribuut="Inhoud">Vragen naar aanleiding van bericht 'Kans op prijsafspraken in horeca Venlo' over een gemeenschappelijke munt voor circa 50 café's in de binnenstad waarmee een biertje kan worden betaald.</item>
         <item attribuut="Rubriek">Geld- en kapitaalmarkt (Munten en bankbiljetten) Handel en economie (Mededinging) Vrijetijdsbesteding (Horeca)</item>
         <item attribuut="Trefwoorden">Horeca Kartels Munten</item>
         <item attribuut="Vindplaats">Kamervragen met antwoord 2007-2008, nr. 1224, Tweede Kamer</item>
         <item attribuut="Vraagnr_bij_indiening">2070810000</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Smeets</persoon>
         </item>
         <item attribuut="Datum_reaktie">2008-02-04</item>
         <item attribuut="Datum_indiening">2008-01-29</item>
         <item attribuut="Document-id">KVR30763</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2619" allpagenumbers="2619 2620" vetnummer="2070810000" code="0708tkkvr1224" lopendefooter="Tweede Kamer, vergaderjaar 2007–2008, Aanhangsel" filenaam="KVR30763" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1224" onderwerp="" indiendatum="2008-01-29">
         <vrager partij="PvdA" oorsprong="parlement">Smeets</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2008-02-4">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht <voetnoot nummer="1"/>dat in Venlo een stichting een gemeenschappelijke munt uitbrengt voor circa 50 cafés in de binnenstad waarmee een biertje kan worden betaald? </vraag>
      <vraag nummer="2">Deelt u de mening dat er sprake is van een prijsafspraak, als de 50 horecaondernemers in onderling overleg hebben vastgesteld dat de munt € 1.80 kost? </vraag>
      <vraag nummer="3">Bent u bereid na te gaan of er georganiseerd overleg heeft plaatsgevonden? </vraag>
      <vraag nummer="4">Deelt u de mening dat de verhoging van de prijs van de munt van € 1,60 in 2007 naar € 1,80 in 2008 eveneens een aanwijzing is voor het bestaan van een kartel? Zo neen, waarom niet? </vraag>
      <vraag nummer="5">Is het waar dat de verhoging met 12,5% groter is dan de (procentuele) stijging van de grondstofprijzen? Zo neen, met hoeveel procent zijn de grondstofprijzen gestegen? </vraag>
      <vraag nummer="6">Bent u bereid de Nederlandse Mededingingsautoriteit (NMa) te vragen deze prijsverhoging te onderzoeken? </vraag>
      <vraag nummer="7">Welke korte termijn acties van de NMa zijn denkbaar? </vraag>
      <vraag nummer="8">Kunt u deze vragen beantwoorden vóór 1 februari 2008? </vraag>
      <noten afkomstig="vraag">
         <noot nummer="1" datum="2008-01-28" bron="www.L1.nl" titel="Kans op prijsafspraken in horeca Venlo">www.L1.nl, 28 januari 2008: «Kans op prijsafspraken in horeca Venlo»</noot>
      </noten>
   </vragen>
   <antwoorden aantal="6">
      <antwoord nummer="1">Ja, dat bericht heeft mij bereikt. </antwoord>
      <antwoord nummer="2">Ja, indien de 50 horecaondernemers in onderling overleg hebben vastgesteld dat de munt € 1,80 kost, is er inderdaad sprake van een prijsafspraak. Het lijkt mij voor de hand te liggen dat er in dit geval sprake zal zijn geweest van georganiseerd overleg. </antwoord>
      <antwoord nummer="4">Gelijktijdige en identieke prijsverhogingen kunnen een indicatie zijn van onderlinge prijsafspraken. Dat er in dit geval sprake is van een gezamenlijke aangeboden product (de betaalmunt) met een vaste prijs is echter meer een indicatie van een onderlinge prijsafspraak dan het feit dat er een prijsverhoging heeft plaatsgevonden. </antwoord>
      <antwoord nummer="5">Het is bekend dat de prijzen van diverse grondstoffen zijn gestegen. In mijn antwoorden op de vragen van de leden Ten Hoopen en Hessels d.d. 25 januari jl. heb ik reeds aangegeven dat de NMa inmiddels is gestart met het inventariseren en verifiëren van aanwijzingen met betrekking tot de verhoging van de inkoopprijzen van bier voor horecaondernemers. Op dit moment kunnen daarom nog geen uitspraken worden gedaan over de precieze stijging van de grondstofprijzen en de inkoopprijs van bier voor horecaondernemers. </antwoord>
      <antwoord nummer="6 en 7">De NMa houdt de biermarkt (als onderdeel van de food- &amp; agrisector die zij in de NMa Agenda 2008 als speerpunt heeft aangewezen) nauwlettend in de gaten. De NMa heeft aangegeven op de hoogte te zijn van de gemeenschappelijke munt in Venlo en de recente prijsverhoging daarvan. Gezien de beschikbare mensen en middelen is de NMa genoodzaakt prioriteiten te stellen in welke signalen en klachten zij oppakt. Bij deze afweging wordt onder meer gekeken naar de economische impact van mogelijke overtredingen. Zaken die leiden tot grote economische schade voor de economie en daarmee voor de consument krijgen voorrang. In dit geval gelden de vermeende prijsafspraken slechts in een zeer beperkte regio, namelijk het centrum van Venlo, en voor een zeer beperkte periode, namelijk carnaval, dat bovendien zeer binnenkort begint. Het instrumentarium van de Mededingingswet en de voorgeschreven procedures zijn niet toegesneden op ingrijpen op zeer korte termijn, zoals in dit geval noodzakelijk zou zijn. De NMa heeft derhalve aangegeven op dit moment geen onderzoek te kunnen starten. Wel bestaat de mogelijkheid, bijvoorbeeld voor carnavalsverenigingen, om via een civielrechtelijke procedure zoals een kort geding de rechter te vragen om de betaalmunt te verbieden, indien men van oordeel is dat dit een verboden afspraak is. De NMa doet momenteel wel navraag bij brouwerijen over de prijsverhogingen van bier en de achtergronden daarvan. Op basis daarvan beoordeelt de NMa of zij een officieel vervolgonderzoek start met betrekking tot de hogere inkoopprijzen van bier. </antwoord>
      <antwoord nummer="8">Nee. Ik zal de vragen zo spoedig mogelijk beantwoorden. </antwoord>
      <noten afkomstig="antwoord"/>
   </antwoorden>
</kvr>
