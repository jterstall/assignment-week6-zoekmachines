<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over rijbewijzen voor asielzoekers. (Ingezonden 15 september 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5909
</item>
         <item attribuut="Rubriek">Verkeer, vervoer en waterstaat (Motorrijtuigen) Welzijn (Vreemdelingen en asielzoekers)</item>
         <item attribuut="Trefwoorden">Rijbewijzen Vluchtelingen</item>
         <item attribuut="Vindplaats">Kamervragen met antwoord 1997-1998, nr. 207, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-10-29</item>
         <item attribuut="Datum_indiening">1997-09-15</item>
         <item attribuut="Document-id">KVR5909</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="421" allpagenumbers="421 422" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5909" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="207" onderwerp="" indiendatum="1997-09-15">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="29 oktober 1997), zie ook Aanhangsel Handelingen nr. 113, vergaderjaar 1997–1998">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het feit dat de wijziging van de Wegenverkeerswet per 1 juni 1997 tot gevolg heeft dat asielzoekers, zolang zij geen verblijfstitel hebben, geen Nederlands rijbewijs kunnen verwerven? <voetnoot nummer="1"/>
      </vraag>
      <vraag nummer="2">Weet u dat de procedures voor het verlenen van een vergunning tot verblijf of voor toelating als vluchteling nog altijd lange tijd in beslag nemen? Erkent u dat vreemdelingen juist hierdoor extra hinder ondervinden van deze wijziging van de Wegenverkeerswet? </vraag>
      <vraag nummer="3">Weet u dat deze wijziging zonder overgangsrecht en zonder adequate voorlichtingsactiviteiten is ingevoerd, waardoor tientallen asielzoekers gedupeerd zijn geraakt, omdat zij hun verklaring van rijvaardigheid niet tijdig hebben kunnen omzetten in een rijbewijs, zodat deze verklaring was verlopen toen zij eenmaal een status hadden verworven? Bent u bereid om de kosten die gemoeid zijn met het behalen van een verklaring van rijvaardigheid te vergoeden voor deze groep gedupeerden? Zo neen, waarom niet? </vraag>
      <vraag nummer="4" voetnoot="2">Bent u ervan op de hoogte dat EU- en EER-onderdanen gedurende het gehele eerste jaar dat zij in Nederland verblijven, met het rijbewijs uit hun eigen land mogen rijden, terwijl dit voor andere vreemdelingen slechts de eerste 185 dagen van hun verblijf in Nederland is toegestaan? <voetnoot nummer="2"/>Wat is uw standpunt over dit onderscheid? </vraag>
      <vraag nummer="5">Bent u bereid om de Wegenverkeerswet zodanig te herzien, dat alle vreemdelingen gedurende het eerste jaar van hun verblijf in Nederland, om een motorrijtuig te mogen besturen, kunnen volstaan met het rijbewijs dat zij in het land van herkomst hebben betaald? Zo neen, waarom niet? </vraag>
      <noten afkomstig="vraag">
         <noot nummer="1">Artikel 111 lid 3 WvW eist dat de aanvrager van een rijbewijs bestendig in Nederland verblijft</noot>
         <noot nummer="2">Artikel 108 lid 1 sub g Wegenverkeerswet</noot>
      </noten>
   </vragen>
   <antwoorden aantal="5">
      <antwoord nummer="1">Artikel 111 van de Wegenverkeerswet 1994, waarin de verblijfsrechtelijke status als voorwaarde voor de verstrekking van rijbewijzen is geregeld, is reeds per 1 juni 1996 – als onderdeel van de nieuwe wetgeving betreffende rijbewijzen – in werking getreden. </antwoord>
      <antwoord nummer="2">Een beslissing op een verzoek om een vergunning tot verblijf of voor een toelating als vluchteling, de zogenaamde beslissing in eerste aanleg, wordt in beginsel binnen 6 maanden genomen. Gelet op de tijd die nodig is voor de voorbereiding op het rijexamen, de aanvraag van het examen en, indien het examen met een positief resultaat wordt afgesloten het feit dat het rijvaardigheidsbewijs een geldigheidsduur van zes maanden heeft, zal de vreemdeling bij verlening van een verblijfsvergunning of van een vluchtelingenstatus in het algemeen geen hinder ondervinden van de bepaling van artikel 111, derde lid, van de Wegenverkeerswet 1994. Reden voor bedoelde bepaling is naast de introductie van het zogenaamde «koppelingsbeginsel», dat het rijbewijs in het rechtsverkeer nu eenmaal een ruimere betekenis heeft dan uitsluitend die van bewijs ten blijke van iemands rijvaardigheid en (medische) geschiktheid. De vreemdeling komt immers met het rijbewijs tevens in het bezit van een document dat op grond van de Wet op de identificatieplicht in bepaalde gevallen als geldig identificatiebewijs kan worden gebruikt (zie tevens kamerstukken II, 1993/94, 23 664, nr. 3 pag. 9; het betreft hier de toelichting op het toenmalige tweede lid van artikel 111 dat later is vernummerd tot het derde lid). </antwoord>
      <antwoord nummer="3">Voor de regeling in artikel 111, derde lid, van de Wegenverkeerswet 1994 is in zoverre overgangsrecht van toepassing, dat ingevolge artikel 56 van de Invoeringswet Wegenverkeerswet 1994 aanvragen van rijbewijzen ingediend voor het tijdstip van inwerkingtreding van artikel 111, derde lid, van de Wegenverkeerswet 1994 na inwerkingtreding van dat artikel worden behandeld overeenkomstig de ter zake bij of krachtens de (oude) Wegenverkeerswet vastgestelde voorschriften. Het is bijzonder moeilijk om met voorlichting degenen die zich op rijexamens voorbereiden te bereiken. Het behoort overigens tot de verantwoordelijkheid van een ieder die een rijbewijs wil bemachtigen om zelf na te gaan welke voorwaarden voor de verstrekking daarvan gelden. De vreemdeling die vooruitlopend op een beslissing inzake het verblijfsrecht alvast een rijvaardigheidsbewijs wil halen, neemt daarmee het risico dat bij een negatieve beslissing omtrent het verblijfsrecht geen rijbewijs kan worden verkregen. Ik acht dan ook geen termen aanwezig de door betrokkenen gemaakte kosten voor het behalen van een verklaring van rijvaardigheid te vergoeden. Wel ben ik voornemens nadere voorzieningen te treffen om te voorkomen dat al dan niet argeloos rijexamens worden afgelegd op grond waarvan geen rijbewijs kan worden afgegeven. Op het ogenblik is het al zo, dat het CBR in die gevallen waarin uit het uittreksel van de GBA blijkt dat betrokkene niet de vereiste verblijfsstatus heeft, de aanvrager van het examen schriftelijk waarschuwt dat de gemeente straks geen rijbewijs kan afgeven wanneer men dan niet aan het vereiste van ondermeer artikel 111, derde lid, Wegenverkeerswet 1994 voldoet. </antwoord>
      <antwoord nummer="4">Ja. Dit onderscheid vindt zijn oorzaak in het volgende. Houders van rijbewijzen die niet zijn afgegeven door EU-lidstaten of door andere staten die partij zijn bij de EER-overeenkomst, komen slechts in een beperkt aantal gevallen voor omwisseling tegen een Nederlands rijbewijs in aanmerking. Ten gerieve van de houder van een dergelijk rijbewijs die zich in Nederland vestigt is bepaald, dat hij nog een half jaar van zijn buitenlandse rijbewijs gebruik mag maken mits dit nog geldig is. In dat halve jaar kan hij rijexamen doen en zodoende een Nederlands rijbewijs verwerven. Maar deze laatste mogelijkheid staat alleen open voor diegenen die voldoen aan het gestelde in artikel 111, derde lid, van de Wegenverkeerswet 1994. Deze periode is bewust zo beperkt mogelijk gehouden omdat het in veel gevallen gaat om een rijbewijs van een zodanig mindere kwaliteit dat de Nederlandse wetgeving omwisseling niet toelaat: men moet opnieuw rijexamen doen. Deze regeling is ingevoerd per 1 januari 1996. Voor houders van rijbewijzen, afgegeven door EU-lidstaten of door andere staten die partij zijn bij de EER-overeenkomst, geldt een ander regime. Onder de vroeger van toepassing zijnde richtlijn van de Raad van de Europese Gemeenschappen van 4 december 1980 betreffende de invoering van een Europees rijbewijs (80/1263/EEG) was de periode gedurende welke de houder van een rijbewijs afgegeven door een EU-lidstaat of door een andere staat die partij is bij de EER-overeenkomst nog gebruik mocht maken van dat rijbewijs, een jaar gerekend vanaf het moment van vestiging in Nederland. Bij de implementatie van de thans geldende richtlijn van de Raad van de Europese Gemeenschappen van 29 juli 1991 betreffende het rijbewijs (91/439/EEG) in de Nederlandse verkeerswetgeving werd geconcludeerd dat het in strijd met het Europese recht zou zijn deze periode in te korten tot een half jaar. Trouwens het gaat hier om rijbewijzen die allen in principe in aanmerking komen voor omwisseling tegen een Nederlands rijbewijs of voor gecontinueerd gebruik in Nederland nadat registratie daarvan heeft plaatsgehad. Op Europeesrechtelijke gronden staat de kwaliteit van dit rijbewijs dus niet meer ter discussie. Daarom is deze periode van een jaar hier gehandhaafd. </antwoord>
      <antwoord nummer="5">Gelet op het gestelde in antwoord 4 acht ik geen termen aanwezig de periode van een half jaar gedurende welke nog van het niet-EU- of EER-rijbewijs gebruik gemaakt mag worden te verlengen. </antwoord>
      <noten afkomstig="antwoord"/>
   </antwoorden>
</kvr>
