<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de staatssecretaris van Volksgezondheid, Welzijn en Sport over gevolgen overgang verzorgingshuizen naar de AWBZ. (Ingezonden 24 augustus 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14302
</item>
         <item attribuut="Inhoud">Vervolg op eerdere vragen van dit kamerlid (Aanhangsel van de Handelingen II, 2000-2001, 1160). Deze vraag betreft o.a. de regeling omtrent de nachtwaakfunctie voor verzorgingshuizen, vergeleken met die voor woonzorgcomplexen.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">AWBZ Verzorgingshuizen</item>
         <item attribuut="Vindplaats">Kamervragen met antwoord 2000-2001, nr. 1724, Tweede Kamer</item>
         <item attribuut="Vraagnr_bij_indiening">2000114650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">2001-09-14</item>
         <item attribuut="Datum_indiening">2001-08-24</item>
         <item attribuut="Document-id">KVR14302</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3595" allpagenumbers="3595 3596" vetnummer="2000114650" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14302" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1724" onderwerp="" indiendatum="2001-08-24">
         <vrager partij="CDA" oorsprong="parlement">Dankers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-09-14">
         <antwoorder functie="staatssecretaris" ministerie="Volksgezondheid, Welzijn en Sport">Vliegendhart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich uw antwoorden op mijn vragen over de gevolgen van de overgang van verzorgingshuizen naar de AWBZ? <voetnoot nummer="1"/>
      </vraag>
      <vraag nummer="2">Kunt u uiteenzetten hoe de nachtwaakfunctie onderdeel is geworden van de producten verpleging en verzorging, zoals bedoeld in uw antwoord op vraag 2 van bovenbedoelde vragenreeks? Zit de nachtwaakfunctie, bijvoorbeeld, in de producten verpleging en verzorging of zit er uitsluitend een stukje «overhead» in? </vraag>
      <vraag nummer="3">Hoe beoordeelt u het gegeven dat de nachtwaakfunctie in verzorgingshuizen volledig «in de prijs is inbegrepen» terwijl in woonzorgcomplexen het aantal zorgminuten in de nacht wordt vergoed, terwijl deze voorziening uiteraard wel de hele nacht beschikbaar/aanwezig is? Kunt u, met andere woorden, een verklaring geven voor het feit dat de regeling omtrent de nachtwaakfunctie voor verzorgingshuizen anders wordt geïnterpreteerd c.q. gewaardeerd dan voor woonzorgcomplexen? </vraag>
      <vraag nummer="4">Bent u bekend met het feit dat de interpretatie van de regels omtrent de nachtwaakfunctie voor woonzorgcomplexen door zorgkantoren verschilt en dat er geen vastgestelde percentages worden gehanteerd? </vraag>
      <vraag nummer="5">Is het u voorts bekend dat er als gevolg van de situatie in de vorige vraag een bepaalde substitutie van bijvoorbeeld zorg naar begeleiding mogelijk is (mits zorggerelateerd)? Hoe beoordeelt u de situatie zoals geschetst in de hierboven gestelde vragen? </vraag>
      <vraag nummer="6" voetnoot="2">Door wie wordt het onderzoek <voetnoot nummer="2"/>, zoals door u gemeld in uw antwoord op vraag 2 van de hierboven in vraag 1 bedoelde vragenreeks, uitgevoerd? Wanneer verwacht u de resultaten van dit onderzoek? Wilt u deze resultaten aan de Kamer zenden? </vraag>
      <vraag nummer="7">Wordt bij de beoordeling van welzijnsactiviteiten, die niet onder de huidige AWBZ-aanspraak vallen, overwogen de AWBZ-aanspraken aan te passen bijvoorbeeld in het kader van de uitbreiding van het PGB (categorie «activerende en adviserende begeleiding»)? Zo neen, waar gaan uw gedachten wel naar uit? </vraag>
      <noten afkomstig="vraag">
         <noot nummer="1">Tweede Kamer der Staten-Generaal, vergaderjaar 2000–2001, Aanhangsel van de Handelingen nr. 1160</noot>
         <noot nummer="2">Dit onderzoek betreft de financiering na 2001 van de welzijnsactiviteiten die formeel niet onder de huidige AWBZ-aanspraak vallen</noot>
      </noten>
   </vragen>
   <antwoorden aantal="7">
      <antwoord nummer="1">Ja, die herinner ik mij. </antwoord>
      <antwoord nummer="2">De «nachtwaakfunctie» heeft diverse onderdelen. Het kan gaan om de beschikbaarheid / bereikbaarheid van verzorgend en / of verplegend personeel in de nacht voor het verrichten van geplande verpleegkundige of verzorgende handelingen. Ook kan het zijn dat iemand gedurende de nacht behoefte heeft aan een veilig logeeradres, dat hij of zij gedurende de nacht nachtverzorging nodig heeft. Tevens kan het gaan om de beschikbaarheid van een «nachtwaker», een soort nachtportier of slaapwacht die de hele nacht bereikbaar is voor allerlei zaken, waaronder bijvoorbeeld alarmeringsopvolging. Het eerste onderdeel, de planbare nachtzorg, wordt verstrekt op basis van de daarvoor geldende CTG uurtarieven voor verpleging en verzorging. Ook voor het tweede onderdeel, de zogenaamde nachtverzorging, is een CTG tarief vastgesteld. Het derde onderdeel (de «nachtportier» of «slaapwacht») is niet opgenomen als apart product. Het is een beleidskeuze van de instelling om te bepalen of er al dan niet een dergelijke functionaris noodzakelijk is. Daarom zijn de tarieven die zijn vastgesteld voor de diverse producten in de beleidsregels van het CTG integrale tarieven. Dat wil zeggen dat in deze tarieven opslagen zitten voor allerlei vormen van overhead. Tevens is rekening gehouden met een opslagpercentage van 5% over de gerealiseerde extramurale uren, bestemd voor onplanbare zorg. Het is kortom aan de instellingen om te bepalen op welke manier zij invulling geven aan de productieafspraken die zij met het zorgkantoor maken, ook als het gaat om het realiseren van een op de behoeften van hun bewoners afgestemde nachtwaakfunctie. </antwoord>
      <antwoord nummer="3">Om intramurale verzorgingshuiszorg te kunnen leveren krijgen instellingen een budget op basis van een bed- en dagprijs per bewoner volgens CTG beleidsregels. In woonzorgcomplexen huren de bewoners hun woningen zelf, er is geen sprake van verblijf voor rekening van de AWBZ zoals in een verzorgingshuis wel het geval is. Net zoals bij de thuiszorg is voor de extramurale verzorgingshuiszorg reeds sprake van een meer cliëntgebonden wijze van bekostiging. Zo is het beter mogelijk een breed scala aan zorgproducten in te zetten afgestemd op de behoeften van de bewoners van woonzorgcentra. De bewoners van woonzorgcentra kunnen immers onderling sterk verschillen wat hun zorgbehoeften betreft. Ik vind het een goede zaak dat hiermee in de financieringssystematiek rekening wordt gehouden. Wat ik wel signaleer is dat dit in de praktijk een andere attitude vereist van het management van de instellingen. Zij waren gewend hun bedrijf te voeren op basis van te voren vastgestelde bedragen en zien zich nu gedwongen een veel flexibeler beleid te voeren. Zij zullen daardoor, afhankelijk van de zorgbehoeften van de bewoners, hun nachtwaakfunctie flexibel moeten organiseren en ook bijvoorbeeld meer dan voorheen afspraken moeten maken met collega instellingen als de thuiszorg, het verzorgingshuis of het verpleeghuis over onderdelen van deze functie. Dat moet leiden tot zowel zorg op maat als een efficiënte bedrijfsvoering. </antwoord>
      <antwoord nummer="4">Het is mij bekend dat de zorgkantoren verschillende afspraken maken met hun instellingen voor ouderenzorg. Wat ik hierbij van belang vind is dat zij deze afspraken maken rekening houdend met de verschillende behoeften van de bewoners. Die behoeften zijn niet in elk woonzorgcomplex hetzelfde, in tegendeel de verschillen tussen woonzorgcomplexen zijn wat dit betreft erg groot. Daarmee rekening houden betekent dat we zorg op maat realiseren. </antwoord>
      <antwoord nummer="5">Ja, dat is mij bekend. Begeleiding is net als verzorging en verpleging ook AWBZ-zorg. Ik vind dat het zorgkantoor en zijn cliënten en instellingen in principe samen moeten bezien hoe zij het best kunnen voldoen aan de behoefte van hun cliënten. Dat is ook hun verantwoordelijkheid binnen de daarvoor opgestelde randvoorwaarden. </antwoord>
      <antwoord nummer="6">Dit onderzoek wordt uitgevoerd door de zorgkantoren onder regie van Zorgverzekeraars Nederland. De resultaten worden dit najaar verwacht. Ja, de resultaten wil ik aan de kamer doen toekomen. </antwoord>
      <antwoord nummer="7">In de eerste plaats heb ik besloten (zie brief Wonen en zorg op maat) dat ook in 2002 de instellingen hetzelfde bedrag voor extramurale verzorgingshuiszorg zullen ontvangen als in 2000 en in 2001. Daarmee is het ook in 2002 nog mogelijk voor instellingen om activiteiten te financieren die mogelijk niet onder de AWBZ-aanspraken vallen. Ik wil aan de hand van de uitkomsten van het in vraag 6 genoemde onderzoek met voorstellen komen voor een meer structurele regeling. Mijn gedachten gaan hierbij uit naar de volgende twee mogelijkheden. In de eerste plaats bekijk ik de mogelijkheid om, zoals ook in de vraag wordt gesuggereerd, welzijnsgerelateerde activiteiten binnen de functies activerende en ondersteunende begeleiding onder te brengen zoals die in het kader van de modernisering van de AWBZ zijn geformuleerd. In de tweede plaats ga ik na in hoeverre het wenselijk is welzijnsgerelateerde activiteiten op te nemen in een nieuw te ontwerpen dienstverleningsstelsel. </antwoord>
      <noten afkomstig="antwoord"/>
   </antwoorden>
</kvr>
