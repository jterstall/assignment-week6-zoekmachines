<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Van Nieuwenhoven (beiden PvdA) over het mogelijk vrij rondlopen van een persoon die in Suriname een gewelddelict heeft gepleegd. (Ingezonden 4 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4961
</item>
         <item attribuut="Rubriek">Strafrecht en strafprocesrecht (Vervolging)</item>
         <item attribuut="Trefwoorden">Strafvervolging Suriname</item>
         <item attribuut="Vindplaats">Kamervragen met antwoord 1996-1997, nr. 1239, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Van Nieuwenhoven</persoon>
         </item>
         <item attribuut="Datum_reaktie">1997-05-22</item>
         <item attribuut="Datum_indiening">1997-04-04</item>
         <item attribuut="Document-id">KVR4961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2533" allpagenumbers="2533 2534" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1239" onderwerp="" indiendatum="1997-04-4">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Van Nieuwenhoven</vrager>
         <vraagt-aan/>
      </vraagdata>
      <antwoorddata antwoorddatum="22 mei 1997) Zie ook Aanhangsel Handelingen nr. 1122, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u de inhoud van het radioprogramma Argos van de VPRO, dat op 14 maart jl. is uitgezonden op Radio 1 over R. G. die in Nederland vrij rondloopt, hoewel hij in Suriname tot 18 jaar gevangenisstraf was veroordeeld terzake van moord? </vraag>
      <vraag nummer="2">Klopt de uitlating van de heer Santoki, hoofdcommissaris van politie te Paramaribo, dat eind 1995 (vooruitlopend op een eventueel rechtshulpverzoek) aan de CRI is gevraagd of R. G. zich inderdaad in Nederland bevond, waarbij door hem naam en persoonsgegevens zouden zijn verstrekt? </vraag>
      <vraag nummer="3" voetnoot="1">Is dit het verzoek, dat door de CRI inhoudelijk te summier werd bevonden om op te reageren, zoals door u omschreven in uw antwoord, 13 januari 1997 op de vragen 2, 4 en 5 van 18 november 1996? <voetnoot nummer="1"/>
      </vraag>
      <vraag nummer="4">Hoe is deze uitlating te rijmen met het gegeven, dat er bij de Haagse politie diverse processen-verbaal met betrekking tot R. G. bestaan en hij bovendien in 1993 al in Nederland veroordeeld was? </vraag>
      <vraag nummer="5">Hoe waardeert u het optreden van de CRI? </vraag>
      <vraag nummer="6">Is inmiddels een beslissing over een eventuele vervolging genomen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="511" documentjaargang="1996-1997">Aanhangsel Handelingen, nr. 511, vergaderjaar 1996–1997.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4" voetnoot="1">Eind 1995 is door een Surinaamse politiële autoriteit, de heer Santokhi, onder overlegging van enkele persoonsgegevens, verzocht om medewerking inzake de opsporing en aanhouding van de ontsnapte gedetineerde R.G. Uit nader ambtsbericht van de CRI blijkt dat dit verzoek deel uitmaakte van een vijftal soortgelijke verzoeken. Concreet werd in al deze zaken enkel gevraagd na te gaan of uitlevering mogelijk is op basis van het bilaterale rechtshulpverdrag en protocol. In het verzoek inzake R.G. werd door genoemde Surinaamse autoriteit reeds aangenomen dat R.G. naar Nederland zou zijn uitgeweken. Mede gelet op het feit dat het rechtshulpverkeer met Suriname kort daarvoor weer mogelijk was gemaakt door het opheffen van de eenzijdige opschorting door Nederland van het verdrag en het in casu de eerste verzoeken betrof, is de vraag of een uitlevering juridisch mogelijk is, door de CRI opgevat als een voorvraag, door de Surinaamse autoriteiten gesteld ter beoordeling van de vraag of een eventueel daaropvolgend verzoek tot opsporing en aanhouding van de in de verzoeken vermelde personen, waaronder R.G., zinvol zou zijn. Naar aanleiding van voornoemde juridische (voor)vraag heeft de CRI de Surinaamse autoriteiten geïnformeerd over de juridische mogelijkheden van een eventueel uitleveringsverzoek en de daarvoor geldende procedure. Daarbij is direct aangegeven dat de nationaliteit van betrokkene van belang is voor de vraag of voorlopige aanhouding ter fine van de uitlevering mogelijk is. De heer Santokhi heeft daarna nog een bericht ontvangen waarin werd aangegeven welke gegevens benodigd zijn voor een effectieve opsporing van onder andere R.G. indien de Surinaamse autoriteiten om aanhouding ter fine van uitlevering zouden willen verzoeken. Zoals omschreven in mijn antwoord, 10 januari 1997 <voetnoot nummer="1"/>, is daarop door de Surinaamse autoriteiten niet gereageerd. Door de CRI is toen derhalve geen nader onderzoek gedaan naar de daadwerkelijke verblijfplaats van betrokkene, aangezien in dit stadium nog onduidelijk was of betrokkene aangehouden moest worden en of uitlevering in dit concrete geval daadwerkelijk juridisch mogelijk was. </antwoord>
      <antwoord nummer="5">Gelet op de inhoud en tijdstip van het verzoek, alsmede de relatie met andere soortgelijke verzoeken, acht ik het optreden van de CRI zorgvuldig en verantwoord. </antwoord>
      <antwoord nummer="6">Bij brief van 17 april 1997 heb ik mijn ambtgenoot in Suriname gevraagd mee te werken aan de overdracht aan Nederland van de strafvervolging tegen betrokkene. Voorzover de Surinaamse autoriteiten een dergelijke overdracht mogelijk achten, heb ik hen verzocht de daarvoor relevante stukken aan mij te doen toekomen. Na ontvangst zal ik deze stukken conform de Nederlandse nationale wetgeving aan het bevoegde OM zenden met het verzoek mij te adviseren over de mogelijkheid van een daadwerkelijke vervolging. Op basis van dat advies zal ik vervolgens beslissen of de vervolging al dan niet ter hand zal kunnen worden genomen. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="511" documentjaargang="1996-1997">Aanhangsel Handelingen, nr. 511, vergaderjaar 1996–1997.</noot>
      </noten>
   </antwoorden>
</kvr>
