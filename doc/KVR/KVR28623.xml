<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over de pilot meerdere examenmomenten. (Ingezonden 31 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28623
</item>
         <item attribuut="Inhoud">Vragen over het bericht dat leerlingen van scholen die meedoen aan de 'pilot meerdere examenmomenten', recht hebben op meer herkansingen (voor álle vakken in plaats van voor één vak) dan leerlingen op scholen die niet meedoen aan de pilot (Eindexamenjournaal, 29 mei 2007).</item>
         <item attribuut="Rubriek">Voortgezet onderwijs (Examens)</item>
         <item attribuut="Trefwoorden">Examens Voortgezet onderwijs</item>
         <item attribuut="Vindplaats">Kamervragen met antwoord 2006-2007, nr. 2000, Tweede Kamer</item>
         <item attribuut="Vraagnr_bij_indiening">2060716660</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-06-28</item>
         <item attribuut="Datum_indiening">2007-05-31</item>
         <item attribuut="Document-id">KVR28623</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4233" allpagenumbers="4233 4234" vetnummer="2060716660" code="0607tkkvr2000" lopendefooter="Tweede Kamer, vergaderjaar 2006–2007, Aanhangsel" filenaam="KVR28623" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2000" onderwerp="" indiendatum="2007-05-31">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-06-28">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw oordeel over het bericht dat leerlingen van scholen die meedoen aan de «pilot meerdere examenmomenten», recht hebben op meer herkansingen (voor álle vakken in plaats van voor één vak) dan leerlingen op scholen die niet meedoen aan de pilot? <voetnoot nummer="1"/>
      </vraag>
      <vraag nummer="2">Deelt u de mening dat hierdoor onder examenleerlingen een ongelijke situatie is ontstaan? Zo ja, wat gaat u hiertegen ondernemen? </vraag>
      <vraag nummer="3">Is het waar dat leerlingen van een pilotschool die geen gebruik maken van de pilot, toch recht hebben op extra herkansingen? Zo ja, wat is hierover uw oordeel? </vraag>
      <vraag nummer="4">Hoe voorkomt u dat leerlingen tijdens de pilot die loopt tot 2010 massaal voor een pilotschool kiezen omdat die scholen meer herkansingen bieden? </vraag>
      <vraag nummer="5">Hoe gaat u een toename van kwaliteitsverschillen tussen scholen tegenhouden als gevolg van de pilot meerdere examenmomenten? </vraag>
      <noten afkomstig="vraag">
         <noot nummer="1" datum="2007-05-29" bron="Eindexamenjournaal">Eindexamenjournaal, 29 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Binnen de pilot zijn in het examenjaar drie volwaardige examenmomenten gecreëerd waarop een leerling ieder vak twee keer kan examineren; een vergelijk met het reguliere systeem van examineren op één moment met recht op één herkansing is dan ook moeilijk te maken. Het is ook niet de verwachting dat voor alle leerlingen dit systeem direct voordelen biedt. Het examenmoment in januari is alleen weggelegd voor de snelle leerling, de grote groep leerlingen zal gewoon in mei in de meeste vakken examen doen. Het afleggen van het centraal examen blijft immers pas mogelijk nadat het schoolexamen is afgesloten (dus prijsschieten is uitgesloten). Om in een vak voor een tweede keer examen te kunnen doen zal de kandidaat bovendien tot augustus moeten wachten (dus geen snelle herkansing voor de zomervakantie). De pilot is bedoeld om ervaring op te doen met een systeem van flexibel examineren, waarbij een leerling een vak eerder kan afsluiten en de vrijkomende tijd kan besteden aan een extra vak, aan verdieping of aan een vak waar hij zwak in is. Ook kan een leerling (met name de gezakte leerling) in januari volledig eindexamen doen en de school verlaten. Bij dit flexibel omgaan met drie examenmomenten in het eindexamenjaar past ook de mogelijkheid voor de kandidaat om zijn tijd te benutten om in een vak nogmaals examen te doen omdat hij vindt dat hij beter kan, zeker omdat het mogelijk is om tussen de examenmomenten (januari, mei en augustus) opnieuw onderwijs en begeleiding te krijgen voor dat vak. In het huidig systeem is dat niet mogelijk en blijft het bij een herkansing na een zwak moment. </antwoord>
      <antwoord nummer="2">Bij een experiment is altijd sprake van een ongelijke situatie voor leerlingen binnen en buiten het experiment, dat is inherent aan een experiment. Er wordt hier een andere inrichting van het onderwijskundig proces van de school en een andere inrichting van het systeem van centraal examineren beproefd. Echter de mate van ongelijkheid wordt door alle betrokken organisaties (OCW, VO-raad, CEVO, CITO, Staatsexamencommissie) als redelijk ervaren en noodzakelijk geacht om een systeem van flexibel examineren te beproeven en wellicht op termijn op een verantwoorde wijze voor meer scholen mogelijk te maken. Ik ben niet van plan om tussentijds de condities van de pilot aan te passen. </antwoord>
      <antwoord nummer="3">Dit is niet waar. Dit misverstand berust op een verkeerde interpretatie van de beschikking die is afgegeven aan de scholen die deelnemen aan de pilot. </antwoord>
      <antwoord nummer="4">Bij de beantwoording van de eerste vraag is al aangegeven dat het niet juist is om te spreken van herkansingen. In de beschikking die de deelnemende scholen hebben ontvangen is bepaald dat het niet mogelijk is voor scholen binnen de pilot om extraneï of andere dan eigen leerlingen toe te laten tot het examen. Bovendien mag de deelnemende school voor voortgezet onderwijs een kandidaat die aan een andere school, niet zijnde een pilot-school, is afgewezen, niet toelaten tot het centraal examen in januari of augustus. Deze bepalingen zijn opgenomen juist om het reguliere systeem niet te verstoren. </antwoord>
      <antwoord nummer="5">Elke school is verantwoordelijk voor zijn eigen kwaliteitsbeleid, dit geldt zowel voor scholen binnen als buiten de pilot. Als scholen binnen de pilot zouden worden benadeeld of bevoordeeld door deelname aan de pilot dan is dat een gegeven dat wordt meegenomen in de monitoring en dit zal onderdeel uitmaken van de uiteindelijke besluitvorming over een al of niet voortzetten of verbreden van de pilot. </antwoord>
      <noten afkomstig="antwoord"/>
   </antwoorden>
</kvr>
