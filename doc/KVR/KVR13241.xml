<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Oudkerk (beiden PvdA) aan de minister van Volksgezondheid, Welzijn en Sport over thuis bevallen. (Ingezonden 19 januari 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13241
</item>
         <item attribuut="Inhoud">Vragen over signalen dat het thuisbevallen met name in Friesland, Groningen, Zeeland en de kop van Noord-Holland in de verdrukking raakt, door de invoering van een dienstenstructuur waardoor verloskundig actieve huisartsen gedwongen worden te stoppen met hun verloskundige taken. (Haagsche Courant, 29 december 2000).</item>
         <item attribuut="Rubriek">Gezondheidszorg (Medische beroepen) Welzijn (Vrouwen)</item>
         <item attribuut="Trefwoorden">Artsen Bevallingen Verloskundigen</item>
         <item attribuut="Vindplaats">Kamervragen met antwoord 2000-2001, nr. 796, Tweede Kamer</item>
         <item attribuut="Vraagnr_bij_indiening">2000105010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">2001-03-06</item>
         <item attribuut="Datum_indiening">2001-01-19</item>
         <item attribuut="Document-id">KVR13241</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1651" allpagenumbers="1651 1652" vetnummer="2000105010" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13241" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="796" onderwerp="" indiendatum="2001-01-19">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="6 maart 2001), zie ook Aanhangsel Handelingen nr. 633, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht «Thuis bevallen komt in de knel»? <voetnoot nummer="1"/>
      </vraag>
      <vraag nummer="2">Bent u op de hoogte van de gevolgen van de invoering van de dienstenstructuur van de Landelijke Huisartsenvereniging voor het thuis bevallen, met name in Friesland, Groningen, Zeeland en de kop van Noord-Holland? </vraag>
      <vraag nummer="3">Bent u voorts op de hoogte van het feit dat in enkele gebieden de verloskundige zorg geheel is verdwenen? Hoe beoordeelt u deze ontwikkelingen? Welke maatregelen gaat u op de korte termijn nemen om aan deze situatie een einde te maken? </vraag>
      <vraag nummer="4">Is dit onvoorziene neveneffect door de taskforce voor de invoering van de dienstenstructuur onderkend? Is hiervan in de maandelijkse rapportage melding van gemaakt? Zo ja, hoe luidt deze rapportage? </vraag>
      <vraag nummer="5">Deelt u de mening dat de Landelijke Huisartsenvereniging en de Districthuisartsenverenigingen naar een tussenoplossing dienen te zoeken voor het behoud van de verloskundige zorg door huisartsen die de verloskundige zorg willen continueren? Zijn er aanvullende maatregelen nodig om in het hele land de mogelijkheid tot thuis bevallen in stand te houden, als door de invoering van de dienstenstructuur blijkt dat verloskundig actieve huisartsen gedwongen zijn te stoppen met het geven van verloskundige zorg? Zo ja, welke? Zo neen, waarom niet? </vraag>
      <vraag nummer="5">Worden zorgverzekeraars en instellingen gecompenseerd voor de extra kosten die gepaard gaan met het vinden van alternatieve opvangmogelijkheden, als de capaciteit voor bevallen van de ziekenhuizen tekort schiet? </vraag>
      <vraag nummer="6">Op welke wijze spelen deze ontwikkelingen een rol binnen het overleg tussen KNOV, LHV en het NHG over de unificatie van standaarden eerstelijns verloskunde? Wanneer wordt de Kamer hierover geïnformeerd? </vraag>
      <vraag nummer="7">Welke mogelijkheden heeft u om verloskundig actieve huisartsen aan te moedigen of te verplichten een overgangsperiode in acht te nemen, om in die periode een aanvaardbare oplossing te vinden? </vraag>
      <noten afkomstig="vraag">
         <noot nummer="1" datum="2001-12-29" bron="Haagsche Courant">Haagsche Courant, 29 december 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In de door u genoemde gebieden waar door de invoering van de dienstenstructuur de thuisbevalling in gevaar kan komen zijn partijen (verloskundigen, verloskundig actieve huisartsen, ziekenhuizen, kraamzorg en verzekeraars) bezig om voor de korte termijn oplossingen te zoeken. In Groningen is een platform opgericht en is men bezig een verloskundig centrum op te richten. Vanuit het verloskundigcentrum kan ook de ondersteuning voor de verloskundige zorgverleners worden georganiseerd. In Friesland is eveneens een platform opgericht. Eind 2000 hebben partijen en patiëntenorganisaties een intentieverklaring ondertekend om de thuisbevalling in stand te houden. In Zeeland doen zich, volgens de zorgverzekeraar, voornamelijk problemen voor op Goeree Overflakkee doordat de verloskundig actieve huisartsen van plan zijn te stoppen met verloskunde. Om deze problemen op te kunnen vangen wordt gedacht aan een kraamhotel, zoals ook in Purmerend is gerealiseerd. In de kop van Noord-Holland zijn te weinig verloskundigen en willen verloskundig actieve huisartsen stoppen met verloskunde door de invoering van de dienstenstructuur. Er wordt gezocht naar een alternatief in de vorm van eerstelijns centra dichtbij het ziekenhuis. </antwoord>
      <antwoord nummer="3">Het is mij bekend dat in enkele gebieden de eerstelijns verloskunde in de knel dreigt te komen. Ik ben van mening dat dit geen goede ontwikkeling is en doe er alles aan om de thuisbevalling te behouden. Per 1 juli 2000 is de normpraktijk verlaagd van 150 naar 120 bevallingen per jaar. Daarnaast heeft een uitbreiding plaatsgevonden van opleiding van 120 naar 160 opleidingsplaatsen. Inmiddels is besloten tot uitbreiding van de opleidingscapaciteit naar 200 plaatsen (zie brief 16 februari 2001, kenmerk DBO-CB-U-2155651). Voor de verdere activiteiten die ik op dit gebied onderneem verwijs ik u naar mijn brief van 7 november 2000 (CSZ/EZ-2120142). Om inzicht te krijgen in de problemen die zich voordoen door de concentratie van ziekenhuizen heb ik het College Bouw Ziekenhuisvoorzieningen verzocht om een uitvoeringstoets op de bereikbaarheid van tweedelijns verloskundige zorg. Deze gegevens zullen pas eind juni 2001 beschikbaar zijn. Verder heeft de KNOV aan Deloitte &amp; Touche Bakkenist opdracht gegeven een grootschalig onderzoek uit te voeren naar de situatie onder verloskundigen op dit moment. Het KNOV heb ik voor de kosten van dit onderzoek een subsidie verleend. Binnenkort zullen de resultaten van dit onderzoek beschikbaar komen. </antwoord>
      <antwoord nummer="4">De taskforce is pas onlangs van start gegaan. De problemen die zich thans voordoen bij de verloskundige zorgverlening met de invoering van de dienststructuur zijn aan de taskforce gemeld. Na de opstartperiode zal de taskforce eens per maand rapporteren. In deze maandrapportages zal ook aandacht worden geschonken aan de gevolgen voor de eerstelijns verloskunde. Bij mijn brief van 23 januari 2001, kenmerk CSZ/EZ-2147911, naar aanleiding van het interpellatiedebat over de huisartsenzorg is als bijlage een eerste voortgangsrapportage van Zorgverzekeraars Nederland bijgevoegd. In deze voortgangsrapportage wordt echter nog niet ingegaan op dit onderwerp. </antwoord>
      <antwoord nummer="5">Op 7 februari jl. heb ik de Landelijke Huisartsen Vereniging een brief gezonden waarin ik onder meer aandacht heb gevraagd voor de problemen die zich thans voordoen door de invoering van de dienstenstructuur. In deze brief is de volgende passage opgenomen: «In gebieden waar huisartsen samen met verloskundig actieve huisartsen in één dienstenstructuur werken doen zich problemen voor bij het maken van afspraken over de verloskundige zorg. Het blijkt dat in sommige gevallen de verloskundig actieve huisartsen genoodzaakt zijn te stoppen met verloskunde als geen goede afspraken kunnen worden gemaakt over de waarneming in avond, weekend en nacht voor de verloskunde. Dit is een reden tot zorg. Het eindrapport van de Stuurgroep Modernisering Verloskunde geeft aan dat het aantal huisartsen dat actief de verloskunde beoefent, zodanig is gedaald dat het kritische niveau is bereikt. Daarnaast verergert het stoppen met het actief beoefenen van de verloskunde de aanwezige capaciteitstekorten. Het is daarom van belang voor dit probleem een oplossing te vinden. Het is in deze gevallen wellicht mogelijk om op regionaal niveau aansluiting te zoeken bij de Districts Verloskundige Platforms, die thans vorm krijgen, om voor wat betreft de verloskundige zorgverlening afspraken te maken met verloskundigen. Wellicht is ook in sommige gevallen een oplossing mogelijk doordat verloskundigen voor de verloskundige waarneming deelnemen aan de diensten. Ik heb de LHV verzocht om samen met betrokken regio’s oplossingen te zoeken voor dit probleem, zodat de betreffende huisartsen behouden blijven voor de verloskundige zorgverlening.» </antwoord>
      <antwoord nummer="6">Zorgverzekeraars worden niet gecompenseerd voor de extra kosten die gepaard gaan met het vinden van alternatieve opvangmogelijkheden als de thuisbevalling niet meer plaats kan vinden. Voor deze kosten bestaat immers geen CTG-tarief. Hiervoor kan gebruik worden gemaakt van de zorgvernieuwingsfinancieringsregelingen zoals flexizorgregeling en de 2%regeling ziekenhuizen. </antwoord>
      <antwoord nummer="7">Het overleg tussen de KNOV, LHV en NHG over unificatie van standaarden is pas zeer recent gestart. Zodra hierover meer bekend is zal ik de Kamer informeren. </antwoord>
      <antwoord nummer="8">Ik kan de verloskundig actieve huisartsen niet verplichten om een overgangsperiode in acht te nemen. Ik heb hen wel verzocht om samen te werken met verloskundigen zoals in mijn antwoord op vraag 5 is verwoord. Zorgverzekeraars vraag ik zich hiervoor in te spannen. </antwoord>
      <noten afkomstig="antwoord"/>
   </antwoorden>
</kvr>
