<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de staatssecretaris van Volksgezondheid, Welzijn en Sport over zacht pvc speelgoed. (Ingezonden 25 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8044
</item>
         <item attribuut="Inhoud">Vragen betreffen de gezondheidsrisico's van zacht pvc-speelgoed voor baby's en peuters.</item>
         <item attribuut="Rubriek">Consument (Voedings- en productveiligheid)</item>
         <item attribuut="Trefwoorden">Gevaarlijke stoffen Producteisen</item>
         <item attribuut="Vindplaats">Kamervragen met antwoord 1998-1999, nr. 212, Tweede Kamer</item>
         <item attribuut="Vraagnr_bij_indiening">2989900760</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-09-25</item>
         <item attribuut="Document-id">KVR8044</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="429" allpagenumbers="429 430" vetnummer="2989900760" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8044" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="212" onderwerp="" indiendatum="1998-09-25">
         <vrager partij="VVD" oorsprong="parlement">Weekers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-10-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt U kennis genomen van het bericht dat de Consumentenbond pleit voor een direct verbod op zacht pvc-speelgoed? <voetnoot nummer="1"/>
      </vraag>
      <vraag nummer="2">Kan dit zachte pvc-speelgoed schadelijk zijn c.q. onnodige gezondheidsrisico’s opleveren voor baby’s en peuters? </vraag>
      <vraag nummer="3">Is in de praktijkproeven, uitgevoerd in opdracht van voormalig staatssecretaris Terpstra, meegenomen dat kinderen naast de weekmakers (ftalaten) uit speelgoed ook weekmakers uit voedingsmiddelen binnenkrijgen, waardoor de toegestane dagelijkse maximumhoeveelheid overschreden kan worden? </vraag>
      <vraag nummer="4">Op welke termijn verwacht u het rapport van de werkgroep te ontvangen? </vraag>
      <vraag nummer="5">Is het, gezien de huidige onzekerheid over de gezondheidsrisico’s, niet aangewezen om nu reeds elk risico uit te sluiten door treffende gezondheidsmaatregelen te nemen, bijvoorbeeld in de vorm van een verplichte vermelding op de verpakking dat het speelgoed niet geschikt is voor kinderen jonger dan 1 jaar, een (herhaalde) dringende oproep aan de speelgoedbranche de verkoop te stoppen of een voorlopig verkoopverbod? </vraag>
      <vraag nummer="6">Op welke wijze wordt dit probleem in Europees verband benaderd? </vraag>
      <noten afkomstig="vraag">
         <noot nummer="1" datum="1998-09-22" bron="Dagblad De Limburger">Dagblad De Limburger, 22 september 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Op 25 september jongstleden werd het rapport «Phtalate release from soft PVC babytoys» (Report from the Dutch Consensusgroup, RIVM rapport nr 613320 002), vastgesteld en aan mij aangeboden. In het rapport wordt geconcludeerd dat de blootstelling van kinderen ouder dan twaalf maanden aan de weekmakers vrijkomend uit de onderzochte PVC monsters, duidelijk onder de maximaal toelaatbare dagelijkse inname (TDI) ligt. De TDI vertegenwoordigt de grenswaarde waar beneden elk effect op de gezondheid van de mens kan worden uitgesloten. Bij de vaststelling van de TDI wordt uitgegaan van een levenslange blootstelling aan de stof in kwestie. Voor kinderen van drie tot twaalf maanden kan de TDI in zeldzame gevallen worden benaderd of tijdelijk overschreden. Een dergelijke mogelijke overschrijding is volgens het rapport zo zeldzaam, dat op basis van het verrichtte onderzoek de kans daarop niet kan worden aangegeven. In het rapport is rekening gehouden met blootstelling aan bedoelde weekmakers door andere bronnen zoals voedingsmiddelen. Gelet op deze bevindingen, acht ik in ieder geval geen directe bedreiging van de volksgezondheid aanwezig. </antwoord>
      <antwoord nummer="5">Het door mij gehanteerde voorzorgsbeginsel maakt, dat ik de door de werkgroep geconstateerde kans op overschrijding van de TDI, hoe gering en hoe tijdelijk die overschrijding ook is, als onwenselijk beschouw. Om die reden heeft de toenmalige staatssecretaris Terpstra vorig jaar de werkgroep opdracht gegeven een meetmethode te ontwikkelen waarmee op betrouwbare wijze de afgifte van bedoelde weekmakers (ftalaten) uit zacht PVC baby speelgoed door sabbelen en zuigen van zeer jonge kinderen, kan worden gemeten. Met een dergelijke laboratoriummethode zou tot een wettelijke regeling kunnen worden gekomen waarin maximale waarden voor de afgifte van deze weekmakers zijn voorgeschreven. Deze afgiftewaarden zouden zo worden gekozen, dat de TDI voor bedoelde weekmakers onder geen enkele omstandigheid zou kunnen worden overschreden. Baby speelgoed dat niet aan deze afgiftewaarden voldoet, zou niet mogen worden verhandeld. De in het rapport voorgestelde meetmethode, is naar mijn mening nog onvoldoende beproefd op bruikbaarheid in de praktijk. Zo is niet duidelijk welke afwijkingen in meetresultaten zich zullen voordoen bij de hantering door verschillende laboratoria. Over deze mate van afwijkingen van meetresultaten kan een zogenaamde «inter laboratory comparison» studie verdere uitkomst bieden. Zonder een op deze wijze gevalideerde meetmethode zal de eerder genoemde wettelijke regeling niet mogelijk zijn. In een zeer binnenkort te houden overleg zal het bedrijfsleven gezien zijn primaire verantwoordelijkheid voor de veiligheid van zijn producten en zijn belang bij de verhandeling van die producten, dan ook worden gevraagd op korte termijn een dergelijk nader onderzoek te (laten) verrichten. De resultaten van een dergelijk onderzoek zouden dan wel binnen enkele maanden tot mijn beschikking moeten staan. Indien hierover geen duidelijke toezeggingen kunnen worden gedaan door het bedrijfsleven, zal door mij gelet op het genoemde voorzorgsbeginsel tot een wettelijk verbod van de verhandeling van zacht babyspeelgoed worden gekomen. In het licht van dit proces zie ik geen aanleiding om thans tot de door de vragensteller voorgestelde maatregelen te komen. </antwoord>
      <antwoord nummer="6">Het rapport van de werkgroep is recentelijk aan de Europese Commissie aangeboden. Enkele dagen daarna besloot de Europese Commissie om een regeling te ontwerpen waarin maximale afgiftewaarden voor ftalaten in zacht PVC babyspeelgoed zullen worden voorgeschreven. Voor wat betreft de te hanteren meetmethode zullen nog de nodige onderzoeken moeten worden verricht. Het RIVM-rapport zal naar verluidt als uitgangspunt voor de discussie omtrent een Europese meetmethode worden gehanteerd. </antwoord>
      <noten afkomstig="antwoord"/>
   </antwoorden>
</kvr>
