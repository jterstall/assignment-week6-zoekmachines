<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) over de mogelijke samenwerking tussen de NS en A &amp; P. (Ingezonden 18 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5090
</item>
         <item attribuut="Rubriek">Bedrijfsleven en industrie (Vestigingsbeleid) Verkeer, vervoer en waterstaat (Spoorwegen)</item>
         <item attribuut="Trefwoorden">Detailhandel Spoorwegen</item>
         <item attribuut="Vindplaats">Kamervragen met antwoord 1996-1997, nr. 1347, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">1997-06-09</item>
         <item attribuut="Datum_indiening">1997-03-18</item>
         <item attribuut="Document-id">KVR5090</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2751" allpagenumbers="2751 2752" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1347" onderwerp="" indiendatum="1997-03-18">
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="9 juni 1997), zie ook Aanhangsel Handelingen nr. 1029, vergaderjaar 1996–1997">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het voornemen van de Nederlandse Spoorwegen NV om in samenwerking met de Amerikaanse supermarktketen A &amp; P op een aantal stations winkels te openen waar voedingsmiddelen te koop zullen worden aangeboden? <voetnoot nummer="1"/>
      </vraag>
      <vraag nummer="2">Is de vestiging van detailhandel op het terrein van spoorwegstations op planologische gronden toelaatbaar? Kan een gemeente met een beroep op het bestemmingsplan de vestiging van dergelijke winkels tegengaan? </vraag>
      <vraag nummer="3">Hoe verhoudt zich de vestiging van detailhandel op spoorwegstations tot het (perifere) detailhandelsbeleid van de rijksoverheid? Kunnen c.q. worden grenzen gesteld aan het maximum vloeroppervlak van dergelijke winkels? </vraag>
      <vraag nummer="4">Deelt u de opvatting, dat supermarkten die op spoorwegstations zijn gevestigd de reguliere detailhandel ter plaatse oneerlijke concurrentie aan (zullen) doen, doordat zij ingevolge de Winkeltijdenwet op alle zondagen geopend mogen zijn, alsmede dankzij het feit dat zij gevestigd zijn op een locatie die voor hen uitermate aantrekkelijk is? Bent u eveneens van mening dat hier sprake is van een oneigenlijk gebruik van de Winkeltijdenwet? </vraag>
      <vraag nummer="5">Bent u bereid de mogelijkheden te onderzoeken om de ontwikkeling als hier bedoeld tegen te gaan? </vraag>
      <noten afkomstig="vraag">
         <noot nummer="1" datum="1997-03-15" bron="De Volkskrant">De Volkskrant, 15 maart 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De toelaatbaarheid van detailhandelsvestigingen is in eerste plaats een zaak van de betreffende gemeente. Gemeenten beoordelen daarbij of de detailhandelsvestigingen passen binnen de geldende bestemming van de locatie. Zo ook bij vestiging op het terrein van spoorwegstations. Indien de bestemmingsregeling zich verzet tegen detailhandelsvestigingen kunnen gemeenten deze voorkomen of ongedaan maken. Indien gemeenten vanwege het mogelijk maken van detailhandel hun bestemmingsplan willen aanpassen, kunnen belanghebbenden hiertegen bezwaar aantekenen. Het rijk kan in de hoedanigheid van inspecteur ruimtelijke ordening bovendien optreden bij ontwikkelingen, die strijdig zijn met het rijksbeleid. </antwoord>
      <antwoord nummer="3">De vestiging van detailhandel op spoorwegstations past binnen de uitgangspunten van het beleid waarin versterking van de bestaande detailhandelsstructuur en het bevorderen van dynamiek in de detailhandel wordt voorgestaan. De vernieuwing en ontwikkeling van bestaande en nieuwe ondernemingen moet daarbij ruimtelijk passen in en bijdragen aan het geheel van stedelijke functies. Door het rijk worden daarbij geen grenzen gesteld aan het maximum vloeroppervlak van winkels. </antwoord>
      <antwoord nummer="4">Reeds sinds de jaren dertig is het in de opeenvolgende Winkelsluitingswetten aan winkels in NS-stations toegestaan op zon- en feestdagen geopend te zijn. De Winkeltijdenwet heeft hierin geen verandering teweeg gebracht. Gevoed door maatschappelijke ontwikkelingen heeft de detailhandel de laatste jaren echter een veranderingsproces doorgemaakt die ervoor zorgt dat deze mogelijkheden meer benut worden. De detailhandel zoekt daarbij de consument in toenemende mate op. Dit gebeurt onder meer in de gebouwen van de Nederlandse Spoorwegen. Deze ontwikkeling vertoont overeenkomsten met de ontwikkeling bij benzinestations. Van oneigenlijk gebruik van de Winkeltijdenwet is daarbij geen sprake. De nieuwe winkels die aldus op NS-stations ontstaan richten zich primair op de met het openbaar vervoer reizende consument. Aanvullend hierop zullen zeker ook omwonenden deze winkels bezoeken. De bestaansbasis van deze winkels wordt echter gevormd door de treinreiziger. De openingstijden van deze winkels zijn dan ook in belangrijke mate afgestemd op de tijden van het treinverkeer. Concentraties van bezoekers van deze winkels zijn te verwachten gedurende de piektijden in het openbaar vervoer. Deze tijden liggen in hoofdzaak ook binnen de tijden, dat op grond van de Winkeltijdenwet ook andere winkels geopend mogen zijn. Het concurrentievoordeel van winkels in NS-stations op grond van hun ruimere openstellingsmogelijkheden ten opzichte van omliggende winkels acht ik dan ook beperkt. </antwoord>
      <antwoord nummer="5">Zoals reeds aangegeven speelt de detailhandel met de realisatie van winkels in de NS-stations in op maatschappelijke ontwikkelingen. Dit draagt bij aan de dynamiek en verdere ontwikkeling van de detailhandel. Vergroting van de dynamiek in de detailhandel zie ik als een positieve ontwikkeling. De realisatie van winkels in NS-stations heeft daarnaast ook positieve gevolgen voor de aantrekkelijkheid van het openbaar vervoer. Niet alleen gaat er een stimulans voor het reizen per trein vanuit, maar ook verhoogt het de sociale veiligheid van NS-stations. De vergroting van de mogelijkheden van commerciële exploitatie van haar gebouwen via onder meer de vestiging van winkels heeft daarbij bovendien bijgedragen aan de verzelfstandiging van de Nederlandse Spoorwegen. Een belangrijke voorwaarde voor het toestaan van deze nevenactiviteiten binnen de NS-stations was wel, dat de zogenoemde «transfer-functie» van de stations geen hinder mocht ondervinden. Daarmee zijn de mogelijkheden voor de vestiging van winkels al aanzienlijk beperkt. Zoals hierboven is aangegeven bieden bovendien de bestemmingsregelingen handvatten om ruimtelijk ongewenste ontwikkelingen bij de NS-stations tegen te gaan. Gelet hierop acht ik een verdere beperking van de mogelijkheden voor de realisatie van winkels in NS-stations vooralsnog niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
