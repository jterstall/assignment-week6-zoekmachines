<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (ChristenUnie) aan de ministers van Buitenlandse Zaken en voor Grote Steden- en Integratiebeleid over de goedkeuring van het Kaderverdrag inzake de bescherming van nationale minderheden. (Ingezonden 7 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15563
</item>
         <item attribuut="Inhoud">Vragen over de stagnatie bij de goedkeuringsprocedure van het (Europese) Kaderverdrag inzake de bescherming van nationale minderheden in de Eerste Kamer.</item>
         <item attribuut="Rubriek">Cultuur en taal (Overig) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Friese taal Mensenrechten Minderheden</item>
         <item attribuut="Vindplaats">Kamervragen met antwoord 2001-2002, nr. 1058, Tweede Kamer</item>
         <item attribuut="Vraagnr_bij_indiening">2010207790</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="ChristenUnie">Van Middelkoop</persoon>
         </item>
         <item attribuut="Datum_reaktie">2002-04-24</item>
         <item attribuut="Datum_indiening">2002-03-07</item>
         <item attribuut="Document-id">KVR15563</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2233" allpagenumbers="2233 2234" vetnummer="2010207790" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15563" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1058" onderwerp="" indiendatum="2002-03-7">
         <vrager partij="ChristenUnie" oorsprong="parlement">Van Middelkoop</vrager>
         <vraagt-aan>de ministers van Buitenlandse Zaken en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2002-04-24">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Welke landen van de Raad van Europa en welke niet-lidstaten hebben inmiddels het Kaderverdrag inzake de bescherming van nationale minderheden goedgekeurd? </vraag>
      <vraag nummer="2">Onderschrijft u, zoals verwoord in de toelichting bij het voorstel tot goedkeuring van het verdag, nog altijd het belang van dit beschermingsverdrag met een juridisch bindend karakter? Zo ja, acht u het dan niet beschamend dat in ons land de goedkeuringsprocedure al 10 maanden stagneert? </vraag>
      <vraag nummer="3">Wat onderneemt u thans om de meerderheid van de Eerste Kamer te overtuigen? Waarom kost dit zoveel tijd? </vraag>
      <vraag nummer="4">Denkt u de stemming in de Eerste Kamer met vertrouwen tegemoet te kunnen zien wanneer u zich alsnog bereid verklaart bij de bekrachtiging een verklaring af te leggen waarin wordt aangegeven dat in Nederland het verdrag uitsluitend zal worden toegepast op de Friezen? Zo ja, wilt u die bereidheid dan uiten? </vraag>
      <vraag nummer="5">Dient uw oorspronkelijk voornemen om het verdrag ook van toepassing te doen zijn op de doelgroepen van het Nederlandse minderhedenbeleid niet ondergeschikt te zijn aan het internationale c.q. Europese belang dat is gemoeid met ratificatie van het verdrag door het land dat ook het vestigingsland is van de OVSE-instelling, het Hoge Commissariaat voor de Nationale Minderheden? </vraag>
      <vraag nummer="6">Wilt u zich inspannen voor een spoedige afhandeling van de goedkeuringsprocedure, zodat Nederland over kan gaan tot bekrachtiging van dit belangrijke kaderverdrag? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De volgende lidstaten van de Raad van Europa zijn thans partij bij het Kaderverdrag inzake de bescherming van nationale minderheden: Albanië, Armenië, Azerbeidzjan, Bulgarije, Cyprus, Denemarken, Duitsland, Estland, Finland, Hongarije, Ierland, Italië, Kroatië, Liechtenstein, Litouwen, de voormalige Joegoslavische Republiek Macedonië, Malta, Moldavië, Noorwegen, Oekraïne, Oostenrijk, Polen, Roemenië, de Russische Federatie, San Marino, Slowakije, Slovenië, Spanje, de Tsjechische Republiek, het Verenigd Koninkrijk, Zweden en Zwitserland. De niet-lidstaten Bosnië-Herzegovina en Joegoslavië zijn eveneens partij bij het verdrag. Het verdrag is voorts ondertekend door de lidstaten België, Georgië, Griekenland, IJsland, Letland, Luxemburg, Nederland en Portugal, doch deze landen hebben het Kaderverdrag nog niet geratificeerd. </antwoord>
      <antwoord nummer="2">Hoe wenselijk ratificatie ook is, er dient niet uit het oog te worden verloren dat het Nederlandse recht thans voldoet aan het in het Kaderverdrag gestelde. Deze conclusie is getrokken na een onderzoek naar de mogelijke implicaties. Niettemin zijn de in het Kaderverdrag neergelegde beginselen wel juridisch relevant aangezien zij beogen te beschermen tegen intrekking of afzwakking van bestaande wettelijke bepalingen die betrekking hebben op minderheden. </antwoord>
      <antwoord nummer="3 en 4">Uitgaande van de schriftelijke behandeling en de eerste termijn van de mondelinge behandeling in de Eerste Kamer kan niet worden uitgesloten dat het goedkeuringswetsvoorstel in de Eerste Kamer geen meerderheid zal verkrijgen. Gelet hierop is het mogelijk dat er in de Eerste Kamer een meerderheid is om bij de bekrachtiging van het Kaderverdrag een Verklaring af te leggen waarin wordt aangegeven dat in Nederland het verdrag uitsluitend zal worden toegepast op Friezen. De Tweede Kamer, met uitzondering van de SGP, stemde echter in 2001 voor het goedkeuringswetsvoorstel, met inbegrip van de Verklaring dat het verdrag van toepassing zal zijn op Friezen en de etnische minderheden die behoren tot de doelgroepen van het integratiebeleid. Een onverhoopte verwerping van het voorstel in de Eerste Kamer is derhalve niet de aangewezen weg. </antwoord>
      <antwoord nummer="5">Dat beoogd wordt het Kaderverdrag van toepassing te doen zijn op de Friezen en de etnische minderheden die behoren tot de doelgroepen van het integratiebeleid is consistent met de lijn die reeds sinds 1991 door Nederland is ingezet. Nederland gaf met die lijn internationaal een duidelijk signaal af hoe belangrijk het de positie van etnische minderheden acht. Overigens is uit informele contacten met de Raad van Europa gebleken dat de Raad de brede invulling van het begrip «nationale minderheid» door Nederland zeer toejuicht. Ook op VN-niveau heeft de Nederlandse regering steun gekregen voor haar standpunt het begrip «nationale minderheid» breed in te vullen. Tijdens de behandeling van de Nederlandse rapportage aan het CERD-comité (8 en 9 augustus 2000) bleek dat dit comité uit het oogpunt van discriminatiebestrijding en bevordering van tolerantie tussen verschillende culturen ingenomen was met de voorstellen het Kaderverdrag ook van toepassing te verklaren op de etnische minderheden die behoren tot de doelgroepen van het integratiebeleid. </antwoord>
      <antwoord nummer="6">Gelet op de verschillende opvattingen van de meerderheid van de fracties in de Tweede en de Eerste Kamer ben ik van mening dat een nieuw kabinet een beslissing moet nemen over de verdere afhandeling van het wetsvoorstel tot goedkeuring van het Kaderverdrag inzake de bescherming van nationale minderheden. </antwoord>
      <noten afkomstig="antwoord"/>
   </antwoorden>
</kvr>
