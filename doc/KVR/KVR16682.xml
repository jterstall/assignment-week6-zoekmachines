<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Rouvoet (ChristenUnie) aan de minister van Justitie over kansspelen op internet. (Ingezonden 22 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16682
</item>
         <item attribuut="Inhoud">Vragen inzake de omvang, de aard en gevolgen van kansspelen op internet.</item>
         <item attribuut="Rubriek">Communicatie, media en informatievoorziening (Netwerken) Overheidsfinanciën (Kansspelen)</item>
         <item attribuut="Trefwoorden">Computernetwerken Kansspelen</item>
         <item attribuut="Vindplaats">Kamervragen met antwoord 2002-2003, nr. 356, Tweede Kamer</item>
         <item attribuut="Vraagnr_bij_indiening">2020302050</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2002-11-14</item>
         <item attribuut="Datum_indiening">2002-10-22</item>
         <item attribuut="Document-id">KVR16682</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="747" allpagenumbers="747 748" vetnummer="2020302050" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16682" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="356" onderwerp="" indiendatum="2002-10-22">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-11-14">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u het onderzoek dat in opdracht van het College van Toezicht op de Kansspelen is uitgevoerd naar aard en omvang van kansspelen op internet in Nederland? </vraag>
      <vraag nummer="2">Wat is uw reactie op de conclusie dat naar verwachting in 2002 ruim vijfmaal zoveel geld wordt besteed aan gokken op internet dan vorig jaar? Hoe verhoudt zich dit groeiend aanbod van kansspelen via internet tot de doelstellingen van het kansspelbeleid, waaronder het voorkomen van gokverslaving? Welke beleidsmatige gevolgen verbindt u aan de waargenomen ontwikkeling? </vraag>
      <vraag nummer="3">Welke activiteiten worden ontplooid ten aanzien van het digitaal rechercheren naar illegaal kansspelaanbod op internet? Hoeveel mensen en middelen zijn hiervoor beschikbaar? </vraag>
      <vraag nummer="4">In hoeverre wordt thans daadwerkelijk handhavend opgetreden tegen illegaal kansspelaanbod op internet? </vraag>
      <vraag nummer="5">Welke inzet wordt in internationaal verband gepleegd om te komen tot bestrijding van het kansspelaanbod via internet? </vraag>
      <vraag nummer="6">In hoeverre is het aanbod aan hulpverlening en het beleid ter voorkoming van gokverslaving ook specifiek afgestemd op gokken via internet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In opdracht van het College van toezicht op de kansspelen wordt een longitudinaal onderzoek uitgevoerd naar de aard en de omvang van interactieve kansspelen in Nederland. De 0-meting is verricht in 2001. De resultaten van de tweede meting zijn onlangs gepresenteerd. Uit de tweede meting blijkt dat circa 220 000 personen (3% van de Nederlandse internetpopulatie) deelneemt aan interactieve kansspelen via internet. Ter vergelijking: in 2001 nam 1% van de internetpopulatie deel aan interactieve kansspelen via internet. Ook blijkt uit het rapport dat er in Nederland ongeveer 105 miljoen euro per jaar wordt besteed aan interactieve kansspelen. Meer dan de helft van de spelers geeft gemiddeld niet meer dan 10 euro per maand uit aan interactieve kansspelen via internet. Uit de eerste metingen blijkt dat er sprake is van een toename van de deelname aan interactieve kansspelen via internet ten opzichte van 2001. Uit de vervolgmetingen zal blijken of er sprake is van een structurele toename. Onder de huidige Wet op de kansspelen is het niet toegestaan om interactieve kansspelen via internet of andere media aan te bieden (e-gaming). Het is de houder van een kansspelvergunning wel toegestaan om internet te gebruiken als verkoopkanaal (e-commerce). Gezien de technologische en internationale ontwikkelingen, heeft het vorige kabinet het voornemen geuit om, gedurende een beperkte periode, een beperkt aantal aanbieders onder strikte voorwaarden toe te staan interactieve kansspelen aan te bieden via internet. Ik beraad mij, in overleg met de minister van Economische Zaken, nog over de vraag of, en zo ja, onder welke voorwaarden een dergelijke proef zou kunnen plaatsvinden. Bij de besluitvorming hierover zullen de doelstellingen van het kansspelbeleid (tegengaan van gokverslaving, tegengaan van criminaliteit en consumentenbescherming) als uitgangspunt dienen. </antwoord>
      <antwoord nummer="3 en 4">Binnen mijn ministerie wordt onderzocht welke mogelijkheden er zijn om illegaal kansspelaanbod via internet aan te pakken. Ik denk daarbij aan zowel strafrechtelijke als alternatieve (bij voorbeeld civielrechtelijke) mogelijkheden. Ter voorbereiding daarop zal de afdeling Digitale Recherche van de KLPD binnenkort een onderzoek uitvoeren naar de aard en de omvang van het illegaal kansspelaanbod via internet en andere media. Bij dit onderzoek zijn, naast vertegenwoordigers van het ministerie van Justitie, ook vertegenwoordigers van de ministeries van Binnenlandse Zaken en Koninkrijksrelaties en van Economische Zaken en het Openbaar Ministerie betrokken. </antwoord>
      <antwoord nummer="5">In Europees en internationaal verband vindt periodiek overleg plaats tussen regelgevers en toezichthouders over interactief kansspelaanbod via internet en de mogelijkheden om dit te reguleren en de regelgeving vervolgens te handhaven. Kansspelbeleid is echter een nationale competentie. Gezien de verschillende benadering van kansspelen is het nog niet tot categorale afspraken gekomen ten aanzien van de aanpak van illegaal kansspelaanbod via internet. </antwoord>
      <antwoord nummer="6">Thans is er onvoldoende inzicht in de aard en de omvang van de groep gokverslaafden in Nederland. Ik ben voornemens een longitudinaal onderzoek uit te laten voeren naar de aard en omvang van het gokverslavingprobleem in Nederland. Dit onderzoek richt zich op alle vormen van gereguleerde kansspelen die in Nederland aangeboden worden. De eerste meting zal in 2003 plaatsvinden. Ik zal uw Kamer informeren over de (tussen)resultaten van het onderzoek. Zoals ik aangaf, beraad ik mij, in overleg met de minister van Economische Zaken, over de vraag of, en zo ja, onder welke voorwaarden interactieve kansspelen op internet toegestaan worden. Bij de besluitvorming hierover worden de mogelijke effecten op het gebied van gokverslaving en consumentenbescherming meegewogen. </antwoord>
      <noten afkomstig="antwoord"/>
   </antwoorden>
</kvr>
