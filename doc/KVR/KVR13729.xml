<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Nicolaï (beiden VVD) aan de ministers van Buitenlandse Zaken, van Justitie en van Binnenlandse Zaken en Koninkrijksrelaties over de activiteiten van Hamas in Nederland. (Ingezonden 29 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13729
</item>
         <item attribuut="Inhoud">Vragen naar aanleiding van de NOVA-uitzending op 27 maart 2001 over de activiteiten van de AL-Aqsa-stichting in Nederland. Deze stichting zou een relatie hebben met de moslimextremistische organisatie Hamas.</item>
         <item attribuut="Rubriek">Criminaliteit en openbare orde (Veiligheid) Internationale betrekkingen (Overig)</item>
         <item attribuut="Trefwoorden">Godsdiensten Internationale betrekkingen Terrorisme</item>
         <item attribuut="Vindplaats">Kamervragen met antwoord 2000-2001, nr. 1234, Tweede Kamer</item>
         <item attribuut="Vraagnr_bij_indiening">2000108750</item>
         <item attribuut="Afkomstig_van">Buitenlandse Zaken (BUZA) Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Nicolaï</persoon>
         </item>
         <item attribuut="Datum_reaktie">2001-05-23</item>
         <item attribuut="Datum_indiening">2001-03-29</item>
         <item attribuut="Document-id">KVR13729</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2573" allpagenumbers="2573 2574" vetnummer="2000108750" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13729" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1234" onderwerp="" indiendatum="2001-03-29">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Nicolaï</vrager>
         <vraagt-aan>de ministers van Buitenlandse Zaken, van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-05-23">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de NOVA-uitzending <voetnoot nummer="1"/>over de activiteiten van de aan de moslimextremistische organisatie Hamas gelieerde Stichting Al-Aqsa die ook in Nederland actief is? </vraag>
      <vraag nummer="2">Is het waar dat via deze stichting extremistische videobanden op Nederlandse scholen zijn getoond en voorts ingezameld geld wordt doorgesluisd naar de extremistische Hamas in het Midden-Oosten? </vraag>
      <vraag nummer="3" voetnoot="2">Herinnert u zich de vraag die de eerste vragensteller aan de regering stelde tijdens de begrotingsbehandeling Buitenlandse Zaken voor het jaar 2000 <voetnoot nummer="2"/>over de activiteiten van de Al-Aqsa-stichting in Nederland en de relatie van deze stichting tot de moslimextremistische organisatie Hamas? </vraag>
      <vraag nummer="4">Wat zijn de resultaten van het toen door u genoemde BVD-onderzoek naar islamitische organisaties die vanuit Nederland actief zijn en ook ondersteuning verlenen aan groeperingen in het buitenland die zich schuldig maken aan gewelddadige activiteiten van terroristische aard? Zijn er meerdere van dergelijke stichtingen actief in Nederland? </vraag>
      <vraag nummer="5">Is het waar dat het Openbaar Ministerie inmiddels een strafrechtelijk onderzoek naar de activiteiten van de Stichting Al-Aqsa is begonnen? Hebben het Openbaar Ministerie, de politie en de BVD in zijn algemeenheid voldoende aandacht voor activiteiten van stichtingen als hiervoor genoemd, hun bindingen met moslimextremistische organisaties en de opsporing en vervolging voor zover de Nederlandse wet feitelijk wordt overtreden danwel ter ondersteuning van de internationale rechtsorde? Welke prioriteit wordt hieraan gegeven en op welke wijze krijgt dit gestalte? Kunt u de Kamer hierover informeren? </vraag>
      <vraag nummer="6">Wanneer zal uitvoering worden gegeven aan de motie Wilders c.s. inzake moslimextremisme en de gevolgen ervan voor Europa en Nederland? </vraag>
      <noten afkomstig="vraag">
         <noot nummer="3"/>
         <noot nummer="1" datum="2001-03-27" bron="NOVA">NOVA, 27 maart 2001</noot>
         <noot nummer="2" documenttype="Handelingen">Handelingen II, Vergaderjaar 1999–2000, nr. 32 blz. 2409.</noot>
         <noot nummer="3" documenttype="Kamerstuk" kamerstuk-id="26 800 V" documentnummer="50">Kamerstuk 26 800 V, nr. 50</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit navraag bij de arrondissementsparketten is gebleken dat, voor zover bekend bij het Openbaar Ministerie, een video van de stichting Al Aqsa op een Nederlandse islamitische basisschool in Amersfoort is vertoond. In die film, die mede over de intifada gaat, zijn beelden van Palestijnse en Israëlische soldaten te zien. In de film worden de Israëlische soldaten van nazi-methoden beschuldigd. Daarnaast beschikt de BVD over informatie dat de stichting Al Aqsa in Nederland geld inzamelt dat gestuurd wordt naar aan de HAMAS gelieerde organisaties in de Palestijnse gebieden. Vooralsnog is niet vastgesteld dat de door de stichting Al Aqsa ingezamelde gelden (mede) worden aangewend voor terroristische activiteiten. De HAMAS is namelijk niet alleen verantwoordelijk voor diverse geweldsactiviteiten van terroristische aard tegen Israëliërs en de Israëlische staat, maar zij ontplooit in de Palestijnse Gebieden ook humanitaire en sociaal-culturele activiteiten. </antwoord>
      <antwoord nummer="3">Ja. </antwoord>
      <antwoord nummer="4">Conform het door u aangehaalde antwoord van de Minister van Buitenlandse Zaken tijdens de behandeling van de begroting van het Ministerie van Buitenlandse Zaken voor het jaar 2000, kan ten aanzien van de werkwijze van de Binnenlandse Veiligheidsdienst niet gesteld worden dat sprake is van één specifiek BVD-onderzoek naar islamitische organisaties die vanuit Nederland actief zijn en ook ondersteuning verlenen aan groeperingen in het buitenland die zich schuldig maken aan gewelddadige activiteiten van terroristische aard. De BVD verricht reeds verscheidene jaren – verwezen zij naar de opeenvolgende jaarverslagen – onderzoek naar islamitische organisaties die een bedreiging vormen voor de democratische rechtsorde, de staatsveiligheid of andere gewichtige belangen van de staat. De BVD besteedt daarbij aandacht aan mogelijke steunverlening door personen of organisaties vanuit Nederland aan buitenlandse groeperingen die zich schuldig maken aan geweldsactiviteiten van terroristische aard. Indien de BVD bij zijn onderzoeken stuit op – naar het zich laat aanzien – strafbare feiten, dan wordt het Openbaar Ministerie daarvan in kennis gesteld. In het onderhavige geval was dit niet aan de orde. Onderzoek van geldstromen naar terroristische organisaties heeft mede gelet op de ondertekening begin vorig jaar door Nederland van het VN-verdrag inzake bestrijding van de financiering van terrorisme en de EU-aanbeveling terzake uit 1999, extra aandacht van de BVD. Voor dit soort onderzoeken beschikt de BVD over een speciaal daarvoor opgerichte eenheid Financieel Onderzoek. </antwoord>
      <antwoord nummer="5">Het Openbaar Ministerie te Utrecht heeft naar aanleiding van het vertonen van de videoband een strafrechtelijk onderzoek geëntameerd. Het is niet wenselijk op dit moment verdere mededelingen te doen over het onderzoek en de reikwijdte daarvan. Daarnaast volgt de Dienst Recherche Onderzoeken van het Korps Landelijke Politiediensten, onder verantwoordelijkheid van de Landelijk officier van justitie voor terrorismebestrijding, of er landelijk signalen zijn die aanleiding geven tot strafrechtelijk onderzoek. In het kader van bestrijding van terrorisme vindt regelmatig overleg plaats tussen genoemde landelijk officier van justitie en de BVD die, zoals blijkt uit het antwoord op vraag 4, al geruime tijd structureel aandacht besteedt aan gewelddadige activiteiten van terroristische aard. Overigens kan in het algemeen gesteld worden dat het Openbaar Ministerie, de politie en de BVD, beschouwd vanuit de mate van dreiging en de ernst van de (gewelddadige) activiteiten, een proportionele aandacht hebben voor organisaties als hiervoor genoemd. </antwoord>
      <antwoord nummer="6">De notitie over moslimextremisme zal de Kamer spoedig worden toegezonden. </antwoord>
      <noten afkomstig="antwoord"/>
   </antwoorden>
</kvr>
