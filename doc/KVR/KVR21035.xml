<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over de aanpassing van het Macro Ziekenfondswet Verstrekkingsbudget 2003. (Ingezonden 9 augustus 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21035
</item>
         <item attribuut="Inhoud">Vragen naar aanleiding van berichten over tegenvaller van 167 miljoen euro als gevolg van rechterlijk ingrijpen met betrekking tot de 'De Geus'-maatregel. Brief houdt mede verband met brief minister Hoogervorst (VWS) van 21 juni 2004 inzake aanpassing van het Macro Ziekenfondswet (ZFW) Verstrekkingenbudget 2003.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsen</item>
         <item attribuut="Vindplaats">Kamervragen met antwoord 2003-2004, nr. 2205, Tweede Kamer</item>
         <item attribuut="Vraagnr_bij_indiening">2030419250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-08-09</item>
         <item attribuut="Document-id">KVR21035</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4661" allpagenumbers="4661 4662" vetnummer="2030419250" code="0304tkkvr2205" lopendefooter="Tweede Kamer, vergaderjaar 2003–2004, Aanhangsel" filenaam="KVR21035" issn-nummer="ISSN 0921 - 7398" uitgever="SduUitgevers ’s-Gravenhage 2004"/>
      <vraagdata vraagnummer="2205" onderwerp="" indiendatum="2004-08-9">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert uzich uw brief inzake aanpassing van het Macro Ziekenfondswet (ZFW) Verstrekkingenbudget 2003 die u heeft gestuurd naar het College voor Zorgverzekeringen op 21 juni 2004? <voetnoot nummer="1"/>
      </vraag>
      <vraag nummer="2">Is het waar dat ziekenfondsen over 2003 met een tegenvaller van € 167 miljoen kampen als gevolg van rechterlijk ingrijpen met betrekking tot de «De Geus-maatregel»? Wat heeft uw ambtsvoorganger gedaan om financiële risico’s bij een mogelijk niet doorgaan van deze maatregel af te dekken en waaruit blijkt dit concreet? Zijn hierover destijds afspraken gemaakt met de ziekenfondsen en, zo ja, waaruit bestonden deze? Wisten de ziekenfondsen reeds op voorhand dat bij niet doorgaan van «De Geus-maatregel» het macro verstrekkingen budget zou worden verhoogd? </vraag>
      <vraag nummer="3">In hoeverre valt het door een rechterlijk ingrijpen niet doorgaan van een maatregel nu- en in de toekomst- buiten het normale bedrijfsrisico van ziekenfondsen? Hoe verhoudt zich een en ander tot de reservevorming van ziekenfondsen? </vraag>
      <vraag nummer="4">Is het waar dat als gevolg van het hiervoor gestelde de rekening over 2003 wordt neergelegd bij de premiebetaler, omdat de 167 miljoen euro uit de algemene kas wordt vergoed? Waarom laat uhet niet aan de ziekenfondsen over om zelf te bepalen hoe zij het ontstane tekort dichten, bijvoorbeeld uit reserves die bestaan om tegenvallers op te vangen? </vraag>
      <vraag nummer="5">Bestaat het risico dat de rekening over 2004 andermaal bij de premiebetaler wordt neergelegd? Met andere woorden, is de tegenvaller structureel van aard? Welk effect heeft dit op de ontwikkeling van de percentages Zfw-premie? Klop het dat als gevolg van deze tegenvaller de Zfw-premie het komende jaar extra zal stijgen of minder zal dalen? </vraag>
      <vraag nummer="6">Wat hebt ugedaan of wat gaat u doen om, mede met het oog op een nieuw ziektekostenstelsel, de kans op dit soort noodingrepen te minimaliseren? </vraag>
      <noten afkomstig="vraag">
         <noot nummer="1">Brief van 21 juni 2004 met kenmerk Z/F-2492082: onderwerp Aanpassing Macro ZFW Verstrekkingenbudget 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is waar dat ziekenfondsen over 2003 met een tegenvaller van € 167 miljoen kampen als gevolg van rechterlijk ingrijpen met betrekking tot de «De Geus»-maatregel. Voor de ziekenfondssector was € 250 miljoen ingeboekt voor deze maatregel in de periode januari – december 2003. Door een eerste rechterlijke uitspraak in voorjaar 2003 (29 april 2003) was invoering van de maatregel reeds vertraagd. Door een tweede rechterlijke uitspraak op 18 december 2003 is vervolgens heel de «De Geus»-maatregel vernietigd. Door de instelling van een convenant inzake het omzetten van kortingen en bonussen voor generieke geneesmiddelen in prijsmaatregelen (zie ook vraag 5) is echter de kostentegenvaller voor verzekeraars beperkt tot de periode januari – augustus 2003. In dit convenant is namelijk opgenomen dat de KNMP geen tariefsverzoek tot nacalculatie zal doen over de periode 1 september – 31 december 2003. Hiermee komt de kostentegenvaller bij ziekenfondsen op 8/12 maal € 250 miljoen, wat correspondeert met de genoemde € 167 miljoen. Het rechterlijk ingrijpen was op voorhand niet te voorzien, en er zijn dan ook geen afspraken gemaakt om financiële risico’s af te dekken. Ziekenfondsen wisten dan ook niet op voorhand dat bij het niet doorgaan van de «De Geus»-maatregel het macro-verstrekkingenbudget zou worden verhoogd. Na het bekend worden van de rechterlijke uitspraak met betrekking tot de «De Geus»-maatregel op 18 december 2003, heeft het kamerlid Arib op 23 december 2003 gevraagd wat deze uitspraak betekent voor de budgetten van de ziekenfondsen. Ik heb in mijn antwoord aangegeven dat besluitvorming zou plaatsvinden nadat meer duidelijkheid was in de totale farmacie-uitgaven op grond van de definitieve jaarcijfers 2003 van het College voor Zorgverzekeringen (Aanhangsel Handelingen nr. 711, vergaderjaar 2003–2004). </antwoord>
      <antwoord nummer="3">Er is op grond van de aangekondigde verhoging van het macro-verstrekkingenbudget in 2003 samenhangend met de «De Geus»-maatregel geen algemene regel af te leiden dat het door rechterlijk ingrijpen niet doorgaan van een maatregel buiten het normale bedrijfsrisico valt. In zijn algemeenheid moet recht worden gedaan aan de eigen verantwoordelijkheden die ziekenfondsen hebben wat betreft enerzijds de vaststelling van hun premiehoogte en anderzijds de beïnvloedingsmogelijkheden van de zorgkosten. Ziekenfondsen hebben bovendien reserves om incidentele tegenvallers op te vangen. In dit specifieke geval ben ik bereid geweest met terugwerkende kracht het MVB 2003 aan te passen, vanwege de combinatie van de oorzaak van de overschrijding (buiten de invloedssfeer van ziekenfondsen) en de omvang. Daarbij komt dat ziekenfondsen ook niet hebben kunnen anticiperen op het niet doorgaan van deze maatregel in de premiestelling. Bovendien komt deze tegenvaller bovenop andere tegenvallende kosten in 2003, wat de mogelijkheden vermindert om deze specifieke tegenvaller uit de reserves te dekken. In de toekomst zal in geval van het niet doorgaan van een maatregel door rechterlijk ingrijpen per specifieke situatie beoordeeld worden of dit als bedrijfsrisico wordt opgevat. Hierbij zijn overwegingen of de tegenvaller redelijkerwijs vanuit de reserves kan worden gedekt, dan wel of het ziekenfonds het niet doorgaan van de maatregel in zijn premiestelling heeft kunnen verwerken. </antwoord>
      <antwoord nummer="4">Het is lastig te vermijden dat de tegenvaller bij de kosten farmacie door het rechterlijk ingrijpen met betrekking tot de «De Geus»-maatregel bij de premiebetaler terecht komt. De reservepositie van ziekenfondsen is de afgelopen periode behoorlijk teruggelopen. Zo is in de periode 2001–2003 de oversolvabiliteit bij ziekenfondsen meer dan gehalveerd. De mogelijkheden voor ziekenfondsen om tegenvallers van een dergelijke omvang zelf op te vangen is hiermee drastisch afgenomen. Effectief betekent dit dat zonder verhoging van het macro-verstrekkingenbudget 2003, een behoorlijk aantal ziekenfondsen had moeten overgaan tot verhoging van de nominale premie. De verhoging van het macro-verstrekkingenbudget impliceert dat ziekenfondsen hogere bijdragen ontvangen vanuit de Algemene Kas. De belangrijkste voedingsbron van de Algemene Kas is de inkomensafhankelijke premie. De incidentele verhoging van het macro-verstrekkingenbudget in 2003 met € 167 miljoen correspondeert hierbij in principe met een eenmalige premieverhoging van 0,1 procentpunt. Het kabinet kan echter, kijkend ook naar het totale koopkrachtbeeld, bekijken hoe en op welk moment deze eenmalige premieverhoging het beste plaats kan vinden. Dit terwijl bij de verhoging van de nominale premie door ziekenfondsen, die zouoptreden zonder verhoging van het macro-verstrekkingenbudget, dergelijke bredere afwegingen in het geheel niet gemaakt zouden worden. </antwoord>
      <antwoord nummer="5">De tegenvaller als gevolg van het rechterlijk ingrijpen met betrekking tot de «De Geus»-maatregel is niet structureel van aard. Begin 2004 is een convenant gesloten inzake het omzetten van kortingen en bonussen voor generieke geneesmiddelen in prijsmaatregelen. Op grond van dit convenant zijn de apotheekinkoopprijzen voor generieke geneesmiddelen in 2004 fors omlaag gegaan. De apothekers berekenen deze lagere prijzen aan patiënten en verzekeraars door. Voorts wordt lokaal onderhandeld tussen verzekeraars en apothekers en wordt de bestaande claw-back van 6,82% gehandhaafd. De opbrengst van het convenant is gebaseerd op de bestaande taakstelling voor 2004 ad € 622 miljoen. Vooralsnog verwacht ik dan ook niet dat de Zfw-premie in het komende jaar extra zal stijgen of minder zal dalen, vanwege tegenvallers in 2004 op het gebied van farmacie. </antwoord>
      <antwoord nummer="6">Binnen de Zorgverzekeringswet wordt voorzien in de mogelijkheid van bijstellingen van de uitkeringen aan zorgverzekeraars in geval van mee- dan wel tegenvallende uitgaven. Insteek is de nacalculaties op de uitkeringen zoveel mogelijk te beperken. </antwoord>
      <noten afkomstig="antwoord"/>
   </antwoorden>
</kvr>
