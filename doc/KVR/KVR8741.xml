<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister en staatssecretaris van Volksgezondheid, Welzijn en Sport over het recht op AWBZ-zorg. (Ingezonden 5 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8741
</item>
         <item attribuut="Inhoud">Vragen naar aanleiding van de uitspraak van de rechtbank Den Haag op de vordering tegen de Staat van vijf personen die recht op thuiszorg eisten. De vragen richten zich op de zorgplicht van de zorgverzekeraars.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen)</item>
         <item attribuut="Trefwoorden">AWBZ Thuiszorg</item>
         <item attribuut="Vindplaats">Kamervragen met antwoord 1998-1999, nr. 811, Tweede Kamer</item>
         <item attribuut="Vraagnr_bij_indiening">2989905360</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-02-19</item>
         <item attribuut="Datum_indiening">1999-01-05</item>
         <item attribuut="Document-id">KVR8741</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1659" allpagenumbers="1659 1660" vetnummer="2989905360" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8741" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="811" onderwerp="" indiendatum="1999-01-5">
         <vrager partij="SP" oorsprong="parlement">Kant</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="19 februari 1999), zie ook Aanhangsel Handelingen nr. 721, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van de volledige uitspraak van de rechtbank in Den Haag op de vordering van vijf personen die in een kort geding tegen de Staat binnen een week de thuiszorg waarvoor zij geïndiceerd zijn, eisten? <voetnoot nummer="1"/>
      </vraag>
      <vraag nummer="2">Bent u met de rechter van mening dat de zorgverzekeraars de zorgplicht dienen te vervullen en dat dit los staat van het voor het vervullen van deze verplichting benodigde budget? Zo ja, verwacht u dat het beschikbare budget voor de thuiszorg in 1999 toereikend is en dat met efficiënter werken voldoende tegemoet gekomen kan worden aan de zorgvraag? </vraag>
      <vraag nummer="3">Is het waar dat de bevoegdheden van de zorgverzekeraars als het gaat om de zorgkantoren belast met de uitvoering van de AWBZ, nog niet geheel duidelijk zijn? Zo ja, betekent dat dat zorgverzekeraars niet aangesproken kunnen worden op recht op AWBZ-zorg? en Wie kan hier dan wel op aangesproken worden? </vraag>
      <vraag nummer="4">Bent u van mening dat het leggen van de verantwoordelijkheid voor de uitvoering van de volledig op solidariteit gebaseerde AWBZ-zorg bij de zorgverzekeraars een begaanbare weg is nu de verzekeraars steeds meer gaan concurreren? </vraag>
      <vraag nummer="5" voetnoot="2">Wat is uw mening over de uitspraak van uw zegslieden namelijk dat zij dan «bang zijn voor toestanden als bij de privatisering van de sociale zekerheid» daar hier overheidstaken en commerciële activiteiten door elkaar dreigen te lopen? <voetnoot nummer="2"/>
      </vraag>
      <vraag nummer="6">Is het verzelfstandigen van de zorgkantoren tot Zelfstandige Bestuursorganen een serieuze optie, gezien de kritiek van de Rekenkamer bijvoorbeeld wat betreft verantwoordelijkheden en toezicht? </vraag>
      <vraag nummer="7">Bent u het eens met de kritiek van instellingen en zorgverzekeraars dat zowel overheid als zorgverzekeraars hun handen aftrekken van misstanden omdat de verantwoordelijkheden voor de AWBZ-zorg niet duidelijk geregeld zijn? Zo ja, hoe en wanneer gaat u hier verandering in brengen? </vraag>
      <noten afkomstig="vraag">
         <noot nummer="2"/>
         <noot nummer="3"/>
         <noot nummer="1">Arrondissementsrechtbank ’s-Gravenhage, vonnis in kort geding 18 december 1999 (KG 98/1687)</noot>
         <noot nummer="2">Zoals de te lange dwangbehandeling van het meisje in het Academisch Ziekenhuis in Utrecht en wachtlijsten in de thuiszorg</noot>
         <noot nummer="3" datum="1999-12-28" bron="Volkskrant">Volkskrant, 28 december 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik onderschrijf de opvatting van de president van de rechtbank te Den Haag dat de zorgplicht van de verzekeraars onafhankelijk is van de beschikbare financiële middelen. Ik ga er vooreerst van uit dat het beschikbare budget voor de thuiszorg in 1999 toereikend is. Het zo efficiënt mogelijk werken door thuiszorginstellingen draagt hier in belangrijke mate aan bij. </antwoord>
      <antwoord nummer="3">Op grond van artikel 6 van de AWBZ dienen de verzekeraars in hun hoedanigheid als uitvoeringsorgaan van de AWBZ er voor zorg te dragen dat de verzekerden hun aanspraken op zorg tot gelding kunnen brengen. De verzekeraars dienen hiertoe overeenkomsten te sluiten met aanbieders van zorg. In het huidige systeem van de AWBZ wordt deze taak om medewerkersovereenkomsten te sluiten, namens de uitvoeringsorganen uitgevoerd door de verbindingskantoren. Vooruitlopend op de voorgenomen veranderingen in de uitvoeringsstructuur van de AWBZ, waarbij het uiteindelijke doel is de uitvoering in handen te geven van zorgkantoren, wordt voor de thans aangewezen verbindingskantoren reeds de term zorgkantoor gebruikt. De hiervoor genoemde verantwoordelijkheid van verzekeraars is van oudsher in de AWBZ vastgelegd en daarin is geen enkele wijziging aangebracht. Gezien deze verantwoordelijkheid kunnen de verzekerden hun verzekeraar als uitvoeringsorgaan van de AWBZ aanspreken. In de uitspraak van de arrondissementsrechtbank te Den Haag van 18 december 1998 is dat bevestigd. </antwoord>
      <antwoord nummer="4 en 5">Zoals in het antwoord op vraag 3 is uiteengezet hebben verzekeraars op grond van artikel 6 van de AWBZ van oudsher een taak in de uitvoering van de AWBZ. In de brief die op 25 maart 1998 aan de Ziekenfondsraad is verzonden inzake de voornemens de uitvoering van de AWBZ geleidelijk in handen te geven van zorgkantoren, is aangegeven dat het de bedoeling is dat de uitvoering per regio door één zorgkantoor plaatsvindt. Afschrift van deze brief van 25 maart 1998 is ook aan de Tweede Kamer gezonden. Bij de toekomstige uitvoering van de AWBZ zal er dus geen sprake zijn van concurrentie tussen zorgkantoren. </antwoord>
      <antwoord nummer="6">Op 17 december 1998 heeft de Ziekenfondsraad zijn eerste rapport uitgebracht inzake de toekomstige uitvoering van de AWBZ door zorgkantoren. Over dit rapport zal naar verwachting binnen enkele weken een standpunt worden bepaald zodat de Ziekenfondsraad verder kan met zijn werkzaamheden ten behoeve van de vervolgrapportage. Gelet hierop is thans nog geen uitspraak te doen over de toekomstige positie van zorgkantoren. Voorts moge worden gewezen op het voornemen het toezicht op de Ziekenfondswet en de AWBZ te moderniseren en te verzelfstandigen. In de brief van 13 juli 1998 (Kamerstukken 25 308, nr. 3) is de Tweede Kamer nader geïnformeerd over de voortgang wat betreft het wetsvoorstel inzake de modernisering en verzelfstandiging van het toezicht. </antwoord>
      <antwoord nummer="7">Neen. Zoals in het antwoord op vraag 3 is aangegeven zijn de verantwoordelijkheden voor de AWBZ-zorg thans duidelijk geregeld. Voor wat betreft de stand van zaken betreffende de toekomstige uitvoering van de AWBZ zij verwezen naar het antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
