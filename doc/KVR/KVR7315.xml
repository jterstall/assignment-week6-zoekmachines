<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Noorman-den Uyl(beiden PvdA) over terugvordering van «inburgeringsgeld». (Ingezonden 18 mei 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7315
</item>
         <item attribuut="Inhoud">Vragen over terugvordering door het rijk van verstrekte middelen ten behoeve van inburgeringsprogramma's voor nieuwkomers in de gemeente Enschede.</item>
         <item attribuut="Rubriek">Beroepsonderwijs en volwasseneneducatie (Volwasseneneducatie) Cultuur en taal (Nederlandse taal) Overheidsfinanciën (Gemeentelijke financiën) Welzijn (Vreemdelingen en asielzoekers)</item>
         <item attribuut="Trefwoorden">Gemeentefinanciën Taalonderwijs Volwasseneneducatie Vreemdelingen</item>
         <item attribuut="Vindplaats">Kamervragen met antwoord 1997-1998, nr. 1394, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">1998-06-23</item>
         <item attribuut="Datum_indiening">1998-05-18</item>
         <item attribuut="Document-id">KVR7315</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2855" allpagenumbers="2855 2856" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7315" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1394" onderwerp="" indiendatum="1998-05-18">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Noorman-den Uyl</vrager>
         <vraagt-aan/>
      </vraagdata>
      <antwoorddata antwoorddatum="1998-06-23">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder>de minister van Binnenlandse Zaken en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het feit dat van de gemeente Enschede bijna twee ton «inburgeringsgeld» teruggevorderd wordt? <voetnoot nummer="1"/>
      </vraag>
      <vraag nummer="2">Is het waar dat de rijksoverheid dit geld terugvordert omdat er door de gemeente mensen naar cursussen zijn gestuurd die daar achteraf geen recht op hadden? </vraag>
      <vraag nummer="3">Aan welke regels en voorschriften voldeden de gewraakte cursisten m/v niet? </vraag>
      <vraag nummer="4">Is het waar dat van de gemeente geld wordt teruggevorderd op basis van criteria die pas achteraf aan de gemeente bekend zijn gemaakt, nl. nadat men al was begonnen met het uitvoeren van inburgeringsprogramma’s? </vraag>
      <vraag nummer="5">Is het waar dat er in Enschede in 1997 en in 1998 meer nieuwkomers in aanmerking komen voor de wettelijk verplichte inburgeringscursus dan het maximum aantal dat de overheid vergoedt? </vraag>
      <vraag nummer="6">Wist u dat de gemeente inmiddels geen mogelijkheden, bv vanwege woningtoewijzing, heeft om de instroom van nieuwkomers gelijk te laten oplopen met het beschikbare budget op grond van de wet Inburgering? </vraag>
      <vraag nummer="7">Welke mogelijkheden ziet u om de terugvordering over 1996 teniet te doen? </vraag>
      <noten afkomstig="vraag">
         <noot nummer="1" datum="1998-04-30" bron="Dagblad Tubantia" titel="Rijk vraagt geld terug: gemeente is nijdig">Dagblad Tubantia, 30 april 1998: «Rijk vraagt geld terug: gemeente is nijdig»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. De ministeries OCenW en VWS hebben het geld van de gemeente Enschede teruggevorderd omdat de gemeente Enschede in haar verantwoording heeft aangegeven minder trajecten te hebben gerealiseerd dan waarvoor zij middelen heeft ontvangen. De afrekening van de middelen voor inburgering van gemeenten over 1996 werkt in grote lijnen als volgt. Alle gemeenten hebben op basis van de Onderwijsregeling en Welzijnsregeling inburgering nieuwkomers voor het jaar 1996 bij voorschot middelen ontvangen voor een bepaald aantal (inburgerings)trajecten. Voor Enschede bedroeg dit aantal 187. Na afloop van het kalenderjaar moesten de gemeenten voor 1 november 1997 een verantwoording verstrekken van het aantal trajecten dat is gerealiseerd. Voor 1996 was een garantie gegeven in de vorm van een bepaald aantal trajecten. Deze garantie hield in dat een gemeente die niet voldoende nieuwkomers op een traject kon zetten, deze trajecten tot maximaal het gegarandeerde aantal mocht inzetten voor oudkomers of deelnemers aan de educatie. Omdat de gemeente de trajecten voor verschillende typen deelnemers mocht inzetten is gevraagd een verantwoording in te dienen van het aantal gerealiseerde trajecten voor nieuwkomers (nieuwkomer-deelnemers), oudkomers en deelnemers. In de verantwoording over 1996 heeft de gemeente Enschede aangegeven voor 87 nieuwkomers trajecten te hebben gerealiseerd en 83 trajecten te hebben bestemd voor deelnemers aan de educatie. Dit betekent dat de gemeente heeft opgegeven in totaal 170 trajecten van de 187 trajecten te hebben gerealiseerd. De middelen die de gemeente heeft ontvangen voor de 17 niet gerealiseerde trajecten zijn als gevolg hiervan teruggevorderd door de rijksoverheid. </antwoord>
      <antwoord nummer="3">Deze vraag is gezien het bovenstaande niet van toepassing. De gemeente Enschede heeft immers aangegeven minder nieuwkomers en deelnemers te hebben gehad dan waarvoor middelen aan de gemeente zijn verstrekt. </antwoord>
      <antwoord nummer="4">Nee. In de Onderwijsregeling inburgering nieuwkomers van december 1995 is opgenomen dat de gemeenten worden afgerekend op basis van het aantal deelnemers dat met inachtneming van de regeling door de gemeente wordt opgegeven. Voor de gemeente Enschede zijn alle 170 voor 1996 opgegeven deelnemers afgerekend. </antwoord>
      <antwoord nummer="5">Voor het jaar 1997 worden de gemeenten eveneens afgerekend op basis van het aantal nieuwkomers (en tot maximaal de garantie deelnemers) dat op basis van de regelingen voor afrekening in aanmerking komt. In het geval dat een gemeente voor meer deelnemers dat waarvoor middelen zijn bevoorschot, een traject heeft gerealiseerd, dan kan net als over 1996, zo mogelijk een beroep worden gedaan op de zogenaamde verevening. Deze verevening is mogelijk voor zover gemeenten die de bevoorschotte middelen niet volledig hebben kunnen omzetten in trajecten, middelen hebben moeten terugbetalen aan het rijk. Gemeenten kunnen tot uiterlijk 1 november 1998 de verantwoording over 1997 bij het rijk indienen. Pas daarna zal duidelijk worden of er voor 1997 sprake kan zijn van verevening. Op basis van gegevens uit de monitor bij gemeenten over het gehele jaar 1997 is de verwachting gerechtvaardigd dat net als over 1996 ook over 1997 verevend kan worden tussen gemeenten. Is dat daadwerkelijk het geval, dan zou de gemeente Enschede voor 1997 in aanmerking voor een aanvullende vergoeding kunnen komen. De gemeente Enschede heeft per brief van 7 april jl. te kennen gegeven te verwachten meer trajecten te kunnen indienen voor afrekening dan voor 1997 is bevoorschot. Voor 1998 geldt een andere regeling. Met ingang van 1 januari 1998 is voor de financiering van de inburgering van nieuwkomers de zogenaamde t-2-systematiek ingevoerd. In deze systematiek is er geen sprake meer van bevoorschotting van middelen en afrekening achteraf. Daarvoor is in de plaats gekomen de toedeling van middelen aan gemeenten in jaar t op basis van prestatie van de gemeente in jaar t-2. Deze prestatie wordt gemeten in twee grootheden, te weten het aantal inburgeringsovereenkomsten dat de gemeente heeft afgesloten, en het aantal toetsen dat ter afsluiting van het educatief programma door nieuwkomers is afgelegd. Een gemeente die meer nieuwkomers inburgert dan waarvoor middelen beschikbaar zijn, zal dus twee jaar later naar aanleiding van de hogere prestatie een groter aandeel ontvangen in het voor dat jaar beschikbaar landelijk budget voor inburgering. In de genoemde brief van 7 april jl. heeft de gemeente Enschede mij te kennen gegeven te verwachten voor 1998 meer nieuwkomers te zullen inburgeren dan waarvoor middelen beschikbaar zijn, zal dit zich vertalen in een groter aandeel van de gemeente Enschede in het inburgeringsbudget voor het jaar 2000. </antwoord>
      <antwoord nummer="6">In de brief van 7 april jl. heeft de gemeente Enschede betrokken ministers bericht over deze ontwikkeling. Inmiddels heeft de gemeente laten weten dat de toen aangekondigde inburgeringsstop per 1 mei niet is uitgevoerd omdat zich inmiddels minder nieuwkomers hebben gemeld dan in januari/februari 1998 werd verwacht. Over de verdere ontwikkeling van het aantal nieuwkomers zal regelmatig op ambtelijk niveau contact worden onderhouden met de gemeente Enschede. </antwoord>
      <antwoord nummer="7">De beide regelingen voor 1996 voorzagen in een afrekening op daadwerkelijk gerealiseerde trajecten. De terugvordering van niet gerealiseerde trajecten kan om deze reden niet teniet worden gedaan. Zie verder het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
