<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Esselink (CDA) over geluidshinder van vliegtuigen. (Ingezonden 1 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2972
</item>
         <item attribuut="Inhoud">Betreft vragen over het handhavingsbeleid rondom de geluidhinder van Schiphol en de aanpak van de geluidhinder rond luchthavens in Engeland.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 1995-1996, nr. 1017, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Esselink</persoon>
         </item>
         <item attribuut="Datum_reaktie">1996-04-23</item>
         <item attribuut="Datum_indiening">1996-04-01</item>
         <item attribuut="Document-id">KVR2972</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2065" allpagenumbers="2065 2066" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1017" onderwerp="" indiendatum="1996-04-1">
         <vrager partij="CDA" oorsprong="parlement">Esselink</vrager>
         <vraagt-aan/>
      </vraagdata>
      <antwoorddata antwoorddatum="1996-04-23">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel betreffende de commissie geluidshinder Schiphol? <voetnoot nummer="1"/>
      </vraag>
      <vraag nummer="2">Moeten in Engeland luchtvaartmaatschappijen een forse boete betalen indien zij de toegestane hoeveelheid geluid overschrijden? </vraag>
      <vraag nummer="3">Kunt u een overzicht geven van de voor- en nadelen van een dergelijk systeem? </vraag>
      <vraag nummer="4">Valt een dergelijk systeem ook in Nederland te overwegen? Zo ja, welke wettelijke aanpassingen zijn dan vereist? Zo neen, waarom niet? </vraag>
      <noten afkomstig="vraag">
         <noot nummer="1">Schipholland nr. 3-12 maart 1996 (Maandelijks informatieblad over Schiphol)</noot>
      </noten>
   </vragen>
   <antwoorden aantal="4">
      <antwoord nummer="1">Ja, het betreffende artikel is mij bekend. </antwoord>
      <antwoord nummer="2">Het is mij bekend dat in Engeland boetes moeten worden betaald bij geluidsniveaus op bepaalde geluidmeetposten. Het gat dus niet om overschrijding van geluidszones zoals in Nederland gehanteerd. De hoogte van de boete is mede afhankelijk van de mate waarin het geluidsniveau wordt overschreden. In het algemeen geldt dat bij een overschrijding van minder dan 3 dB(A) de boete £ 500 bedraagt. Bij een hogere overschrijding van het geluidsniveau moet navenant een hogere boete worden betaald. Een en ander is afhankelijk van het luchtvaartterrein waar de overschrijding van het geluidsniveau plaatsvindt. Het beleid op dit punt verschilt per luchtvaartterrein. </antwoord>
      <antwoord nummer="3">Dit systeem bestaat uit een aantal geluidmeetposten die rond een luchtvaartterrein staan opgesteld. Voor elke geluidmeetpost is een bepaalde geluidslimiet in decibellen vastgesteld die niet overschreden mag worden. Het doel hiervan is om geluidhinder tegen te gaan welke aan het handelen van de gezagvoerder van een vliegtuig kan worden toegeschreven; dus hinder die uitstijgt boven de geluidhinder die in normale bedrijfsomstandigheden zou optreden. Een gezagvoerder die zich dus «normaal» gedraagt krijgt geen boete daar de dan geproduceerde geluidhinder past binnen de procedure. Met een dergelijk systeem worden niet specifiek de relatief lawaaiige hoofdstuk 2 vliegtuigen geraakt, omdat het geproduceerde geluid onder normale bedrijfsomstandigheden niet wordt bestraft. Een voordeel van het bovenvermelde systeem is dat ten aanzien van binnenkomende vliegtuigen die zich niet hebben gehouden aan de vastgestelde vliegprocedures een vorm van «lik op stuk» beleid kan worden gevoerd. Het nadeel van een dergelijk systeem is dat dergelijke boetes alleen geı¨nd kunnen worden van binnenkomende toestellen of van maatschappijen die en vaste verbintenis met de luchthaven hebben. Voorts is het bekend dat indien de geluidmeetposten bij de gezagvoerders bekend zijn, juist daar een «geluidvriendelijk» gedrag wordt vertoond of wordt getracht gebieden waar dergelijke geluidmeetposten staan opgesteld te mijden. Hierdoor zal de geluidhinder op andere plaatsen optreden. In het handhavingsbeleid rondom de geluidhinder van Schiphol is ter vermijding van een dergelijk gedrag gekozen voor zogenaamde tolerantiegebieden die voor de uitvliegroutes (SIDS) zijn vastgesteld. Dit zijn een soort corridors waarbinnen de vliegtuigen moeten blijven. Bij overschrijding van deze tolerantiegebieden zijn sancties mogelijk. Deze corridors zijn zodanig bepaald dat woonbebouwing zoveel mogelijk wordt gemeden. Het vliegen buiten de corridors mag alleen indien dit geschiedt in uitdrukkelijke opdracht van de Luchtverkeersbeveiliging. </antwoord>
      <antwoord nummer="4">In Nederland geldt de zoneringswetgeving en de daaraan gekoppelde wijze van handhaving. De wijze waarop de handhaving van de geluidszones plaatsvindt is beschreven in het voor elk luchtvaartterrein specifiek ontwikkelde handhavingsvoorschrift. In de aanwijzing als luchtvaartterrein zijn voorts voorschriften opgenomen die zich richten jegens de exploitant met betrekking tot het gebruik van het luchtvaartterrein. Voorts schrijft de Luchtvaartwet voor dat de exploitant van een luchtvaartterrein jaarlijks een gebruiksplan moet indienen. Daarin wordt het voorgenomen gebruik en derhalve ook de geluidsbelasting voor een periode van 12 maanden ingeschat. Het gebruiksplan wordt bij mij ingediend ter vaststelling. Het wordt alleen vastgesteld als daaruit blijkt dat ten gevolge van het voorziene gebruik van de luchthaven de zones niet worden overschreden en dat de voorschriften in de aanwijzing of andere voorschriften gericht op het voorkomen van geluidhinder, in acht zijn genomen. Met betrekking tot de positie van de Luchtverkeersbeveiliging in het kader van de vermijdbare geluidhinder buiten de geluidszones is een convenant tussen de ZBO Luchtverkeersbeveiliging en mij in ontwikkeling. De huidige geluidsbelastingmethodiek in Nederland gaat uit van de opgetreden geluidsbelasting die wordt veroorzaakt door alle vliegtuigen die gezamenlijk gebruik maken van Schiphol. Hierdoor is niet 1 vliegtuig specifiek aansprakelijk indien een overschrijding van de geluidszones plaatsvindt. Het hanteren van geluidslimieten voor afzonderlijke vliegtuigen ter hoogte van geluidmeetposten is niet in overeenstemming met de in Nederland gekozen en in de wet vastgelegde systematiek. Voorts dient bedacht te worden dat geluidsbelasting bij meetposten wordt veroorzaakt door veel meer factoren dan alleen het afzonderlijke geluid van vliegtuigen. De luchtvaartterreinen in het buitenland die gebruik maken van geluidmeetposten kennen bovendien niet een zwaar en systematisch handhavingsregime zoals in Nederland. Wel worden door vanuit de overheid, geluidmeetsystemen gehanteerd in het kader van haar eigen beleid om vermijdbare geluidhinder te beperken. Gelet op voorgaande wordt niet overwogen om een boete-systeem zoals in Engeland wordt gehanteerd hier in te voeren. In Nederland biedt de systematiek van geluidszones voldoende waarborgen voor een goede invulling van de eisen op het gebied van de geluidhinder. </antwoord>
      <noten afkomstig="antwoord"/>
   </antwoorden>
</kvr>
