<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de staatssecretaris van Economische Zaken en de minister van Buitenlandse Zaken over de mogelijke schending van vakbondsrechten in Wit-Rusland. (Ingezonden 4 april 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17649
</item>
         <item attribuut="Inhoud">Vragen over het bericht dat Nederland zich zou hebben uitgesproken tegen een onderzoek naar schendingen van de vakbondsrechten in Wit-Rusland, mogelijk om relaties met potentiële handelspartners niet te schaden.</item>
         <item attribuut="Rubriek">Arbeid (Werknemers) Handel en economie (Economische betrekkingen) Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Internationale economische betrekkingen Mensenrechten Werknemersorganisaties Wit-Rusland</item>
         <item attribuut="Vindplaats">Kamervragen met antwoord 2002-2003, nr. 1173, Tweede Kamer</item>
         <item attribuut="Vraagnr_bij_indiening">2020309960</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-04-23</item>
         <item attribuut="Datum_indiening">2003-04-04</item>
         <item attribuut="Document-id">KVR17649</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2447" allpagenumbers="2447 2448" vetnummer="2020309960" code="0203tkkvr17649" lopendefooter="Tweede Kamer, vergaderjaar 2002–2003, Aanhangsel" filenaam="KVR17649" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1173" onderwerp="" indiendatum="2003-04-4">
         <vrager partij="GroenLinks" oorsprong="parlement">Karimi</vrager>
         <vraagt-aan>de staatssecretaris van Economische Zaken en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-04-23">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt de bewering van de FNV dat Nederland zich bij de bijeenkomst van de Europese GSP Commissie, waarin wordt gesproken over het Algemeen Preferentieel Stelsel (APS), heeft uitgesproken tegen een onderzoek naar de schending van vakbondsrechten in Wit-Rusland? <voetnoot nummer="1"/>Zo ja, wat is de reden voor deze opstelling? </vraag>
      <vraag nummer="2">Deelt u de mening dat vakbondsrechten onderdeel vormen van de mensenrechten? </vraag>
      <vraag nummer="3">Is het waar dat de regering haar zorg heeft uitgesproken over de precedentwerking die een dergelijk onderzoek zou kunnen hebben op (toekomstige) relaties met belangrijke handelspartners, zoals bijvoorbeeld Pakistan? Stelt u hiermee handelsbelangen feitelijk boven mensenrechten? Zo neen, hoe verhouden deze twee belangen zich volgens u tot elkaar? </vraag>
      <vraag nummer="4">Hoe wilt u ervoor zorgen dat de procedures binnen het APS systeem in dezen niet tot een dode letter verworden? </vraag>
      <vraag nummer="5">Bent u bereid om bij de volgende bijeenkomst van de GSP alsnog te pleiten voor een onderzoek naar de schending van vakbondsrechten in de Wit-Rusland? Zo neen, waarom niet? </vraag>
      <vraag nummer="6">Zou de regering niet veel meer van dergelijke instrumenten die de naleving van mensenrechten kunnen waarborgen gebruik moeten maken, teneinde een eventueel gewapend ingrijpen ten behoeve van deze rechten in de toekomst te voorkomen? </vraag>
      <noten afkomstig="vraag">
         <noot nummer="1">www.fnv.nl/mondiaalmagazine</noot>
      </noten>
   </vragen>
   <antwoorden aantal="6">
      <antwoord nummer="1">Nee. Bij deze bijeenkomst informeerde de Europese Commissie de lidstaten slechts over het feit dat door een aantal internationale vakbondsfederaties een gezamenlijk verzoek is ingediend om een onderzoek in te stellen naar de schending van vakbondsrechten in Wit-Rusland. De Europese Commissie heeft tijdens de bijeenkomst geen voorstel gedaan tot het instellen van een dergelijk onderzoek; Nederland heeft dan ook nog geen standpunt ingenomen tijdens deze bijeenkomst. </antwoord>
      <antwoord nummer="2">Ja. Artikel 11 lid 1 van het Verdrag tot Bescherming van de Rechten van de Mens is hierover duidelijk: «Een ieder heeft recht op vrijheid van vreedzame vergadering en op vrijheid van vereniging, met inbegrip van het recht met anderen vakverenigingen op te richten en zich bij vakverenigingen aan te sluiten voor de bescherming van zijn belangen.» Daarnaast zijn vakbondsrechten ook in de fundamentele arbeidsnormen van de ILO neergelegd (verdragen 87 en 98). </antwoord>
      <antwoord nummer="3">Nee. Nederland heeft in het APS-comité niet zijn zorg uitgesproken over precedentwerking van een dergelijk onderzoek. Het stimuleren van duurzame economische groei van ontwikkelingslanden en het verbeteren van de mensenrechtensituatie zijn twee doelstellingen die de Nederlandse regering naast elkaar nastreeft. </antwoord>
      <antwoord nummer="4">Het APS is een autonoom handelspolitiek instrument waarbij tariefpreferenties worden verleend aan ontwikkelingslanden om een bijdrage te leveren aan «de uitroeiing van de armoede en de bevordering van duurzame groei» in deze landen. Onder de bijzondere stimuleringsregelingen is het mogelijk extra preferenties te ontvangen indien een land een extra inspanning levert bijvoorbeeld ter bescherming van de rechten van werknemers. Daarnaast kunnen preferenties tijdelijk worden ingetrokken indien o.b.v. ILO-uitspraken (onder meer) enige vorm van slavernij of gedwongen arbeid, schending van vakbondsrechten, kinderarbeid of discriminatie op het werk is aangetoond. De intrekking van preferenties voor producten uit Myanmar vanwege de mensenrechtensituatie in dat land laat zien dat dit ook daadwerkelijk gebeurt. Nederland heeft deze maatregel gesteund. Nederland is van mening dat verzoeken tot intrekken van preferenties vanwege schending van mensenrechten zeer serieus moeten worden genomen. </antwoord>
      <antwoord nummer="5">Als de Europese Commissie bij een volgende bijeenkomst van het APS-comité voorstelt een onderzoek te starten, zal Nederland dit voorstel steunen. </antwoord>
      <antwoord nummer="6">Het Nederlandse buitenlandse beleid kent diverse instrumenten die beogen bij te dragen aan de verbetering van de naleving van mensenrechten in probleemlanden. </antwoord>
      <noten afkomstig="antwoord"/>
   </antwoorden>
</kvr>
