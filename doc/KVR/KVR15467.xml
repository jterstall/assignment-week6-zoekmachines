<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Barth (beiden PvdA) aan de minister van Verkeer en Waterstaat over de terugval in de openbaar-vervoersinkomensten. (Ingezonden 7 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15467
</item>
         <item attribuut="Inhoud">Vragen over de gevolgen van de nieuwe bekostigingssystematiek voor de rijkssubsidies voor het stads- en streekvervoer (de regiobekostiging) voor de openbaar-vervoersinkomsten van gemeenten, met name het opheffen van buslijnen.</item>
         <item attribuut="Rubriek">Overheidsfinanciën (Gemeentelijke financiën) Verkeer, vervoer en waterstaat (Openbaar vervoer)</item>
         <item attribuut="Trefwoorden">Gemeentefinanciën Openbaar vervoer</item>
         <item attribuut="Vindplaats">Kamervragen met antwoord 2001-2002, nr. 975, Tweede Kamer</item>
         <item attribuut="Vraagnr_bij_indiening">2010207740</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Barth</persoon>
         </item>
         <item attribuut="Datum_reaktie">2002-04-09</item>
         <item attribuut="Datum_indiening">2002-03-07</item>
         <item attribuut="Document-id">KVR15467</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2059" allpagenumbers="2059 2060" vetnummer="2010207740" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15467" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="975" onderwerp="" indiendatum="2002-03-7">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Barth</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-04-9">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met de sterke terugval in openbaar-vervoersinkomsten in de gemeente Haarlem en de omliggende gemeenten, en met het feit dat daardoor buslijnen zijn opgeheven? </vraag>
      <vraag nummer="2">Is deze scherpe achteruitgang een gevolg van de wijze waarop in de bekostigingssystematiek de rijkssubsidies voor het stads- en streekvervoer worden verdeeld sinds 1998, de zgn. regiobekostiging? </vraag>
      <vraag nummer="3">Is het waar dat deze nadelige effecten zich tevens voordoen bij andere middelgrote steden in de nabijheid van de vier grote steden, zoals Hilversum en Amersfoort? Kunt u het antwoord toelichten? </vraag>
      <vraag nummer="4">Bent u bereid in het nieuwe voorstel tot wijziging van de financieringssystematiek de onevenredige achteruitgang in Haarlem en vergelijkbare steden ongedaan te maken? Zo ja, wanneer? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">Het is mij bekend dat de VOC-gemeente Haarlem in de jaren 1998 tot en met 2001 is geconfronteerd met een terugval in de rijksbijdrage. Het is mij tevens bekend dat Haarlem bij de ingebruikneming van de Zuidtangent aan het begin van 2002 in het bestaande voorzieningenniveau heeft gesneden <voetnoot nummer="1"/>. </antwoord>
      <antwoord nummer="2">Voor Haarlem pakte de invoering van de regiobekostiging onmiskenbaar nadelig uit: de bijdrage voor 1997 zou volgens de nieuwe systematiek circa f 8 mln lager zijn geweest. Er is in de jaren 1998, 1999 en 2000 een overgangsregeling toegepast zodat overheden als Haarlem niet direct in één keer met de gevolgen werden geconfronteerd. Op basis van de overgangsregeling, zoals eind 1997 vastgesteld, heeft Haarlem de volgende bedragen gekregen: f 6 mln in 1998, f 4 mln in 1999 en f 2 mln in 2001. Kortom: de achteruitgang bij Haarlem is het gevolg van het in 1997 genomen besluit tot wijziging van de algemene bekostigingssystematiek, en de effecten van de overgangsregeling zijn van meet af aan helder geweest, te weten: een tijdelijke toevoeging van middelen. OV-overheden die door de invoering van de regiobekosting structureel op een lagere bijdrage konden rekenen, hebben in de afgelopen jaren het voorzieningenniveau geleidelijk aangepast: door efficiency-maatregelen, door het schrappen van onrendabele voorzieningen, of door alternatieve voorzieningen zoals collectief vraagafhankelijk vervoer. Haarlem heeft ervoor gekozen om tekorten te compenseren uit reservefondsen. Uiteraard stond het Haarlem vrij om te kiezen voor een hoger voorzieningenniveau dan de uitkomsten van de systematiek mogelijk maken, maar dan komt de instandhouding van dat niveau ook voor rekening van de gemeente. </antwoord>
      <antwoord nummer="3">Bij Hilversum en Dordrecht is dit inderdaad het geval, maar bij Amersfoort en Almere niet. Indien er sprake zou zijn geweest van een systematische werking zoals in de vraag verwoord, dan is de «centrumfunctie» (extra subsidie indien regionaal klantenpotentieel groter is dan eigen bevolking; minder subsidie indien omgekeerd) de component van de regiobekostiging die hiervoor bepalend is. Zo’n systematiek gaat niet op voor Dordrecht (extra subsidie door centrumfunctie, maar door invoering regiobekostiging in totaal achteruit) en Almere (minder subsidie door centrumfunctie, maar door invoering regiobekostiging in totaal nagenoeg gelijk). </antwoord>
      <antwoord nummer="4" voetnoot="2">Bij de implementatie van het kabinetsstandpunt «IBO Decentralisatie Exploitatie OV» <voetnoot nummer="2"/>wordt in 2002 een voorstel voorbereid en afgestemd voor de keuze en weging van structuurkenmerken. Vanaf 2004 geldt bij de verdeling van de rijksbijdrage een «nullijn» gebaseerd op de verdeling in 2003. Met inachtneming van deze nullijn wordt op termijn het gehele budget verdeeld op basis van structuurkenmerken. lk zie geen reden om bij de keuze en weging van structuurkenmerken bij voorbaat de verdeling zoals die tot 1998 uitwerkte, als maatstaf te nemen. Tevens moet worden opgemerkt dat uitschieters per individuele VOC-gemeente vanaf 2004 niet meer aan de orde zijn omdat de middelen van deze gemeenten dan worden toegedeeld aan de provincies. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2" documenttype="Kamerstuk" kamerstuk-id="28 268" documentnummer="1">Kamerstuk 28 268, nr. 1</noot>
      </noten>
   </antwoorden>
</kvr>
