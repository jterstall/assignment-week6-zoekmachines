<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nicolaï (VVD) aan de minister van Binnenlandse Zaken en Koninkrijksrelaties over de lakse leiding van burgemeesters aan de politie. (Ingezonden 23 april 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15700
</item>
         <item attribuut="Inhoud">Vragen over ANP-bericht 'Burgemeesters verzaken politie te leiden'.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Gemeenten)</item>
         <item attribuut="Trefwoorden">Burgemeesters Politie</item>
         <item attribuut="Vindplaats">Kamervragen met antwoord 2001-2002, nr. 1177, Tweede Kamer</item>
         <item attribuut="Vraagnr_bij_indiening">2010209550</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Nicolaï</persoon>
         </item>
         <item attribuut="Datum_reaktie">2002-05-27</item>
         <item attribuut="Datum_indiening">2002-04-23</item>
         <item attribuut="Document-id">KVR15700</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2487" allpagenumbers="2487 2488" vetnummer="2010209550" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15700" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1177" onderwerp="" indiendatum="2002-04-23">
         <vrager partij="VVD" oorsprong="parlement">Nicolaï</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-05-27">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Burgemeesters verzaken politie te leiden»? <voetnoot nummer="1"/>
      </vraag>
      <vraag nummer="2">Om hoeveel burgemeesters gaat het in dit onderzoek en in welke gemeenten? </vraag>
      <vraag nummer="3">Wat vindt u van de uitslag van het in het artikel genoemde onderzoek? Wat vindt u van de rol van de desbetreffende gemeenteraden? </vraag>
      <vraag nummer="4">Is er wel sprake van voldoende controlemogelijkheden voor de gemeenteraden wat betreft de aansturing van de politie? Zo neen, wat gaat u hieraan doen? </vraag>
      <vraag nummer="5">Wat gaat u doen om ervoor te zorgen dat de betrokken burgemeesters hun verantwoordelijkheid nemen? </vraag>
      <noten afkomstig="vraag">
         <noot nummer="1" datum="2002-04-18" bron="ANP-bericht">ANP-bericht, 18 april 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Het bericht refereert aan het onderzoek «Lokale aansturing van politie en politiewerk», uitgevoerd door het Instituut voor Maatschappelijke Veiligheidsvraagstukken (IPIT), dat is uitgebracht in het kader van het programma Politie en Wetenschap. Dit onderzoek is gehouden in de districten Eemland-Zuid en Heuvelrug van de politieregio Utrecht. In deze districten vallen de gemeenten Amersfoort, Leusden, Woudenberg respectievelijk Veenendaal, Amerongen, Doorn, Leersum, Maarn, Renswoude, Rhenen en Wijk bij Duurstede. </antwoord>
      <antwoord nummer="3, 4 en 5" voetnoot="1">In het onderzoek stond centraal het onderwerp «sturing van de politie en de lokale betrokkenheid daarbij». Volgens de onderzoekers is er een groeiende afstand tussen enerzijds politie en anderzijds lokaal bestuur en bevolking. Ik merk op dat tegelijk met het onderhavige rapport een ander onderzoeksrapport is gepresenteerd, onder de titel «Bevoegdheden overd(r)acht» (Pro Facto, Rijksuniversiteit Groningen), waaruit blijkt dat de burgemeesters tevreden zijn over de wijze waarop ze bediend worden door de politie. Wat de burgemeesters willen, komt voor elkaar, aldus de onderzoekers. Dit laatstbedoelde onderzoek heeft een bredere basis dan het onderzoek «Lokale aansturing van politie en politiewerk»: het onderzoek «Bevoegdheden overd(r)acht» is gebaseerd op een schriftelijke enquête onder burgemeesters en politiechefs in vier politieregio’s en gesprekken met diverse betrokkenen. Wat betreft de mogelijkheden van lokale democratische sturing en controle, merk ik het volgende op. Met betrekking tot het gezag over de politie zijn de democratische sturing en controle adequaat verzekerd, zowel waar het gaat om de handhaving van de openbare orde en hulpverlening als waar het gaat om de strafrechtelijke handhaving van de rechtsorde. De handhaving van de openbare orde en hulpverlening door de politie vindt plaats onder verantwoordelijkheid van de burgemeester, die hierover door de gemeenteraad ter verantwoording kan worden geroepen. De strafrechtelijke handhaving van de rechtsorde door de politie vindt plaats onder gezag van de officier van justitie: de minister van Justitie kan ter zake door het parlement ter verantwoording worden geroepen. De gezagsverantwoordelijkheid strekt zich uit tot de inzet van de politie –voor welke taken en met welke intensiteit– zowel beleidsmatig als op ad hoc-basis. Op lokaal niveau vindt afstemming plaats tussen de burgemeester (onder het afleggen van verantwoording aan de gemeenteraad), de officier van justitie en de lokale politiechef met betrekking tot de lokale politiezorg en de inzet van de politie op lokaal niveau. Daarnaast vindt op regionaal niveau afstemming en besluitvorming plaats met betrekking tot de politiezorg in de regio. De aangewezen plaats daarvoor is het regionale college, waarvan de burgemeesters in de regio en de hoofdofficier van justitie ambtshalve deel uitmaken. De in het regionale college vastgestelde beleids- en beheersstukken vormen het kader voor afstemming en besluitvorming op lokaal niveau met betrekking tot de politie(zorg). De Politiewet 1993 voorziet niet, en kan ook niet goed voorzien, in directe democratische controle op de afstemming en besluitvorming op regionaal niveau. Dit is het gevolg van de keuze van de wetgever bij de totstandkoming van de Politiewet 1993 om de politie te organiseren op regionaal niveau, terwijl op dat niveau niet een bestuurlijke organisatie met een democratisch gekozen, algemeen vertegenwoordigend orgaan bestaat. De mogelijkheden voor de gemeenteraden om de regionale besluitvorming te controleren zijn weliswaar beperkt, maar niet afwezig. De betrokkenheid van de gemeenteraden bij de besluitvorming op regionaal niveau krijgt met name vorm en inhoud over de schakel van de burgemeesters in het regionale college. Zo kan de gemeenteraad de burgemeester ter verantwoording roepen voor zijn lidmaatschap van het regionale college en de wijze waarop hij daarin opkomt voor de belangen van de gemeente. Voorts voorziet de Politiewet 1993 in informatieplichten jegens de gemeenteraden in de regio en in de mogelijkheid van administratief beroep tegen de vaststelling van de beleids- en beheersstukken. Tenslotte kan worden gewezen op de wettelijk voorgeschreven openbaarheid van de vergaderingen van het regionale college. Het is van groot belang dat de gemeenteraad de mogelijkheden optimaal benut en diens controlerende rol waarmaakt. Ter versterking van de mogelijkheden van effectieve lokaal-democratische sturing en controle van de politie is het wetsvoorstel Bestel in balans <voetnoot nummer="1"/>, dat thans bij uw Kamer aanhangig is, van belang. Het wetsvoorstel strekt ertoe meer helderheid te creëren omtrent de verantwoordelijkheidsverdeling ter zake van de regionale politie. Een ondubbelzinnige verantwoordelijkheidsverdeling, waarbij verantwoordelijkheden voldoende worden ondersteund door bevoegdheden, is een voorwaarde voor de mogelijkheden voor adequate sturing en controle van de politie en de politieke verantwoording ter zake. Waar het gaat om de positie van de gemeenteraden is met name ook het voorgestelde wettelijk inbrengrecht van belang. Het wettelijke inbrengrecht strekt ertoe de gemeenteraden in een vroegtijdig stadium in de beleidscyclus in de gelegenheid te stellen om de prioriteiten ter zake van de openbare orde en veiligheid in hun gemeente kenbaar te maken. In dat kader kunnen de gemeenten daadwerkelijk een inhoudelijke visie ontwikkelen op veiligheid in de gemeente en de rol van alle betrokken partijen daarbij, inclusief die van de politie. In dit verband is ook de ontwikkeling van het lokaal veiligheidsbeleid van groot belang. Het lokale veiligheidsbeleid en de activiteiten en de resultaten die in dat verband van de politie mogen worden verwacht (gezag), zijn belangrijke aangrijpingspunten voor controle en invloed van de gemeenteraad. Ik zie in het wettelijke inbrengrecht een belangrijke uitbreiding van de bestaande mogelijkheden voor de gemeenteraden met het oog op de sturing en controle van de politie. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 560">Kamerstuk 27 560</noot>
      </noten>
   </antwoorden>
</kvr>
