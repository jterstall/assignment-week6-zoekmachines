<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over de aanpak van seksuele uitbuiting van minderjarigen op het internet. (Ingezonden 6 februari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27634
</item>
         <item attribuut="Inhoud">Vragen naar aanleiding van Radio 1 programma De Ochtenden (5 februari 2007), over de steling dat de aanpak van kinderporno met betrekking tot 16- tot 18-jarigen op internet op sekswebsites moeilijk aan te pakken is omdat het moeilijk is de leeftijd voor de strafbepaling vast te stellen. Indiener vraagt de minister, of, vanwege de grote hoeveelheid zaken aangaande prepuberale kinderporno, de aanpak van seksuele uitbuiting en seksueel misbruik van kinderen van 16 tot 18 jaar geen prioriteit heeft bij de recherche. Kan deze 'webcamsex' gelijkgesteld worden aan prostitutie?</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Internet Jeugdigen Opsporingen Prostitutie Zedendelicten</item>
         <item attribuut="Vindplaats">Kamervragen met antwoord 2006-2007, nr. 1089, Tweede Kamer</item>
         <item attribuut="Vraagnr_bij_indiening">2060707290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-02-06</item>
         <item attribuut="Document-id">KVR27634</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2311" allpagenumbers="2311 2312" vetnummer="2060707290" code="0607tkkvr1089" lopendefooter="Tweede Kamer, vergaderjaar 2006–2007, Aanhangsel" filenaam="KVR27634" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1089" onderwerp="" indiendatum="2007-02-6">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 maart 2007), zie ook Aanhangsel Handelingen nr. 937, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over de stelling dat de aanpak van kinderporno met betrekking tot 16- tot 18-jarigen op het internet op sekswebsites moeilijk aan te pakken is omdat het moeilijk is de leeftijd voor de strafbepaling te bepalen? <voetnoot nummer="1"/>
      </vraag>
      <vraag nummer="2">Is het waar dat, vanwege het aanbod van prepuberale kinderporno, zaken over de seksuele uitbuiting en misbruik van kinderen van 16 tot 18 jaar geen prioriteit heeft bij de recherche? </vraag>
      <vraag nummer="3">Wat is uw mening over het feit dat er geen enkele controle is op de leeftijd van meisjes en jongens die zich aanbieden voor commerciële webcamsex? </vraag>
      <vraag nummer="4">Deelt u de mening dat webcamsex valt onder het begrip prostitutie? Zo neen, waarom niet? Zo ja, deelt u dan de mening dat webcamsex gelijkgesteld kan worden aan peepshows? Zo neen, waarom niet? </vraag>
      <vraag nummer="5">Deelt u de mening dat het verrichten van seksuele handelingen tegen betaling ten behoeve van het maken van foto of video-opnamen onder het begrip prostitutie moet vallen? Zo neen, waarom niet? Zo ja, bent u bereid commerciële sekswebsites als seksinrichting dan wel seksuele dienstverleners te zien? </vraag>
      <vraag nummer="6">Deelt u de mening dat het aanbieden van internetfilms en foto’s met porno valt onder commerciële seksuele dienstverlening? Zo neen, waarom niet? Zo ja, deelt u de mening dat dit gelijk gesteld kan worden aan «ouderwetse» porno? </vraag>
      <vraag nummer="7">Deelt u de mening dat voor het vervaardigen van de films en foto’s dan wel het aanbieden van seks via de webcam dezelfde regelgeving van toepassing is als voor de prostitutiewetgeving? Zo neen, waarom niet? </vraag>
      <vraag nummer="8">Deelt u de mening dat de pornografische afbeeldingen en opnamen van buitenlandse postpuberale of (jong) volwassen modellen uit landen van het voormalige Oostblok en andere Aziatische en Zuid-Amerikaanse landen op dergelijke sekswebsites onder omstandigheden vergelijkbaar met mensenhandel worden verkregen waar derden veel geld aan verdienen? Zo neen, waarom niet. Zo ja, vindt u dat onderzocht moet worden of dergelijke sekswebsites zich aan mensenhandel schuldig maken? </vraag>
      <vraag nummer="9">Wat vindt u van het idee om bedrijven die in Nederland gevestigd zijn en via het internet commerciële seksuele diensten verlenen een vergunningsplicht op te leggen, waarmee ze in ieder geval moeten aantonen dat de modellen de 18-jarige leeftijd bereikt hebben? </vraag>
      <vraag nummer="10">Wat gaat u doen om de controleerbaarheid van deze websites te verbeteren? Bent u bereid een dergelijk vergunningsplicht te ontwikkelen? Zo neen, waarom niet? Zo ja, per wanneer? </vraag>
      <noten afkomstig="vraag">
         <noot nummer="1" datum="2007-02-5" bron="Radio 1, De Ochtenden">Radio 1, De Ochtenden, 5 februari 2007</noot>
      </noten>
   </vragen>
   <antwoorden aantal="5">
      <antwoord nummer="1">De schatting van de leeftijd van minderjarigen bij de aanpak van kinderporno is in de uitvoeringspraktijk de afgelopen jaren onderwerp van discussie geweest. Voordat bij de partiële wijziging van de zedelijkheidswetgeving in 2002 de leeftijdsgrens in artikel 240b Sr werd verhoogd van 16 naar 18 jaar, bleek het soms lastig om te bepalen of er sprake was van een minderjarige beneden de leeftijd van 16 jaar. Het is onvermijdelijk dat ook bij de leeftijdsgrens van 18 jaar zich grensgevallen zullen voordoen waarbij de leeftijd lastig is te bepalen. </antwoord>
      <antwoord nummer="2">De keuze welke zaken worden aangepakt is mede afhankelijk van het totale aanbod aan zaken. De Nederlandse politie heeft tot taak om aan de hand van kennis die wordt verworven over het plegen van strafbare feiten een onderzoek in te stellen. Hierbij worden vanzelfsprekend onder gezag van het Openbaar Ministerie prioriteiten gesteld lettend op ernst van het vergrijp, pakkans van de vermeende daders en juiste inzet van mankracht en middelen. </antwoord>
      <antwoord nummer="3 en 4">Artikel 248b Sr stelt strafbaar degene die ontucht pleegt met een minderjarige van zestien of zeventien jaar die zich beschikbaar stelt tot het verrichten van seksuele handelingen tegen betaling. In de artikelen 244, 245 en 247 Sr is het plegen van ontucht met minderjarigen beneden de leeftijd van 16 jaar strafbaar gesteld. Daaronder valt ook het plegen van ontucht met een prostituee die jonger is dan 16 jaar. Daarbij dient sprake te zijn van daadwerkelijk seksueel contact. Bij webcamseks is dit niet het geval. Artikel 248c Sr ziet op pornografische peepshows. Strafbaar is het opzettelijk aanwezig zijn bij live seksshows waarin minderjarigen optreden of het kijken naar kinderpornografische afbeeldingen of films in een daarvoor bestemde gelegenheid. De fysieke aanwezigheid van de kijker bij de vertoning is echter wel een vereiste voor strafbaarheid. Het bekijken van een pornografisch optreden door minderjarigen op afstand – bijvoorbeeld via een webcam – valt buiten dit artikel. De kijker naar webcamseks kan onder omstandigheden wel als medepleger of uitlokker van de vervaardiging en verspreiding van kinderporno, dan wel als medepleger of uitlokker van seksueel misbruik strafbaar zijn. Webcamseks kan voorts onder omstandigheden worden gebracht onder artikel 248a Sr. In dat artikel is het opzetttelijk verleiden van een minderjarige tot het plegen van ontuchtelijke handelingen strafbaar gesteld. De minderjarige moet door de verdachte tot het plegen van seksuele handelingen zijn bewogen door giften of beloften van geld of goed of misbruik van uit feitelijke verhoudingen voortvloeiend overwicht. Bij de partiële wijziging van de zedelijkheidswetgeving in 2002 is artikel 248a Sr zodanig gewijzigd dat thans ook strafbaar is het verleiden van een minderjarige tot het aannemen van seksueel getinte houdingen of het plegen van seksuele handelingen met zichzelf of met een derde. De fysieke betrokkenheid van een ander is daarmee niet langer vereist. Ingevolge deze wijziging kan op grond van artikel 248a Sr strafrechtelijk worden opgetreden tegen situaties waarin een minderjarige wordt aangezet tot dergelijke handelingen en dit voor de verdachte te zien is op een webcam. Indien de via de webcam toeschouwende meerderjarige afbeeldingen maakt van de seksuele gedragingen die tot hem komen, is sprake van het vervaardigen en/of bezitten van kinderporno, strafbaar gesteld in artikel 240b Sr. De exploitant van internetsites waarop webcamseks wordt aangeboden waarbij minderjarigen tegen betaling seksuele handelingen verrichten, maakt zich schuldig aan seksuele uitbuiting en is strafbaar op grond van artikel 273f Sr. Indien de gedragingen die op internet worden aangeboden en via de webcam te zien zijn, gelet op de leeftijd van de betrokkene(n) en de overige feiten en omstandigheden, aanleiding geven tot een verdenking van een van de hierboven omschreven strafbare feiten, kan een opsporingsonderzoek worden ingesteld teneinde zo mogelijk vervolging tegen de verdachte(n) in te stellen. Tot slot verwijs ik op deze plaats naar de kabinetsreactie op het rapport van het Verwey-Jonker Instituut «Kinderen beschermd tegen seksueel misbruik, Evaluatie van de partiële wijziging in de zedelijkheidswetgeving». Ik heb daarin aangegeven voortdurend kritisch te zullen monitoren of de zedelijkheidswetgeving aan de eisen blijft voldoen in een omgeving die door elektronische normen van communicatie wordt bepaald (zie Kamerstukken II 2006/07, 30 800 VI, nr. 37). </antwoord>
      <antwoord nummer="5, 6, 7, 9 en 10">Het verrichten van seksuele handelingen tegen betaling ten behoeve van het maken van foto- en video-opnamen is een vorm van seksuele dienstverlening, evenals prostitutie. Het aanbieden of vervaardigen van internetfilms en foto’s met porno dan wel het aanbieden van seks via de webcam kan een vorm van commerciële seksuele dienstverlening zijn. Deze gedragingen zijn strafbaar, voor zover zij vallen onder de artikelen 240b, 248a en 273f Sr. Vormen van legale seksuele dienstverlening kunnen onderwerp zijn van gemeentelijk beleid en worden onderworpen aan gemeentelijke regelgeving. Ingevolge artikel 151a Gemeentewet kan de raad een verordening vaststellen waarin voorschriften worden gesteld met betrekking tot het bedrijfsmatig geven van gelegenheid tot het verrichten van seksuele handelingen met of voor een derde tegen betaling. In de kabinetsreactie op de tweede evaluatie van de opheffing van het bordeelverbod zal ik, mede in het licht van het coalitieakkoord, nader ingaan op de vraag of het wenselijk en mogelijk is dat gemeenten een (vergunningen)beleid ontwikkelen ten aanzien van het bedrijfsmatig aanbieden van seksuele diensten via Internet. </antwoord>
      <antwoord nummer="8">De productie van pornografische afbeeldingen en opnamen van buitenlandse postpuberale of (jong) volwassen modellen uit landen van het voormalige Oostblok en andere Aziatische en Zuid-Amerikaanse landen valt onder de daar geldende wetgeving. Of er in die gevallen sprake is van mensenhandel, is lastig vast te stellen. Bij signalen van strafbare gedragingen in Nederland zal, indien opportuun, strafrechtelijk worden opgetreden. </antwoord>
      <noten afkomstig="antwoord"/>
   </antwoorden>
</kvr>
