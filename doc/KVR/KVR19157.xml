<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over mogelijk geneesmiddelenonderzoek door huisartsen. (Ingezonden 3 december 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19157
</item>
         <item attribuut="Inhoud">Vragen naar aanleiding van de uitzending van Reporter van 26 november 2003 over een huisarts die een ongewenst ernstig voorval bij een proefpersoon niet heeft vermeld bij geneesmiddelenonderzoek.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische beroepen) Wetenschap en technologie (Toegepast onderzoek)</item>
         <item attribuut="Trefwoorden">Artsen Geneesmiddelen Toegepast onderzoek</item>
         <item attribuut="Vindplaats">Kamervragen met antwoord 2003-2004, nr. 543, Tweede Kamer</item>
         <item attribuut="Vraagnr_bij_indiening">2030404150</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-12-19</item>
         <item attribuut="Datum_indiening">2003-12-03</item>
         <item attribuut="Document-id">KVR19157</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1161" allpagenumbers="1161 1162 1163" vetnummer="2030404150" code="0304tkkvr543" lopendefooter="Tweede Kamer, vergaderjaar 2003–2004, Aanhangsel" filenaam="KVR19157" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="543" onderwerp="" indiendatum="2003-12-3">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-12-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op het door de Inspectie tijdens een congres in Parijs getoonde voorbeeld van vermeende fraude bij geneesmiddelenonderzoek door een Nederlandse huisarts; namelijk het aanpassen van patiëntgegevens aan de in- en uitsluitingscriteria van verschillende onderzoeken, en het onvermeld laten van een ongewenst ernstig voorval bij een van de proefpersonen? <voetnoot nummer="1"/>
      </vraag>
      <vraag nummer="2">Bent u van mening dat de eindbeoordeling van de onderzoekspraktijken van deze huisarts bij het Openbaar Ministerie (OM) had moeten liggen en de Inspectie dus aangifte had moeten doen? Zo ja, welke stappen gaat u hiertoe alsnog ondernemen? </vraag>
      <vraag nummer="3">Is het waar dat in de huisartsinformatiesystemen veelal ontbreekt hoe veranderingen optreden, waardoor wijziging van gegevens niet kunnen worden achterhaald, en dat dit fraude in de hand zou kunnen werken? Zo ja, bent u het met de Inspectie eens dat deze systemen snel aangepast dienen te worden? Zo ja, wat gaat u hieraan doen? </vraag>
      <vraag nummer="4">Bent u het eens met het Nederlands Huisartsen Genootschap (NHG) dat in het algemeen geneesmiddelenonderzoek door huisartsen moet worden ontraden omdat er slechts weinig patiënten in aanmerking komen en de opdrachtgevers niet onafhankelijk zijn? </vraag>
      <vraag nummer="5">Deelt u de mening dat er in elk geval betere controle moet zijn op geneesmiddelenonderzoek bij huisartsen? Zo ja, bent u bereid alle onderzoek, ook fase IV onderzoek, binnen de Wet medisch-wetenschappelijk onderzoek met mensen (WMO) te laten vallen? </vraag>
      <vraag nummer="6">Is het waar dat er vergoedingen tot 1000 euro per patiënt worden afgesproken, en kunt u inzicht geven in de hoogte en het aantal vergoedingen zoals deze momenteel gebruikelijk zijn bij geneesmiddelenonderzoek door huisartsen? </vraag>
      <vraag nummer="7">Wat is uw reactie op het feit dat het OM in de zaak van dr. G. heeft vastgesteld dat Boehringer Ingelheim het zoveelste slachtoffer was van dr. G., maar dat alle betrokken farmaceutische bedrijven de zaken hebben verzwegen en hiermee dus de eigen portemonnee en reputatie voorop stellen boven het belang van de patiënten? </vraag>
      <vraag nummer="8">Bent u het eens met de stellingen van het NHG dat vergoedingen fraude in de hand werken, en dat een direct verband tussen onderzoekers/onderzoeksresultaten en winsten van het bedrijfsleven een risicofactor op zich vormen? Zo ja, bent u bereid tot het treffen van wettelijke maatregelen om deze rechtstreekse financiële banden te voorkomen? </vraag>
      <noten afkomstig="vraag">
         <noot nummer="1" datum="2003-11-26" bron="Reporter">Reporter, 26 november 2003</noot>
      </noten>
   </vragen>
   <antwoorden aantal="7">
      <antwoord nummer="1 en 2">Fraude bij geneesmiddelenonderzoek is buitengewoon kwalijk en ondermijnt het vertrouwen in de medische wetenschap en de medische ethiek. In het specifieke geval van deze huisarts moet worden opgemerkt dat het gaat om vermoedens. De eindbeoordeling voor instellen van vervolging zal altijd bij het OM liggen. De Inspectie maakt uiteraard een afweging welke zaken wel en niet aan het OM worden voorgelegd. Deze specifieke zaak is niet aan het OM voorgelegd aangezien de bewijsvoering onvoldoende was: doordat het elektronische systeem niet registreerde wanneer, door wie en waarom gegevens veranderd waren was het niet te bewijzen dat het geen vergissingen betrof. Er waren voor alle gevallen van verschillende informatie over dezelfde patiënt, door de patiënten ontlastende verklaringen ten aanzien van de huisarts opgesteld. De Inspectie heeft naar mijn mening na zorgvuldige afweging besloten deze zaak niet aan het OM voor te leggen. </antwoord>
      <antwoord nummer="3">Het is juist dat bij huisartsinformatiesystemen wijzigingen van gegevens veelal niet kunnen worden achterhaald. Dat dit zo is, hangt samen met het doel van deze systemen: het ondersteunen van de huisarts bij zijn dagelijkse praktijkvoering. Voor die ondersteuning bij de dagelijkse praktijkvoering is minder van belang dat wijzigingen niet kunnen worden achterhaald. De huisarts is daarbij zelf verantwoordelijk voor de kwaliteit van zijn registratie. De systemen zijn echter niet primair bedoeld voor daarvan afgeleide registratiedoeleinden, zoals de opname van de gegevens in onderzoeksregistraties. Het registreren ten behoeve van onderzoek vergt veelal meer nauwkeurigheid en een meer op registreren gerichte attitude dan in de huisartsenpraktijk gebruikelijk is. Vaak ontvangen aan onderzoek deelnemende huisartsen daarvoor dan ook een aparte instructie en training. Indien de gegevens in een huisartsregistratiesysteem worden gebruikt voor onderzoek, dient de uitvoerder van het onderzoek er zich van te vergewissen, dat gegevens niet op frauduleuze wijze (kunnen) worden gewijzigd. De verantwoordelijkheid voor het uitvoeren van het medisch wetenschappelijk onderzoek met proefpersonen ligt bij het onderzoeksinstituut. Wanneer een farmaceutisch bedrijf geneesmiddelenonderzoek wil uitvoeren bij huisartsen, dient dit bedrijf zich er van te vergewissen dat dit onderzoek volgens de geldende wet- en regelgeving wordt uitgevoerd. Dat geldt ook voor de registratie en archivering van onderzoeksgegevens. Ik zal de CCMO verzoeken te bezien of dit punt nadrukkelijker dan thans het geval is onderdeel kan uitmaken van de toetsing door METC’s. </antwoord>
      <antwoord nummer="4">Ik ben niet ten principale tegen geneesmiddelenonderzoek door huisartsen. De in deze vraag genoemde redenen betekenen voor mij niet dat geneesmiddelenonderzoek bij huisartsen moet worden ontraden. Dat slechts weinig patiënten in aanmerking komen betekent hooguit dat er meer huisartsen medewerking zullen moeten verlenen aan de studie. De eis van onafhankelijkheid van de opdrachtgever is niet nodig en te verstrekkend. De eis zou ertoe leiden dat een groot deel van het geneesmiddelenonderzoek onmogelijk wordt. De eis is ook niet in overeenstemming met de strekking van de Wet medisch-wetenschappelijk onderzoek met mensen (WMO) die onder meer juist in het leven is geroepen omdat sommige vormen van afhankelijkheid niet te voorkomen zijn. </antwoord>
      <antwoord nummer="5">De bevindingen van de IGZ bij de betreffende huisarts leiden de IGZ niet tot de conclusie dat hier sprake is van een dusdanig risico dat er aanleiding is om de controle te intensiveren. Als de informatiesystemen van de huisartsen beter zijn ingericht zal controle overigens wel gemakkelijker worden. Zoals ook uiteengezet tijdens de plenaire behandeling van het wetsvoorstel ter wijziging van de WMO in verband met de implementatie van de richtlijn inzake de toepassing van de goede klinische praktijken, valt sommig fase IV onderzoek al onder de WMO. Als het echter gaat om het gebruik van een geneesmiddel door patiënten die de nieuwe medicatie toch al zouden gebruiken en de onderzoeker gegevens registreert, is er geen sprake van het onderwerpen van proefpersonen aan handelingen of het opleggen aan hen van een gedragswijze. De WMO is daarom niet van toepassing. Uitbreiding van de reikwijdte naar alle soorten van fase IV onderzoek zou weliswaar betekenen dat het onderzoek tevoren wordt getoetst, maar niet ook automatisch dat de controle intensiever wordt. </antwoord>
      <antwoord nummer="6">De hoogte van de vergoeding per patiënt is afhankelijk van de hoeveelheid werk die het onderzoek voor de arts met zich brengt. Dat kan variëren van het bijhouden van enkele gegevens tot het vele malen uitvoeren van onderzoek bij de patiënt. In antwoord op vragen van het lid Kant over mogelijke rechtstreekse banden tussen een artsonderzoeker en de industrie (Aanhangsel Handelingen nr. 406, vergaderjaar 2003–2004) is aangegeven dat sinds 2002 de verplichting bestaat om aan de medisch-ethische toetsingscommissie (METC) de hoogte van deze vergoedingen te melden. Dat betekent dat deze gegevens dus in beginsel bekend zijn bij de METC’s. Het verzamelen van de gegevens om een dergelijk inzicht te verwerven vergt een zo grote tijdsinvestering dat ik mede met het oog op het daarmee gemoeide tijdsbeslag dit niet opportuun acht. </antwoord>
      <antwoord nummer="7">Het OM heeft in de zaak van dr. G. vastgesteld dat meerdere farmaceutische bedrijven hebben volstaan met meldingen aan de Inspectie, maar geen aangifte van fraude hebben gedaan bij politie of justitie. Overigens blijkt dat de toenmalige directeuren van het ziekenhuis waar dr. G. werkzaam was weinig tot geen medewerking hebben verleend aan het boven water krijgen van de feiten. Het OM en de rechtbank spreken van «doofpotmechanismen». Kennelijk wogen voor betrokkenen commerciële belangen of vrees voor aantasting van hun reputatie zwaarder dan de belangen die waren gediend met een voortvarende waarheidsvinding. Los van juridische aspecten vind ik dat betrokken partijen ook een maatschappelijke verantwoordelijkheid hebben op dit punt. Sinds mei 1994 moet bij geneesmiddelenonderzoek rekening worden gehouden met het richtsnoer «Good clinical practice voor proeven met geneesmiddelen in de Europese Gemeenschap». Daarnaast werd in 1998 de Wet Medisch-wetenschappelijk onderzoek met mensen van kracht. De wijziging van deze wet, die onlangs door uw Kamer is besproken, verscherpt onder meer de eisen die aan vergoedingen voor werkzaamheden in verband met onderzoek worden gesteld. </antwoord>
      <antwoord nummer="8">Exorbitante vergoedingen kunnen fraude in de hand werken. Daarom is het een goede zaak dat al bijna twee jaar leden de Centrale Commissie Mensgebonden Onderzoek (CCMO) het algemeen beoordelings- en registratieformulier (ABR-formulier) heeft vastgesteld waarin moet worden aangegeven hoe hoog het honorarium is voor de artsonderzoeker. In het wetsvoorstel ter wijziging van de WMO in verband met de implementatie van de richtlijn inzake de toepassing van de goede klinische praktijken is aan de toetsingscriteria een criterium toegevoegd zodat beoordeeld moet worden of de vergoeding in redelijke verhouding staat tot de aard, de omvang en het doel van het wetenschappelijk onderzoek. Zoals ook aangegeven bij de plenaire behandeling van dit wetsvoorstel vind ik verdere wettelijke maatregelen niet nodig. </antwoord>
      <noten afkomstig="antwoord"/>
   </antwoorden>
</kvr>
