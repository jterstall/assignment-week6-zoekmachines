<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers voor Vreemdelingenzaken en Integratie en van Volksgezondheid, Welzijn en Sport over posttraumatische stressstoornissen bij asielzoekers. (Ingezonden 18 juli 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23918
</item>
         <item attribuut="Inhoud">Vragen naar aanleiding van dossiers van een aantal asielzoekers die medische zorg nodig hebben in verband met posttraumatische stressstoornissen.</item>
         <item attribuut="Rubriek">Gezondheidszorg (Maatschappelijke gezondheidszorg) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Vluchtelingen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 19, Tweede Kamer</item>
         <item attribuut="Vraagnr_bij_indiening">2040518420</item>
         <item attribuut="Afkomstig_van">Vreemdelingenzaken en Integratie (VI) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-09-23</item>
         <item attribuut="Datum_indiening">2005-07-18</item>
         <item attribuut="Document-id">KVR23918</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="39" allpagenumbers="39 40 41" vetnummer="2040518420" code="0405tkkvr19" lopendefooter="Tweede Kamer, vergaderjaar 2005–2006, Aanhangsel" filenaam="KVR23918" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="19" onderwerp="" indiendatum="2005-07-18">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers voor Vreemdelingenzaken en Integratie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="23 september 2005), zie ook Aanhangsel Handelingen nr. 2154, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u de dossiers van een aantal asielzoekers die medische zorg behoeven in verband met posttraumatische stressstoornissen? </vraag>
      <vraag nummer="2">Kunt u aangeven op welke wijze bij asielzoekers geconstateerde posttraumatische stressstoornissen meegewogen worden in de asielprocedure? </vraag>
      <vraag nummer="3">Kunt u, aan de hand van de op dit moment bestaande medische kennis over posttraumatische stressstoornissen, aangeven hoe dergelijke stoornissen ontstaan? Hoe worden posttraumatische stressstoornissen doorgaans geconstateerd? Bestaat naar de huidige medische maatstaven het risico dat dergelijke stoornissen gesimuleerd kunnen worden? </vraag>
      <vraag nummer="4">Kunt u aangeven op welke wijze posttraumatische stressstoornissen bij reguliere patiënten worden behandeld? In welke zin wijkt de behandeling van deze stoornissen bij asielzoekers af van de behandeling bij reguliere patiënten? </vraag>
      <vraag nummer="5">Is het waar dat het voor de succesvolle behandeling van posttraumatische stressstoornissen noodzakelijk is om patiënten in een veilige en vertrouwde omgeving te behandelen? Zo ja, vergt dit niet dat aan asielzoekers waarbij een posttraumatische stressstoornis wordt geconstateerd verblijf in Nederland moet worden toegestaan voor medische behandeling? Zo neen, waarom niet? </vraag>
      <vraag nummer="6">Kunt u aangeven welke herkomstlanden niet over de voor de behandeling van posttraumatische stressstoornissen noodzakelijke medische zorg beschikken? Kunt u voor de overige herkomstlanden instaan voor de feitelijke beschikbaarheid van de specifieke medische zorg die de in vraag 1. genoemde personen behoeven? Zo neen, bent u dan bereid om gebruik te maken van uw afwijkingsbevoegdheden en deze personen in het bezit te stellen van een verblijfsvergunning voor de duur van hun medische behandeling? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het vreemdelingenbeleid (Vreemdelingencirculaire 2000 paragraaf C1/4.4.2) is aangegeven dat bepaalde, limitatief opgesomde, gebeurtenissen als zodanig traumatiserend worden opgevat, dat van de vreemdeling niet gevergd kan worden terug te keren naar het land van herkomst. Om in aanmerking te komen voor een verblijfsvergunning op grond van het traumatabeleid moet er wel sprake zijn van een geloofwaardig asielrelaas. Het is niet vereist dat de vreemdeling een medische verklaring overlegt om te «bewijzen» dat hij of zij getraumatiseerd is. Er wordt aangenomen dat de vreemdeling in die gevallen getraumatiseerd is. Het enkele gegeven echter, dat een arts vaststelt dat de vreemdeling lijdt aan een posttraumatische stressstoornis, maakt evenwel niet dat daarmee wordt voldaan aan het traumatabeleid. De stoornis kan veroorzaakt zijn door gebeurtenissen die niet in de limitatieve opsomming zijn opgenomen, of door anderen dan de in het beleid genoemde (semi-)overheidsfunctionarissen. Voor het overige verwijs ik naar mijn brief van 25 februari 2005 (weergegeven in het verslag van de vaste kamercommissie, vergaderjaar 2004–2005, 19 637, nr. 903). </antwoord>
      <antwoord nummer="3" voetnoot="1">Het ondervinden of het getuige geweest zijn van of geconfronteerd geweest zijn met één of meer traumatische gebeurtenissen die een feitelijke of dreigende dood of een ernstige verwonding met zich meebracht, of die een bedreiging vormde voor de fysieke integriteit van betrokkenen of van anderen, zal leiden tot reacties zoals onder meer intense angst, hulpeloosheid of afschuw. Hierdoor vindt een proces van traumatisering plaats: de emotionele en fysieke processen en uitingen daarvan die plaatsvinden tijdens de traumatische ervaring en tot lange tijd daarna, hetgeen kan resulteren in verwerking of stagnerende verwerking (en alle gradaties die hiertussen zitten). Als er geen adequate verwerking optreedt is een van de mogelijke uitkomsten een posttraumatische stressstoornis. Daarnaast is het ook mogelijk dat er andere ziektebeelden optreden zoals bijvoorbeeld een angststoornis, slaapstoornis en een depressieve stoornis. Posttraumatische stressstoornissen komen niet alleen voor onder asielzoekers. Ook in Nederland vinden traumatische gebeurtenissen plaats, voorbeelden hiervan zijn o.m. de vliegtuigramp in de Bijlmermeer en de vuurwerkramp in Enschede. Daarnaast komt het ook voor bij Nederlandse veteranen die tijdens internationale missies in het buitenland hebben gediend. Bij een deel van de getraumatiseerden heeft dit geleid tot een posttraumatische stressstoornis. Of een traumatische gebeurtenis leidt tot een posttraumatische stressstoornis hangt onder andere af van genetische factoren, persoonlijke omstandigheden en sociale factoren. De constatering dat er mogelijk sprake is van een posttraumatische stressstoornis kan geschieden door een ieder die in aanraking komt met iemand die getuige is geweest van een trauma en er sinds het trauma de nodige tijd is verstreken. De belangrijkste kenmerken van een PTSS zijn voortdurende herbeleven van het trauma (intrusieve herinneringen, flash backs en nachtmerries), vermijding van herinneringen aan het trauma (personen, plaatsen, gesprek), afvlakking van emotionele respons en chronische verhoogde prikkelbaarheid, waaronder slaapstoornissen en slechte concentratie en verhoogde waakzaamheid voor gevaar. De diagnose posttraumatische stressstoornis dient te worden gesteld door professionals. Binnen de beroepsgroep wordt gebruik gemaakt van de criteria van de Diagnostic and Statistical Manual of Mental Disorders 4 th edition. <voetnoot nummer="1"/>Daarin is de Posttraumatische stressstoornis opgenomen onder code 309.81. (zie voor volledige tekst de bijlage blz 256 e.v.). Het risico dat een posttraumatische stressstoornis gesimuleerd wordt, kan niet worden uitgesloten. Echter dit is in de literatuur wel beschreven bij veteranen maar niet bij vluchtelingen of asielzoekers. De DSM-IV kent overigens ook een zogenaamde V-code voor simulatie (V65.2, blz. 360). In het geval van verdenking van een dergelijke situatie is het raadzaam om een deskundige te verzoeken, om conform het Istanbul Protocol te rapporteren. Ook kan in geval van twijfel door de professionals in het veld gebruik gemaakt worden van de behandelexpertise op dit gebied (Centrum 45 de Vonk, Gelderse Roos afdeling de Phoenix), zo nodig met behulp van klinische observatie. </antwoord>
      <antwoord nummer="4">De behandeling bij reguliere patiënten bestaat uit het aangaan van een individuele behandeling met een patiënt waarbij een posttraumatische stressstoornis is gediagnosticeerd. Een behandeling zal bij elke patiënt gericht zijn op het herstel van de situatie zoals deze voor de traumatisering aanwezig was. Bij PTSD is er bijna altijd sprake van co-morbiditeit. Samen met de patiënt zal de behandelaar een behandelplan opstellen conform de WGBO. Hierbij zal vaak eerst gewerkt worden aan symptomen/klachten die het meest (storend) aanwezig zijn zoals bijvoorbeeld extreme angst, nachtmerries. Bij elke patiënt zal er, meestal op basis van een intake, beoordeeld worden welke type zorg waar geïndiceerd is (poliklinisch, dagbehandeling, klinische opname). De vormen van de aangeboden therapie zijn deels afhankelijk van welke therapievormen er door de (regionale) GGZ-instelling in welk programma worden aangeboden én welke therapievorm(en) gezien de diagnose(n) gepast is/zijn. Over het algemeen zal de behandeling bestaan uit een combinatie van farmacotherapie en psychotherapie. Voor een succesvolle behandeling is het noodzakelijk dat er de mogelijkheid bestaat om multidisciplinair te werken. Voor een doeltreffende en doelmatige behandeling van bijvoorbeeld een PTSD als gevolg van (seksueel) geweld is een link met de politie en maatschappelijk werk noodzakelijk. De vormen van psychotherapie variëren van een (onder)steunende behandeling met ruime aandacht voor psycho-educatie, cognitieve gedragstherapie (o.m. gericht op het aanleren van effectievere copingsstrategieën), eye movement desensitization reprocessing (EMDR), psychotherapie (individueel of als groepsbehandeling), vaktherapie, getuigenismethode, systeemtherapie. De verschillen in behandeling tussen reguliere patiënten en asielzoekers is over het algemeen dat de reguliere patiënten een grotere keuze in behandelingsopties hebben, doordat zij niet altijd gebonden zijn aan een bepaalde regio. Daarnaast is er bij reguliere patiënten vaak sprake van één traumatische gebeurtenis, terwijl er bij asielzoekers vaak meerdere traumatische gebeurtenissen hebben plaatsgevonden. Hier wordt ook wel het onderscheid gemaakt tussen type I (bijvoorbeeld een ernstig auto-ongeluk hebben meegemaakt) versus type II (langdurig verblijf in concentratiekamp). Daarnaast is het zo dat het cultuurverschil dat bestaat tussen behandelaar en asielzoeker vanzelfsprekend groter is in vergelijking tot het verschil tussen behandelaar en een reguliere patiënt. Oòk is het sociale steunsysteem van een asielzoeker in het algemeen veel beperkter dan van een reguliere patiënt. Tot slot vindt er volgens de literatuur tijdens de asielprocedure, zowel in als buiten de zorg, frequent opnieuw traumatisering plaats. </antwoord>
      <antwoord nummer="5">Ja, het is waar dat er voor een effectieve behandeling veiligheid en vertrouwen moeten zijn. Dit geldt zowel voor reguliere patiënten als ook voor asielzoekers met een posttraumatische stressstoornis. Bij ernstig getraumatiseerden is het aangaan van een vertrouwensrelatie een van de eerste stappen in die behandeling. Als er tijdens de behandeling een voortdurende dreiging is, zal dit een (ver)storende invloed hebben op de therapie en het beloop van de aandoening. Verder is het van essentieel belang dat een aangevangen behandeling volgens de regelen der kunst kan worden overgedragen, dan wel kan worden afgerond. In de huidige situatie is het zo, dat een behandelrelatie met een asielzoeker zonder enige aankondiging vooraf wordt beëindigd, doordat de asielzoeker wordt overgeplaatst naar een andere opvanglocatie. Hierdoor vindt er onnodig opnieuw een (ernstig) traumatiserende gebeurtenis plaats. Bij het toestaan van een verblijf aan een asielzoeker die een trauma heeft meegemaakt, biedt de Vw 2000 voldoende gronden tot die feitelijke toelating. Als de asielzoeker een PTSD heeft ontwikkeld ten gevolge van trauma(ta) en daarvoor alhier in behandeling is genomen verdient het de voorkeur dat de behandeling alhier door dezelfde behandelaar(s) wordt afgerond. Mochten er dringende redenen zijn om de behandeling toch over te dragen, dan dient a) er voldoende tijd te worden gereserveerd om zorgvuldig afscheid te kunnen nemen teneinde re-traumatisering te voorkomen b) de behandeling zorgvuldig overgedragen te worden. Deze overdracht kan naar een nieuwe behandelaar in Nederland of er buiten, mits aldaar gelijkwaardige zorg geleverd kan worden die bereikbaar en beschikbaar is voor de patiënt, er vanuit gaande dat de behandelaar de zorg voor de patiënt wil overnemen. </antwoord>
      <antwoord nummer="6">Er wordt noch door het Bureau Medische Advisering noch door de Immigratie- en Naturalisatiedienst (IND) een lijst bijgehouden van landen waar de behandeling van posttraumatische stressstoornissen al dan niet kan plaatsvinden. Asielzoekers kunnen uit ongeveer alle landen ter wereld komen, en de aantallen verschillen per land en per periode. Bovendien staat het niet vast dat ieder land asielzoekers met een posttraumatische stressstoornis genereert. Van belang is dat elke aanvraag individueel wordt getoetst. Daarbij wordt dus ook van geval tot geval informatie opgevraagd ten aanzien van het specifieke ziektebeeld van de betrokken vreemdeling. De arts van het Bureau Medische Advisering zal aan de hand van die informatie en op basis van de informatie die zij uit de diverse bronnen ontvang – zoals SOS International – in het advies aangeven of de behandeling in het land van herkomst beschikbaar is. Wat betreft het onderdeel van uw vraag omtrent de feitelijke toegankelijkheid van de medische zorg, verwijs ik naar mijn antwoord op de vragen van 21juli 2005, nr. 2040518660. Daarin ben ik uitvoerig ingegaan op dit onderwerp. Ik zie derhalve geen aanleiding om toezeggingen te doen omtrent het gebruik van mijn afwijkingsbevoegdheden. Opmerking verdient hierbij evenwel dat het indienen van een reguliere aanvragen voor het ondergaan van medische behandeling met zich brengt dat betrokkenen tijdens die procedure rechtmatig verblijf in Nederland hebben en dat zij daardoor, in ieder geval hangende de procedure, niet worden uitgezet. Voorts kunnen vreemdelingen bij een eventuele uitzetting een beroep doen op artikel 64 van de Vreemdelingenwet 2000, indien zij van mening zijn dat de uitzetting vanwege hun gezondheidstoestand achterwege dient te blijven. Bij een geslaagd beroep op deze bepaling zal aan hen de nodige medische zorg worden geboden. Indien en voorzover de door u genoemde vreemdelingen een aanvraag voor een verblijfsvergunning voor medische behandeling hebben ingediend, zullen die aanvragen op de gebruikelijke wijze worden afgedaan. </antwoord>
      <noten afkomstig="antwoord">
         <noot nummer="1">Zie beknopte handleiding bij de Diagnostische criteria van de DSM IV van de American Psychiatric Asociation</noot>
      </noten>
   </antwoorden>
</kvr>
