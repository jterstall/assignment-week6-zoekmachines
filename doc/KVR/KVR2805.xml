<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over winkels in moskeeën zonder vestigingsvergunning. (Ingezonden 12 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2805
</item>
         <item attribuut="Inhoud">Vragen over o.a. de afdracht van BTW en lasten voor de sociale verzekering, controle van deze illegale winkels door de Keuringsdienst van Waren, het naast zich neerleggen van de procesverbalen van de Economische Ordenings Recherche door het Openbaar Ministerie en de gevolgen voor het vestigingsbeleid van de gemeenten.</item>
         <item attribuut="Rubriek">Bedrijfsleven en industrie (Midden- en kleinbedrijf) Bedrijfsleven en industrie (Vestigingsbeleid) Handel en economie (Binnenlandse handel)</item>
         <item attribuut="Trefwoorden">Vestigingsbeleid Winkels</item>
         <item attribuut="Vindplaats">Kamervragen met antwoord 1995-1996, nr. 854, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1996-03-27</item>
         <item attribuut="Datum_indiening">1996-02-12</item>
         <item attribuut="Document-id">KVR2805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1731" allpagenumbers="1731 1732" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="854" onderwerp="" indiendatum="1996-02-12">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="27 maart 1996), zie ook Aanhangsel Handelingen nr. 720, vergaderjaar 1995–1996">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Justitie en de staatssecretaris van Financie¨n</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van winkels in moskeee¨n welke geen vestigingsvergunning hebben noch willen aanvragen? <voetnoot nummer="1"/>
      </vraag>
      <vraag nummer="2">In hoeverre heeft dit gevolgen voor het vestigingsbeleid van de gemeenten? </vraag>
      <vraag nummer="3">Waarom heeft het Openbaar Ministerie de procesverbalen van de Economische Ordenings Recherche ten aanzien van de winkels in moskeee¨n naast zich neergelegd? </vraag>
      <vraag nummer="4">Worden deze illegale winkels gecontroleerd door de Keuringsdienst van Waren? </vraag>
      <vraag nummer="5">Dragen deze «moskee-winkels» BTW en lasten voor de sociale verzekering af? </vraag>
      <vraag nummer="6">Worden deze winkels gecontroleerd door de Economische Controle Dienst, onder andere op het houden van de winkelsluitingswet of, per 1 april, winkeltijdenwet? </vraag>
      <vraag nummer="7">Indien er sprake is van gedoogbeleid, veroorzaakt dit dan oneerlijke concurrentie, met name ten opzichte van de legale «allochtone» winkels? </vraag>
      <vraag nummer="8">Ziet u reden om maatregelen te nemen ter zake? </vraag>
      <noten afkomstig="vraag">
         <noot nummer="1" datum="1996-02-9" bron="Nederlands Dagblad,">Nederlands Dagblad,, 9 februari 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik heb kennis genomen van de desbetreffende perspublikatie. </antwoord>
      <antwoord nummer="2">Voor het vestigingsbeleid van de gemeenten heeft dit geen gevolgen, in zoverre dat gemeenten geen vestigingsbeleid voeren in de zin van de Vestigingswet Bedrijven 1954. Ingevolge deze wet is het vestigingsbeleid centraal gereguleerd. Los hiervan kunnen gemeenten wel een vestigingsbeleid voeren in het kader van de ruimtelijke ordening, met als belangrijk instrument het bestemmingsplan. De in het persbericht gesignaleerde situatie heeft daarvoor echter evenmin specifieke gevolgen. </antwoord>
      <antwoord nummer="3">De Economische Controledienst heeft in april 1993 besloten om – in reactie op beleidsvoornemens inzake vereenvoudiging en handhaving van de vestigingswetgeving – geen controle- en opsporingsactiviteiten meer te verrichten ten aanzien van de vestigingswetgeving. Sindsdien is de handhaving van die wetgeving beperkt tot de mogelijkheid voor belanghebbenden om privaatrechtelijke (groeps)acties in te stellen. Een en ander geldt uiteraard voor «autochtone» winkels, «allochtone» winkels en ook voor winkels in moskeee¨n. Uit informatie van het College van Procureurs-Generaal is dan ook gebleken dat in Haarlem (het parket dat kennelijk in de kamervragen wordt bedoeld) de afgelopen jaren geen processen-verbaal van de Economische Controledienst zijn binnengekomen van winkels in moskeee¨n zonder vestigingsvergunning. </antwoord>
      <antwoord nummer="4">Voorzover het bestaan van deze winkels bij de Hoofdinspectie voor de Gezondheidszorg bekend is, worden zij door de inspectie gecontroleerd. Gelet op de specifieke plaats van vestiging van deze winkels in of nabij moskeee¨n, zijn in de praktijk de mogelijkheden om dergelijke winkels te controleren beperkter dan het geval is bij legaal gevestigde allochtone winkels. Daarbij komt dat, indien er geen voldoende duidelijke aanwijzingen zijn dat er in moskeee¨n waren verhandeld worden, de controle-ambtenaar de toegang geweigerd kan worden in verband met de religieuze beslotenheid van de moskee. Gezien de beslotenheid die dergelijke winkels kunnen hebben, houdt de inspectie daarmee rekening bij de toepassing van de voorschriften van de Warenwet. </antwoord>
      <antwoord nummer="5">De exploitanten van winkels, kapperszaken e.d. in moskeee¨n zijn, evenals exploitanten van andere, elders gevestigde winkels, zaken e.d. ter zake van de leveringen en diensten die zij verrichten BTW verschuldigd. Die BTW moeten de betrokken exploitanten, onder aftrek van de aan hen in rekening gebrachte BTW, op aangifte voldoen. Indien blijkt dat ten onrechte geen BTW is afgedragen, zal dit op de gebruikelijke wijze worden gecorrigeerd. Uit informatie van de bedrijfsverenigingen blijkt dat er moskeee¨n als werkgever zijn ingeschreven. In het algemeen gaat het bij verplicht verzekerd personeel om docenten. Het is echter goed mogelijk dat genoemde bedrijven binnen een moskee door bijvoorbeeld zelfstandigen zonder personeel worden gee¨xploiteerd; de verplichte verzekering voor de werknemersverzekeringen speelt dan geen rol. Wanneer er meer concrete signalen zijn van een winkel in een specifieke moskee, bijvoorbeeld een aanvraag om een uitkering van een medewerker van een moskeewinkel, zal de bedrijfsvereniging zoals gebruikelijk een nader onderzoek instellen. </antwoord>
      <antwoord nummer="6">De Winkelsluitingswet (en de ontwerp-Winkeltijdenwet) is van toepassing op alle vormen van het te koop aanbieden en verkopen van goederen in winkels. De wet geldt dus ook voor winkels in moskeee¨n. De wet bevat evenwel ook een bepaling op grond waarvan burgemeester en wethouders op verzoek een ontheffing verlenen van de verplichte zondagssluiting. Dit verzoek kan worden gedaan door de eigenaar of de beheerder van een winkel, die te kennen geeft tot een kerkgenootschap te behoren, waar de wekelijkse rustdag op een andere dag dan de zondag wordt gehouden. Winkels in moskeee¨n, waarin de verkoop veelal gerelateerd is aan de Islamitische godsdienst, beschikken dikwijls over een dergelijke ontheffing. Daarnaast geldt op grond van de wet een vrijstelling voor de verkoop van brood en gebak, die in het bijzonder is bestemd voor hen die zich aan de Ramadan houden; die vrijstelling geldt gedurende de Ramadan, vanaf twee uur voor zonsondergang tot zonsondergang. De handhaving van de Winkelsluitingswet is in eerste instantie in handen van de politie. Slechts bij excessieve overtredingen vervult de Economische Controledienst een actieve rol. Uit respect voor de uitoefening van de gebedsdiensten in moskeee¨n wordt, waar mogelijk, terughoudendheid betracht bij de feitelijke controle op de naleving van de Winkelsluitingswet. </antwoord>
      <antwoord nummer="7 en 8">Uit de antwoorden op de voorafgaande vragen blijkt dat er geen sprake is van een gedoogbeleid. In de praktijk leggen de controlerende instanties een zekere terughoudendheid aan de dag jegens religieuze instanties zoals een moskee. Dit geldt er echter niet toe dat daardoor in betekenende mate oneerlijke concurrentie zou worden veroorzaakt. Ik zie voorshands derhalve geen reden maatregel ter zake te nemen. </antwoord>
      <noten afkomstig="antwoord"/>
   </antwoorden>
</kvr>
