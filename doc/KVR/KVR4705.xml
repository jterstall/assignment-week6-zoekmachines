<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over de sluiting van een coffeeshop in Maarssen. (Ingezonden 14 maart 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4705
</item>
         <item attribuut="Inhoud">Inzake de uitspraak van de arrondissementsrechtbank te Utrecht, houdende vernietiging van het besluit van de burgemeester van Maarssen tot sluiting van een coffeeshop.</item>
         <item attribuut="Rubriek">Criminaliteit en openbare orde (Drugsbestrijding) Staats- en bestuursrecht (Gemeenten)</item>
         <item attribuut="Trefwoorden">Drugsbestrijding Gemeenten Softdrugs</item>
         <item attribuut="Vindplaats">Kamervragen met antwoord 1996-1997, nr. 1014, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1997-04-08</item>
         <item attribuut="Datum_indiening">1997-03-14</item>
         <item attribuut="Document-id">KVR4705</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2073" allpagenumbers="2073 2074" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1014" onderwerp="" indiendatum="1997-03-14">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="1997-04-8">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kent u de uitspraak van de arrondissementsrechtbank te Utrecht, van 12 december 1996 (registratienummer, «95/3581 Handha»), houdende vernietiging van het besluit van de burgemeester van de gemeente Maarssen tot sluiting van een coffeeshop? </vraag>
      <vraag nummer="2">Bent u ervan op de hoogte dat de gemeente Maarssen heeft gekozen voor de nuloptie voor coffeeshops? </vraag>
      <vraag nummer="3" voetnoot="1">Herinnert u zich uw uitspraak dat het voor gemeenten mogelijk moet zijn om te kiezen voor de nuloptie voor coffeeshops? <voetnoot nummer="1"/>
      </vraag>
      <vraag nummer="4">Hoe beoordeelt u de rechterlijke beslissing, tegen de achtergrond van uw in vraag 3 genoemde uitspraak? </vraag>
      <vraag nummer="5">Bent u ervan op de hoogte dat steeds meer kleine en middelgrote gemeenten worden benaderd met een verzoek tot vestiging van een coffeeshop? </vraag>
      <vraag nummer="6">Zijn die gemeenten naar uw mening voldoende op de hoogte van de mogelijkheden om de vestiging van een coffeeshop tegen te gaan? </vraag>
      <vraag nummer="7">Kunt u zo concreet mogelijk aangeven onder welke omstandigheden, voorwaarden, criteria enzovoorts, een gemeentelijke nuloptie voor coffeeshops mogelijk is? </vraag>
      <noten afkomstig="vraag">
         <noot nummer="1">Zie verslag nota-overleg van 21 maart 1996 over de nota Drugsbeleid kamerstuk 24 077, nr. 35, blz. 77 en 78</noot>
      </noten>
   </vragen>
   <antwoorden aantal="5">
      <antwoord nummer="1 en 2">Ja. </antwoord>
      <antwoord nummer="3 en 4" voetnoot="1 2">Ja. De keuze om al dan niet een nuloptie door te voeren binnen een gemeente is al aan de orde gekomen in de nota «Het Nederlandse drugbeleid; continuïteit en verandering», van september 1995 <voetnoot nummer="1"/>en later door mij genoemd tijdens onder meer het nota-overleg naar aanleiding van de drugnota <voetnoot nummer="2"/>. In casu heeft de rechtbank te Utrecht aangegeven dat het door de gemeente Maarssen gehanteerde instrumentarium niet kon leiden tot sluiting van de onderhavige coffeeshop. Dit laat mijns inziens onverlet dat in bepaalde situaties met een juiste toepassing van het bestuurlijke en juridische instrumentarium en in nauw overleg met de partners binnen het lokale driehoeksoverleg een nuloptiebeleid gevoerd en bereikt kan worden. </antwoord>
      <antwoord nummer="5">Het aantal van dergelijke verzoeken tot vestiging van coffeeshops is mij niet bekend. Uit het onderzoek «Quick Scan; Ontwikkeling in aantal coffeeshops in Nederland», van december 1996 uitgevoerd door het bureau Intraval dat u als bijlage hierbij aantreft, blijkt evenwel dat het gemiddelde aantal gevestigde coffeeshops in kleine gemeenten (tot 20 000 inwoners) eind 1996 niet was gestegen ten opzichte van begin 1995. Voor de middelgrote gemeenten (tussen 20 000 en 50 000 inwoners) geldt dat het gemiddeld aantal coffeeshops eind 1996 (1,4) slechts licht gestegen is ten opzichte van begin 1995 (1,1). Het totale aantal coffeeshops in Nederland is in 1996 ten opzichte van 1995 gedaald van 1460 naar 1293. </antwoord>
      <antwoord nummer="6">Ten behoeve van lokale autoriteiten en ter verduidelijking van de toepassingsmogelijkheden van de bestaande wet- en regelgeving zijn verscheidene publicaties verschenen. Gedoeld wordt op het rapport van de werkgroep «Drugs en overlast» onder leiding van mr. P. H. A. J. Cremers (februari 1993), het rapport «Drugbeleid, met name ten aanzien van de coffeeshops», van de Vereniging van Nederlandse Gemeenten (januari 1994) en het rapport «Wapenen tegen drugsoverlast; een onderzoek naar het bestuurlijk-juridisch instrumentarium» uit 1996. Daarnaast is inmiddels conform het beleidsvoornemen in de drugnota een Steun- en informatiepunt drugs en veiligheid ingericht, waarin door alle betrokken autoriteiten op dit gebied wordt geparticipeerd. De taak van dit punt is onder meer ondersteuning te bieden aan lokale autoriteiten bij het hanteren van een combinatie van bestuurlijke en strafrechtelijke middelen ter regulering van de coffeeshops. </antwoord>
      <antwoord nummer="7">Op basis van autonome verordening(sbepaling)en kunnen gemeenten vergunningen eisen voor het exploiteren van horecagelegenheden, waaronder ook coffeeshops worden verstaan. De instelling van een vergunningstelsel geschiedt met het oog op het belang van de openbare orde en het woon- en leefklimaat. Daarnaast kunnen gemeenten op basis van het openbareorde-instrumentarium (artt. 172 en 174 Gemeentewet en de Algemene Plaatselijke Verordening) en op basis hiervan geformuleerd en kenbaar gemaakt gemeentelijk beleid, coffeeshops sluiten. Dit impliceert dat thans alleen in de gevallen waarin sprake is van verstoring van de openbare orde of aantasting van het woon- en leefklimaat in de omgeving, weigering van de vergunning of sluiting van de coffeeshop mogelijk is. Zoals uit de onderhavige uitspraak van de rechtbank te Utrecht en tal van andere uitspraken blijkt, impliceert de reikwijdte van het autonome gemeentelijke bestuurlijk-juridische instrumentarium, dat het enkele feit dat de Opiumwet wordt overtreden niet rechtstreeks de bevoegdheid schept om een coffeeshop te sluiten. Bij de ontwikkeling van een lokaal drugbeleid gelden de volgende uitgangspunten: – het beleid wordt vastgesteld/afgestemd in de lokale driehoek; – de uitgangspunten van het Nederlandse drugbeleid in het algemeen en het uitgangspunt van de scheiding der markten in het bijzonder, vormen de randvoorwaarden van het lokale drugbeleid. Bij de afweging van de uitgangspunten van het landelijke drugbeleid ten opzichte van de lokale situatie door de lokale autoriteiten kunnen zich omstandigheden voordoen die leiden tot de conclusie dat het voor de betreffende gemeente geboden is het beleid te richten op het weren van coffeeshops. Onder meer in de uitspraken van de afdeling bestuursrechtspraak van de Raad van State (gemeente Hulst), van de president van de rechtbank te Utrecht van 28 mei 1996 (gemeente IJsselstein) en van de president van de rechtbank te Den Haag van 1 augustus jl. (gemeente Naaldwijk) is overwogen dat het voeren van een dergelijk beleid niet op voorhand onredelijk te achten is. Uit de genoemde uitspraken kunnen de randvoorwaarden worden gedestilleerd om een nuloptiebeleid tot uitvoering te brengen. In de casus van de gemeente Hulst handelde het om een situatie waarin geen lokale markt voor softdrugs aanwezig was, de aanwezigheid van coffeeshops een grote stroom van drugstoeristen aantrok en ook overigens de gemeente veel overlast ondervond van toerisme als gevolg van de aanwezigheid van diverse seksinrichtingen. Onder deze omstandigheden was naar het oordeel van de afdeling bestuursrechtspraak van de Raad van State genoegzaam aangetoond dat als gevolg van de aanwezigheid van coffeeshops de openbare orde werd verstoord. In de zaak van de gemeente IJsselstein ontbrak een grensoverschrijdende dimensie en bestond ook overigens geen aantoonbare overlast. Om die reden was er geen sprake van verstoring van de openbare orde of aantasting van het woon- en leefklimaat. Ook in de casus van de gemeente Naaldwijk achtte de rechtbank een verstoring van de openbare orde niet aanwezig. De president van de rechtbank heeft in laatstgenoemd geval nog expliciet aangegeven dat de gemeente bij het gevoerde beleid verplicht is inzicht te geven in de gehanteerde motieven. Tevens bestaat de verplichting tot het in een concreet geval toetsen of de woon- en leefsituatie en/of de openbare orde op ontoelaatbare wijze nadelig wordt beïnvloed door de aanwezigheid van de coffeeshop. Als randvoorwaarde voor het instellen van een nuloptie geldt tevens dat door de lokale autoriteiten rekening gehouden dient te worden met de lokale situatie en mogelijke verplaatsingseffecten. Naast bovengenoemde voorwaarden gelden de criteria zoals geformuleerd in de richtlijnen van het openbaar ministerie voor het opsporings- en strafvorderingsbeleid inzake strafbare feiten van de Opiumwet, in werking getreden op 1 oktober 1996. Indien door de partners in het driehoeksoverleg is gekozen voor de nuloptie zal door het openbaar ministerie strafrechtelijk worden opgetreden tegen de eigenaar of houder van de aanwezige coffeeshop, ook indien zij zich overigens aan de richtlijnen houden. Om het strafrechtelijke en bestuursrechtelijke instrumentarium meer op elkaar aan te laten sluiten zal de regering op korte termijn bij uw Kamer het wetsvoorstel bestuurlijke handhaving Opiumwet («Damocles») indienen. Dit wetsvoorstel maakt het mogelijk om coffeeshops en andere voor het publiek toegankelijke lokalen en de daarbij behorende erven te sluiten in situaties waarin geen overlast wordt veroorzaakt. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 077" documentnummer="3">Kamerstuk 24 077, nr. 3</noot>
         <noot nummer="2" documenttype="Kamerstuk" kamerstuk-id="24 077 nrs. 34 en 35">Kamerstuk 24 077 nrs. 34 en 35</noot>
      </noten>
   </antwoorden>
</kvr>
