<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de prijs van het rijbewijs. (Ingezonden 19 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17725
</item>
         <item attribuut="Rubriek">Verkeer, vervoer en waterstaat (Verkeersveiligheid)</item>
         <item attribuut="Trefwoorden">Rijbewijzen Verkeersveiligheid</item>
         <item attribuut="Vindplaats">Kamervragen met antwoord 2002-2003, nr. 1234, Tweede Kamer</item>
         <item attribuut="Vraagnr_bij_indiening">2020309010</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-05-09</item>
         <item attribuut="Datum_indiening">2003-03-19</item>
         <item attribuut="Document-id">KVR17725</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2573" allpagenumbers="2573 2574" vetnummer="2020309010" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17725" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1234" onderwerp="" indiendatum="2003-03-19">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="9 mei 2003), zie ook Aanhangsel Handelingen nr. 1101, vergaderjaar 2002–2003">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">In hoeverre is de invoering van de Rijopleiding In Stappen een landelijke proef, zoals u in uw voorgaande antwoorden aangaf? <voetnoot nummer="1"/>Staan de kosten die de rijschoolhouders moeten maken wel in relatie tot de mogelijke tijdelijkheid ervan? Wanneer wordt de RIS geëvalueerd? </vraag>
      <vraag nummer="2">Hoe verhoudt zich de vrijblijvendheid van de overgang tot de RIS in relatie tot de mogelijke reclame die het exameninstituut CBR hiervoor gaat maken? Kunt u uitsluiten dat rijschoolhouders min of meer gedwongen worden tot het aanbieden van de RIS om hun marktpositie te behouden? Is het CBR volgens u gerechtigd reclame te maken voor de RIS? Kunt u uw antwoord toelichten? </vraag>
      <vraag nummer="3">Kunt u aangeven wat de gevolgen van de invoering van de RIS zullen zijn op de rij-instructeurs die in deeltijd werken, aangezien zij een langere periode nodig hebben om de kosten af te schrijven? Kunt u uw antwoord toelichten? </vraag>
      <vraag nummer="4">Wat zijn precies de verschillen tussen de RIS en het stappenplan volgens de ANWB-leskaart, waarbij ook al sprake is van tussentijdse toetsing? Vindt u deze verschillen voldoende om de enorme investeringen voor rijschoolhouders, en de hogere prijs voor de cliënten, te verklaren? Kunnen de beoogde effecten ook bereikt worden door bredere toepassing van de ANWB-leskaart? </vraag>
      <vraag nummer="5">Wat zijn voor u de redenen om de RIS in te gaan voeren? Kunt u hierbij aangeven wat de effecten op de verkeersveiligheid zullen zijn en wat voor doelen u hierbij nastreeft? </vraag>
      <vraag nummer="6">In hoeverre zal de invoering van een minimum en maximum rijlesprijs bijdragen aan de verbetering van de kwaliteit van de rijlessen, zodat er meer op kwaliteit geconcurreerd zal worden dan op de lesprijs? Is hier onderzoek naar gedaan? Bent u bereid deze prijzen in te voeren? Kunt u uw antwoord toelichten? </vraag>
      <vraag nummer="7">Vindt u het wenselijk dat de kosten van de rijlessen de afgelopen tijd explosief zijn gestegen, nog voordat de RIS ingevoerd is? Zo ja, waarom? Zo nee, wat voor maatregelen wilt u hiertegen nemen? Bent u bereid te overwegen om rijschoolhouders een vrijstelling van BPM te verlenen evenals taxichauffeurs? Kunt u uw antwoord toelichten? </vraag>
      <vraag nummer="8">Is het waar dat het CBR een monopolie heeft op het aanbieden van de RIS-opleiding voor rij-instructeurs terwijl andere opleidingsinstituten dit tegen lagere kosten willen doen? Waarom is voor dit monopolie gekozen? Hoe verhoudt zich dit tot het examenmonopolie van het CBR? In hoeverre werkt dit monopolie prijsverhogend? </vraag>
      <noten afkomstig="vraag">
         <noot nummer="1">Antwoord op vragen van Gerkens op 4 maart 2003, Aanhangsel Handelingen nr. 850, vergaderjaar 2002–2003</noot>
      </noten>
   </vragen>
   <antwoorden aantal="8">
      <antwoord nummer="1">Het is een landelijke proef omdat het project tot doel heeft om de mogelijkheid van een grootschalige verbreiding van de RIS te verkennen. De rol van het CBR hierin is dan ook tijdelijk. De deelnemende rijschoolhouders zijn niet gebonden aan de tijdelijkheid van de proef, maar kunnen de opgedane kennis en ervaring zo lang gebruiken als zij wensen. De landelijke proef zal uiterlijk in 2005 worden geëvalueerd. Vervolgens zal dan over het continueren van het RIS-project, de vorm waarin dit zal geschieden en de verdere betrokkenheid van het CBR door mij een beslissing worden genomen, uiteraard in nauw overleg met alle belangengroepen. </antwoord>
      <antwoord nummer="2">Eventuele reclame door het CBR voor de RIS-instructeursbijscholing zal een vrijblij-vende keuze niet in de weg staan. Er is immers geen sprake van dwang. Ik vind dat het CBR gerechtigd is om rij-instructeurs te informeren over, en in het verlengde daarvan uit te nodigen voor, de RIS-bijscholing. De consument zal uiteindelijk bepalen of de RIS een succes wordt. Ik kan niet uitsluiten dat de consument een zodanige voorkeur voor de RIS aan de dag legt, dat rijscholen min of meer gedwongen zullen worden tot het aanbieden van de RIS om hun marktpositie te behouden. </antwoord>
      <antwoord nummer="3">Het is inderdaad waarschijnlijk dat rij-instructeurs die in deeltijd werken een langere periode nodig zullen hebben om de kosten voor de RIS-opleiding af te schrijven. Elke instructeur zal zelf de bedrijfseconomische afweging moeten maken of de investering in de RIS-opleiding voor hem loont of niet. </antwoord>
      <antwoord nummer="4">De keuze van de lesmethode is geheel aan de rij-instructeur. De overheid kan en wil in deze niets voorschrijven. De overheid bevordert de introductie van de RIS, omdat deze lesmethode aantoonbaar goede resultaten oplevert. Ik zou het toejuichen als andere methodes net zo effectief blijken te zijn. Het is echter aan de rij-instructeur om de aangeboden lesmethoden te vergelijken en een investeringsbeslissing te treffen, niet aan de overheid. Overigens laat ik kwalificaties als «enorme investeringen» en «hogere prijs» geheel voor uw rekening. </antwoord>
      <antwoord nummer="5">De overheid bevordert de introductie van de RIS omdat uit regionale proeven is gebleken dat de RIS-methodiek betere bestuurders en hogere slagingspercentages oplevert. Dit zijn tevens de doelen die ik nastreef. Het is aannemelijk dat het bereiken van deze doelen zal bijdragen aan het verminderen van het aantal ongevallen onder beginnende bestuurders. </antwoord>
      <antwoord nummer="6">Ik ben niet van plan om in te grijpen in de markt voor rijopleidingen. Marktwerking bevordert efficiëntie, en dat is in het belang van de consument. Het is algemeen bekend dat kwaliteit niet afgedwongen kan worden met een minimum prijs. Daar zijn andere instrumenten voor nodig. In Nederland stuurt de inhoud van het rijexamen de kwaliteit van de opleiding. Ik zie geen aanleiding om dit systeem van output-sturing in te ruilen voor een systeem van proces-sturing, temeer omdat dit hoge administratieve kosten met zich mee zou brengen. </antwoord>
      <antwoord nummer="7">De prijs van de rijles wordt bepaald door de markt. In de afgelopen vier jaar zijn de kosten voor rijles met zo’n 25% gestegen, bij gelijkblijvende afname. Blijkbaar is de consument bereid om deze meerprijs voor de rijles te betalen. Ik zie voor de overheid geen rol weggelegd in dit vrije spel tussen vraag en aanbod. De BPM valt onder de verantwoordelijkheid van mijn collega van Financiën en ik kan om die reden dan ook niet ingaan op dat deel van uw vraag. </antwoord>
      <antwoord nummer="8">De voorzieningenrechter heeft recentelijk bepaald dat de opzet voor de landelijke proef met de RIS «de toets van rechtmatigheid, in het bijzonder in mededingingsrechtelijk opzicht, kan doorstaan» (kort geding LBVI versus CBR en de Staat, vonnis 15 april 2003). Het CBR zal een tijdelijke rol vervullen in de markt voor RIS-instructeursopleidingen. De staat heeft het CBR indertijd verzocht om een voortrekkersrol in de introductie van de RIS te vervullen. Dit instituut bezat daarvoor als enige de benodigde kennis, middelen en bereidheid. De bestaande instructeursopleidingen, voor het merendeel verenigd in de Landelijke Belangenvereniging van Verkeersopleidingsinstituten (LBVI), hadden immers te kennen gegeven niet aan het RIS-project deel te willen nemen. Hier kwamen zij op het laatste moment op terug. Het CBR heeft aangeboden om leden van de LBVI en de overige opleidingsinstituten met voorrang bij te scholen tot RIS-instructeur. Dit zal hen in staat stellen om nog dit jaar zelf RIS-cursussen voor rij-instructeurs aan te bieden. De rol van het CBR in de RIS-instructeursopleiding staat geheel los van zijn wettelijke monopolie op het afnemen van rijvaardigheidstesten. Het ministerie van Verkeer en Waterstaat ziet erop toe dat het CBR de rijexamens afneemt tegen kostprijs. Het is dan ook onwaarschijnlijk dat dit wettelijke monopolie prijsverhogend werkt. </antwoord>
      <noten afkomstig="antwoord"/>
   </antwoorden>
</kvr>
