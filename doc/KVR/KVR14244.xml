<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de minister van Buitenlandse Zaken over het optreden van de Italiaanse politie. (Ingezonden 31 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14244
</item>
         <item attribuut="Inhoud">Vragen over de toelaatbaarheid van het optreden van de Italiaanse politie tijdens de G8 in Genua, waarbij een Italiaanse demonstrant werd neergeschoten.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten)</item>
         <item attribuut="Trefwoorden">Demonstraties Italië Mensenrechten Politie</item>
         <item attribuut="Vindplaats">Kamervragen met antwoord 2000-2001, nr. 1675, Tweede Kamer</item>
         <item attribuut="Vraagnr_bij_indiening">2000114060</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2001-09-04</item>
         <item attribuut="Datum_indiening">2001-07-31</item>
         <item attribuut="Document-id">KVR14244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3493" allpagenumbers="3493 3494" vetnummer="2000114060" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14244" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1675" onderwerp="" indiendatum="2001-07-31">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-09-4">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de bezorgdheid en kritiek van onder andere Amnesty International <voetnoot nummer="1"/>over het optreden van de Italiaanse politie tijdens de demonstraties in Genua? Wat is uw oordeel over het commentaar dat veel politiegeweld disproportioneel en willekeurig is geweest, en dat ook veel arrestaties willekeurig zijn verricht? </vraag>
      <vraag nummer="2">Wat is u bekend over de kritiek als zou aan gedetineerde arrestanten toegang tot een advocaat zijn geweigerd, en zouden zij ook anderszins niet hun rechten kunnen uitoefenen? </vraag>
      <vraag nummer="3">Wat is u bekend over mogelijk geweld dat de politie ook in de cellen jegens de arrestanten gebruikt? </vraag>
      <vraag nummer="4">Bent u van mening dat de Italiaanse autoriteiten steeds hebben gehandeld conform het Europees Verdrag voor de Rechten van de Mens? </vraag>
      <vraag nummer="5">Wat is u bekend over de omstandigheden waarin een Italiaanse demonstrant door de politie is neergeschoten? Bent u van mening dat het onderzoek naar deze omstandigheden zorgvuldig en onpartijdig is verricht? </vraag>
      <vraag nummer="6">Bent u bereid om, gelet op het internationale karakter van de demonstraties, zo nodig aan te dringen op een onafhankelijk onderzoek naar het politieoptreden tijdens de demonstraties en gedurende het verblijf van de arrestanten in hun cellen? </vraag>
      <noten afkomstig="vraag">
         <noot nummer="1">www.amnesty.org en www.indymedia.org</noot>
      </noten>
   </vragen>
   <antwoorden aantal="6">
      <antwoord nummer="1">Met de kritiek van onder andere Amnesty International op het optreden van de Italiaanse politie tijdens de demonstraties in Genua ben ik bekend. Het optreden van de Italiaanse politie was aanleiding voor zorg zijdens de Regering over het optreden van de politie in Genua, die ook ter kennis is gebracht van de Italiaanse autoriteiten. Het Italiaanse Openbaar Ministerie heeft tot dusver zes onderzoeken geopend die betrekking hebben op de gebeurtenissen rond de GB-top. Genoemd Openbaar Ministerie heeft Italiaanse en buitenlandse media verzocht foto’s en videomateriaal van de rellen rond de top van de GB in Genua af te staan. Preliminair onderzoek door het Italiaanse ministerie van binnenlandse zaken bracht reeds aan het licht dat het politie-optreden in Genua slecht was georganiseerd, dat commandanten hun manschappen niet onder controle hadden, dat het aan coördinatie ontbrak en dat er onnodig veel geweld is gebruikt. Naar aanleiding van dit onderzoek maakte de Italiaanse minister van binnenlandse zaken Scajola bekend dat drie hoge politiefunctionarissen uit hun functie zijn ontheven. Op 31 juli jl. besloot het Italiaanse parlement overigens tot een eigen onderzoek naar het politie-optreden. </antwoord>
      <antwoord nummer="2">Die meldingen zijn mij bekend. Ook voor de Honorair Consul van Nederland te Genua bleek het niet mogelijk met een Nederlandse arrestante contact te krijgen. </antwoord>
      <antwoord nummer="3">Het gebruik van geweld tegen personen na hun arrestatie zal een belangrijk onderdeel vormen van de genoemde onderzoeken die door Italiaanse instanties zijn geëntameerd. Onder andere lijken zich excessen van politie-zijde te hebben voorgedaan jegens personen die onmiddellijk na hun arrestatie werden vastgehouden in de Bolzaneto-gevangenis, aldus de eerste bevindingen van Italiaanse zijde. </antwoord>
      <antwoord nummer="4">Allereerst zullen de resultaten van de lopende onderzoek moeten worden afgewacht. Voorts verwijs ik naar mijn antwoord op vragen 1 en 3 </antwoord>
      <antwoord nummer="5">De informatie die Nederland vanuit Italië langs diplomatieke weg over genoemde omstandigheden ontving, wijkt niet af van wat in de uitvoerige berichtgeving over dit onderwerp in de media aan bod is gekomen. Het onderzoek naar de toedracht ervan is nog in volle gang. </antwoord>
      <antwoord nummer="6">De Nederlandse ambassadeur in Italië heeft er op 27 juli jl. bij de Kabinetschef van de minister van Buitenlandse Zaken van Italië op aangedrongen dat de beschuldigingen op een zo grondig mogelijke wijze worden onderzocht door de bevoegde Italiaanse instanties. Ook andere Europese partners hebben Italië gevraagd om een onderzoek in te stellen. Het verloop van het onderzoek door de Italiaanse autoriteiten tot nu toe geeft geen aanleiding tot het aandringen op een onafhankelijk onderzoek. </antwoord>
      <noten afkomstig="antwoord"/>
   </antwoorden>
</kvr>
