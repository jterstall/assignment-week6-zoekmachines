<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (PvdD) aan de minister van Landbouw, Natuur en Voedselkwaliteit over de duurzaamheid van kweekvis. (Ingezonden 7 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30979
</item>
         <item attribuut="Inhoud">Vragen naar aanleiding van een bericht op de website www.nrcnext.nl over kweekvis en het rapport 'Duurzame aquacultuur: dé uitdaging voor de kweekindustrie' van Greenpeace. Indiener vraagt onder andere naar de in de Nota Dierenwelzijn aangekondigde maatlat voor de duurzame kweek van vissen.</item>
         <item attribuut="Rubriek">Natuur (Dierenbescherming) Visserij (Overig)</item>
         <item attribuut="Trefwoorden">Dierenwelzijn Vissen Visserij</item>
         <item attribuut="Vindplaats">Kamervragen met antwoord 2007-2008, nr. 1419, Tweede Kamer</item>
         <item attribuut="Vraagnr_bij_indiening">2070810890</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Ouwehand</persoon>
         </item>
         <item attribuut="Datum_reaktie">2008-02-22</item>
         <item attribuut="Datum_indiening">2008-02-07</item>
         <item attribuut="Document-id">KVR30979</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3039" allpagenumbers="3039 3040" vetnummer="2070810890" code="0708tkkvr1419" lopendefooter="Tweede Kamer, vergaderjaar 2007–2008, Aanhangsel" filenaam="KVR30979" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1419" onderwerp="" indiendatum="2008-02-7">
         <vrager partij="PvdD" oorsprong="parlement">Ouwehand</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-02-22">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Kent u het bericht «Kweekvis: wel of geen oplossing?» <voetnoot nummer="1"/>en het rapport «Duurzame aquacultuur: dé uitdaging voor de kweekindustrie»? <voetnoot nummer="2"/>
      </vraag>
      <vraag nummer="2">Kunt u aangeven welke in het genoemde rapport beschreven negatieve invloeden, een rol spelen in de Nederlandse kweekvissector, onderbouwd met concrete gegevens? Zo ja, welke maatregelen worden momenteel getroffen om deze negatieve invloeden terug te dringen? Zo neen, waarom niet? </vraag>
      <vraag nummer="3">Kunt u een termijn aangeven waarbinnen de in de Nota Dierenwelzijn genoemde maatlat voor de duurzame kweek van vissen gereed zal zijn? </vraag>
      <vraag nummer="4">Kunt u aangeven hoe deze maatlat zal worden toegepast en of u bereid bent hieraan wettelijke regelgeving te verbinden? Zo neen, waarom niet? </vraag>
      <vraag nummer="5">Kunt u concreet aangeven welke aspecten van dierenwelzijn in deze maatlat opgenomen zullen worden en of deze maatlat ook de dodingsmethoden omvat? Zo neen, waarom niet? </vraag>
      <vraag nummer="6">Deelt u de mening dat viskweek die geen duurzaam alternatief vormt voor het leegvissen van de zeeën niet verder ontwikkeld moet worden? Zo neen waarom niet? Zo ja, welke maatregelen heeft u reeds genomen of bent u voornemens te treffen om de ontwikkeling van niet-duurzame viskweek te stoppen? </vraag>
      <vraag nummer="7">Deelt u de mening dat Nederland in het kader van duurzaamheid een verantwoordelijkheid heeft bij de inkoop van kweekvis uit het buitenland? Zo ja, op welke wijze wordt deze verantwoordelijkheid vorm gegeven? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.nrcnext.nl/nieuws/economie/article912238.ece">http://www.nrcnext.nl/nieuws/economie/article912238.ece</noot>
         <noot nummer="2" weblink="http://www.greenpeace.nl/raw/content/reports/duurzame-aquacultuur-de-uitda.pdf">http://www.greenpeace.nl/raw/content/reports/duurzame-aquacultuur-de-uitda.pdf</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Viskweek in Nederland vindt vrijwel uitsluitend plaats in op het land gesitueerde, gesloten kweeksystemen, waar het water door middel van een biologische zuivering vrijwel volledig wordt hergebruikt. Dergelijke recirculatiesystemen zijn, zeker vanuit milieuoogpunt, een duurzame vorm van viskweek. Veel van de in het rapport genoemde negatieve aspecten zijn niet aan de orde. Omdat in dergelijke systemen het mogelijk is de waterkwaliteit optimaal af te stemmen aan de behoefte van de vis, is ook de kans op ziekte-uitbraak kleiner dan in de reguliere aquacultuur, die in open systemen plaatsvinden. Een specifiek duurzaamheidsaspect is het gebruik van vismeel en visolie. Met name carnivore vissen kunnen alleen gekweekt worden wanneer het voeder een aanzienlijke hoeveelheid vismeel en visolie bevat. Mijn voorganger heeft uw Kamer reeds over dit aspect geïnformeerd (29 200 XIV, nr. 73). Veevoederindustrieën gebruiken reeds in toenemende mate plantaardige oliën ter vervanging van visolie. Daarnaast neemt door onder andere verbeteringen in de verteerbaarheid van het voeder de voerconversie verder af. Er is nu dus al duidelijk minder voer nodig om een kilo vis te produceren dan enkele jaren geleden. Recent onderzoek laat zien dat het technisch mogelijk is om visolie te vervangen door vetzuren, geproduceerd door bepaalde micro-organismen. Een zeer vergaande vervanging van visolie en/of vismeel heeft uiteindelijk een sterk negatief effect op de gezondheid en het welzijn van (carnivore) vissen en is daarmee aan een limit gebonden. Daarom werk ik ook aan andere oplossingsrichtingen, zoals het stimuleren van de productie van herbivore vissen (Tilapia) en de ontwikkeling van integratie van teelten waarbij het visvoeder op het bedrijf zelf wordt gekweekt (project «Zeeuwse Tong»). Tenslotte wordt er ook internationaal gewerkt aan een verduurzaming van de vismeelvisserij. </antwoord>
      <antwoord nummer="3">Het traject om de maatlat te ontwikkelen, is recent gestart. Het betreft een dynamisch proces zodat geanticipeerd kan worden op ontwikkelingen in de sector. Een eerste versie van de maatlat zal naar verwachting in 2009 gereed zijn. </antwoord>
      <antwoord nummer="4">Fiscale instrumenten als de Regeling milieu-investeringsaftrek (MIA), de Regeling willekeurige afschrijving milieu-investeringen (VAMIL) en de regeling Groen Beleggen kunnen worden ingezet op de maatlat voor de duurzame kweek van vissen. De maatlat biedt goede mogelijkheden om (bovenwettelijk) dierenwelzijn te stimuleren. Ook andere duurzaamheidsthema’s worden aan de maatlat toegevoegd. Met de inzet van de maatlat worden investeringen in duurzame ontwikkeling in viskwekerijen ondersteund en worden innovaties uitgelokt. </antwoord>
      <antwoord nummer="5">Het is mijn intentie om onder meer de volgende welzijnsaspecten in de maatlat op te nemen: dodingsmethode, transport, het sorteren van vissen en leefcondities in de bassins. </antwoord>
      <antwoord nummer="6">Ik ben van mening dat er voldoende mogelijkheden liggen voor een verdere duurzame ontwikkeling van de viskweek. Ik zal deze ontwikkeling blijven faciliteren door in te zetten op innovatie, kennisontwikkeling en verbetering van concurrentievermogen. Anderzijds onderken ik ook de maatschappelijke risico’s van de viskweek. In mijn nota dierenwelzijn en de nationale agenda diergezondheid, heb ik u reeds bericht welke acties ik de komende jaren op dit terrein onderneem. </antwoord>
      <antwoord nummer="7">Bij de import van kweekvis uit landen buiten de Europese Unie worden, naast eisen aan voedselveiligheid, ook eisen gesteld aan gezondheid en welzijn. Daarnaast stimuleer ik de duurzaamheid van kweekvis in het kader van de Partnership Programma’s. In Vietnam bijvoorbeeld werk ik actief aan een verduurzaming van de kweek van Pangasius, en in Indonesië aan de verduurzaming van de garnalenteelt. </antwoord>
      <noten afkomstig="antwoord"/>
   </antwoorden>
</kvr>
