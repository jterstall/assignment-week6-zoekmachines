<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers voor Vreemdelingenzaken en Integratie en van Justitie over het verstrekken van legitimatiebewijzen aan vreemdelingen. (Ingezonden 3 februari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22345
</item>
         <item attribuut="Inhoud">Vragen naar aanleiding van een bericht in Trouw van 2 februari 2005. Deze vragen dienen ter aanvulling op eerdere vragen terzake van het Tweede-Kamerlid Dijsselbloem, eveneens ingezonden op 3 februari 2005.</item>
         <item attribuut="Rubriek">Criminaliteit en openbare orde (Persoonsregistratie en identificatie) Welzijn (Vreemdelingen en asielzoekers)</item>
         <item attribuut="Trefwoorden">Legitimatie Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1029, Tweede Kamer</item>
         <item attribuut="Vraagnr_bij_indiening">2040507700</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-02-28</item>
         <item attribuut="Datum_indiening">2005-02-03</item>
         <item attribuut="Document-id">KVR22345</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2185" allpagenumbers="2185 2186" vetnummer="2040507700" code="0405tkkvr1029" lopendefooter="Tweede Kamer, vergaderjaar 2004–2005, Aanhangsel" filenaam="KVR22345" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1029" onderwerp="" indiendatum="2005-02-3">
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="2005-02-28">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht dat vluchtelingenorganisatie Inlia registratiekaarten aan asielzoekers verstrekt, om asielzoekers te helpen om aan de legitimatieplicht te voldoen? <voetnoot nummer="1"/>
      </vraag>
      <vraag nummer="2" voetnoot="2">Als het niet de bedoeling is dat stichtingen zelf documenten maken voor asielzoekers, zoals de woordvoerder van het ministerie van Justitie <voetnoot nummer="2"/>heeft laten weten, kunt u dan aangeven op welke termijn u met een oplossing komt voor het probleem dat asielzoekers die rechtmatig in Nederland verblijven, zich niet kunnen identificeren? </vraag>
      <vraag nummer="3">Bent u bereid om tot het moment dat u met uw eigen oplossing voor dit probleem komt, de politiekorpsen te instrueren om de Nidos-brieven en de Inlia-kaarten als tijdelijk identificatiemiddel te accepteren? Zo neen, waarom niet? </vraag>
      <vraag nummer="4">Wilt u de vragen die eerder, op 24 december 2004, over dit onderwerp gesteld zijn aan de minister van Vreemdelingenzaken en Integratie, zo snel mogelijk beantwoorden? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-02-2" bron="Trouw">Trouw, 2 februari 2005</noot>
         <noot nummer="2">Zie noot 1</noot>
         <noot nummer="3" documenttype="Kamervragen" documentnummer="764" documentjaargang="2004-2005">Aanhangsel Handelingen, nr. 764, vergaderjaar 2004–2005.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Dijsselbloem (PvdA), eveneens ingezonden 3 februari 2005, (vraagnummer 2040507630). </toelichting>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Asielzoekers die in afwachting zijn van een definitieve beslissing op de asielaanvraag hebben recht op een W-document. Met dit W-document kunnen asielzoekers hun identiteit, nationaliteit en verblijfspositie aantonen. Het kan voorkomen dat asielzoekers in het bezit zijn van een reeds verlopen W-document en in afwachting zijn van een nieuw document, omdat zij nog rechtmatig in Nederland verblijven. Voor deze problematiek is al een oplossing voorhanden. De IND verstrekt aan deze asielzoekers een schriftelijke verklaring op grond van artikel 9 van de Vreemdelingenwet 2000. In deze verklaring staat dat de asielzoeker rechtmatig in Nederland verblijft. Met het verlopen document en de schriftelijke verklaring kan de asielzoeker aantonen dat hij nog steeds rechtmatig in Nederland verblijft. Asielzoekers die reeds een inwilligende beslissing hebben gekregen op hun asielaanvraag, maar nog niet in bezit zijn gesteld van een verblijfsdocument, kunnen eveneens in het bezit worden gesteld van een schriftelijke verklaring, als hun W-document is verlopen. </antwoord>
      <antwoord nummer="3">Ik ben niet bereid om de politiekorpsen de instrueren om de Nidos-brieven en de Inlia-kaarten als tijdelijk identificatiemiddel te accepteren. Artikel 1 van de Wet op de identificatieplicht geeft een limitatieve opsomming van documenten waarmee de identiteit van personen kan worden vastgesteld. Voor de identificatie van vreemdelingen wordt in de Wet op de identificatieplicht verwezen naar de documenten die op grond van de Vreemdelingenwet 2000 aan vreemdelingen worden verstrekt. In hetzelfde artikel wordt bepaald dat uitsluitend de minister van Justitie andere documenten kan aanwijzen ter vaststelling van de identiteit van personen. Aan andere ministers, gemeenten of instellingen komt deze bevoegdheid dus niet toe. De invoering van de Wet op de uitgebreide identificatieplicht per 1 januari 2004 brengt geen verandering in de toepassing van de Vreemdelingenwet 2000. De door Inlia uitgegeven registratiekaart en de door Nidos uitgegeven brieven zijn niet genoemd in de Wet op de identificatieplicht noch in de Wet van 24 juni 2004 tot wijziging en aanvulling van de Wet op de identificatieplicht. De registratiekaart en de brief zijn evenmin door de minister van Justitie aangewezen als document ter vaststelling van de identiteit van personen; zij kunnen dus op geen enkele wijze worden aangemerkt als erkend identiteitsbewijs. Met de invoering van de Wet op de uitgebreide identificatieplicht op 1 januari jl. is een ieder die de leeftijd van 14 jaar heeft bereikt, verplicht om op de eerste vordering van een opsporingsambtenaar of toezichthouder een geldig identiteitsbewijs te tonen. Door het verstrekken van registratiekaarten door Inlia en brieven door Nidos wordt bij vreemdelingen ten onrechte de suggestie gewekt dat zij over een geldig identiteitsbewijs beschikken. Zo worden zij mogelijk ongewild in een positie gebracht, waarin zij niet aan de toonplicht in de zin van artikel 447e Wetboek van Strafrecht kunnen voldoen. De omstandigheid dat een asielzoeker is uitgeprocedeerd betekent dat hij geen recht meer heeft op het W-document noch op opvang en Nederland dient te verlaten. Het valt te betreuren dat Inlia en Nidos met het verstrekken van documenten bij deze groep ongefundeerde hoop en verwachtingen wekt. De handelwijze van Inlia en Nidos druist in tegen het beleid dat erop is gericht om uitgeprocedeerde asielzoekers te stimuleren om naar het land van herkomst terug te keren. Zoals in de beantwoording van vraag 2 is aangegeven, is er reeds een oplossing voorhanden voor de geconstateerde problematiek. Voor alleenstaande minderjarige vreemdelingen die in afwachting zijn van een definitieve beslissing op de aanvraag tot verlenging van de verblijfsvergunning regulier voor bepaalde tijd onder de beperking «alleenstaande minderjarige vreemdeling» dan wel in afwachting zijn van een definitieve beslissing op de aanvraag tot het verlenen van een verblijfsvergunning regulier voor bepaalde tijd onder de beperking «voortgezet verblijf» geldt dat zij in beginsel niet in aanmerking komen voor een vreemdelingendocument. Het is mij bekend dat dit voor alleenstaande minderjarige vreemdelingen een probleem kan zijn. Er is dan ook besloten om voor onder meer deze groep vreemdelingen een nieuw document te ontwikkelen. Totdat het nieuwe document er is, zullen deze alleenstaande minderjarige vreemdelingen eveneens door de IND in het bezit worden gesteld van een schriftelijke verklaring op grond van artikel 9 van de Vreemdelingenwet 2000. In deze verklaring staat dat de asielzoeker rechtmatig in Nederland verblijft. Met het verlopen document en de schriftelijke verklaring kan de asielzoeker aantonen dat hij nog steeds rechtmatig in Nederland verblijft. Van reguliere vreemdelingen wordt verwacht dat zij in het bezit zijn dan wel kunnen komen van een geldig paspoort of identiteitsbewijs. </antwoord>
      <noten afkomstig="antwoord"/>
   </antwoorden>
</kvr>
