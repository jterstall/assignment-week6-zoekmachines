<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan staatssecretaris van Justitie over een uitgezette pardonkandidaat. (Ingezonden 19 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29220
</item>
         <item attribuut="Inhoud">Aanvullende vragen over de verwijdering uit Nederland van een asielzoeker die in aanmerking komt voor de pardonregeling. Zie ook de vragen van het lid De Wit en van het lid Fritsma, beiden eveneens ingezonden 19 juni 2007.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2545, Tweede Kamer</item>
         <item attribuut="Vraagnr_bij_indiening">2060718640</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-09-03</item>
         <item attribuut="Datum_indiening">2007-06-19</item>
         <item attribuut="Document-id">KVR29220</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5385" allpagenumbers="5385 5386" vetnummer="2060718640" code="0607tkkvr2545" lopendefooter="Tweede Kamer, vergaderjaar 2006–2007, Aanhangsel" filenaam="KVR29220" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2545" onderwerp="" indiendatum="2007-06-19">
         <vrager partij="GroenLinks" oorsprong="parlement">Azough</vrager>
         <vraagt-aan>staatssecretaris van Justitie</vraagt-aan>
      </vraagdata>
      <antwoorddata antwoorddatum="3 september 2007), zie ook Aanhangsel Handelingen nr. 2156, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Waarom is een asielzoeker die in aanmerking komt voor de pardonregeling naar Kameroen uitgezet voordat de rechter tot een uitspraak kon komen met betrekking tot het in detentie nemen van de betreffende man? <voetnoot nummer="1"/>
      </vraag>
      <vraag nummer="2">Klopt het dat de rechterlijke uitspraak dat deze man dient te worden teruggehaald reeds een maand geleden, op 16 mei jl., is gedaan? Kunt u toelichten waarom de betrokken persoon nog niet is teruggehaald uit Kameroen? </vraag>
      <vraag nummer="3">Klopt het dat de IND de betreffende asielzoeker terug wil halen als hij over een paspoort beschikt? Beschikte de betreffende asielzoeker over een paspoort toen hij werd uitgezet? Zo neen, kunt u dan aangeven waarom deze paspoortvoorwaarde wordt gesteld? Bent u bereid de betreffende persoon ook zonder paspoort terug te halen, mocht hij in Kameroen geen paspoort kunnen verkrijgen? </vraag>
      <vraag nummer="4">Bent u bereid de Adviescommissie Vreemdelingenzaken toegang te verlenen en inzage te verschaffen in alle uitzettingen die sinds 13 december 2006 hebben plaats gevonden, opdat mogelijke fouten alsnog recht gezet kunnen worden? Zo neen, waarom niet? </vraag>
      <vraag nummer="5">Welke maatregelen gaat u treffen om te voorkomen dat dergelijke fouten in de komende periode opnieuw worden gemaakt? </vraag>
      <vraag nummer="6">Kunt u toelichten waarom de betreffende man in vreemdelingendetentie is genomen ondanks dat hij voldeed aan de criteria voor de tot stand te komen pardonregeling? Is er in een dergelijke situatie – bij het voldoen aan de voorwaarden zonder contra-indicaties – nog zicht op uitzetting? Zo neen, welke maatregelen neemt u opdat geen enkele asielzoeker die in aanmerking komt voor de pardonregeling in vreemdelingendetentie wordt vastgezet, aangezien er geen zicht op uitzetting meer is? </vraag>
      <noten afkomstig="vraag">
         <noot nummer="1" datum="2007-06-15" bron="de Volkskrant">de Volkskrant, 15 juni 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid De Wit (SP), ingezonden 19 juni 2007 (vraagnummer 2060718620) en van het lid Fritsma (PVV), ingezonden 19 juni 2007 (vraagnummer 2060718630). </toelichting>
   <antwoorden aantal="6">
      <antwoord nummer="1">Er is een vreemdeling uitgezet die mogelijkerwijs in aanmerking komt voor een verblijfsvergunning op grond van de pardonregeling. </antwoord>
      <antwoord nummer="2">Ik verwijs u hiertoe naar mijn antwoord van heden op de vragen die over dit onderwerp zijn gesteld door het lid De Wit (2060718620). </antwoord>
      <antwoord nummer="3">De DT&amp;V is bezig om de betrokken vreemdeling uit Kameroen terug te halen naar Nederland. Op het moment van uitzetting beschikte betrokkene niet over een paspoort, maar over een door de Kameroense ambassade te Den Haag verstrekt vervangend reisdocument (laissez-passer). Aan de gemachtigde van betrokkene is te kennen gegeven dat de DT&amp;V de teruggeleiding van betrokkene naar Nederland kan organiseren. Ik ben bereid betrokkene Nederland zonder paspoort in te laten reizen. Betrokkene dient echter wel te beschikken over een geldig, door de autoriteiten van Kameroen afgegeven reisdocument, waarmee betrokkene Kameroen kan uitreizen en via een derde land kan doorreizen naar Nederland (er zijn geen rechtstreekse vluchten). Betrokkene heeft aangegeven in principe zorg te kunnen dragen voor het verkrijgen van een Kameroens paspoort, maar dat hem de financiële middelen ontbreken om de paspoortleges te betalen. Vanuit de DT&amp;V is aangegeven dat betrokkene hierbij ondersteund kan worden. Inmiddels heeft betrokkene zich op de Nederlandse ambassade te Yaoundé gemeld alwaar hij een financiële bijdrage heeft ontvangen zodat hij de paspoortleges kan voldoen. Inmiddels is bekend dat betrokkene een aanvraag voor een paspoort heeft ingediend. Met betrokkene is afgesproken dat hij zich na afgifte hiervan wederom zal melden bij de Nederlandse ambassade te Yaoundé voor het benodigde inreisvisum voor Nederland. Tevens zal de DT&amp;V zorgdragen voor het vliegticket. </antwoord>
      <antwoord nummer="4">In mijn antwoord op de vragen van lid De Wit (2060718620) over hetzelfde onderwerp heb ik aangegeven dat ik ben nagegaan of meer mensen zijn uitgezet die mogelijk in aanmerking komen voor een verblijfsvergunning op grond van de regeling. Zoals ik heb aangegeven, heb ik hiervoor op dit moment geen indicatie. Er is thans dan ook geen reden de Adviescommissie voor Vreemdelingenzaken een dergelijk onderzoek te laten verrichten. </antwoord>
      <antwoord nummer="5">Inmiddels worden ook alle lijsten gecontroleerd met vreemdelingen ten aanzien van wie het voornemen bestaat hen via een overheidsvlucht uit te zetten, om zo te voorkomen dat vreemdelingen die onder de «pas op de plaats» beslissing vallen, worden uitgezet. </antwoord>
      <antwoord nummer="6">Voor de beantwoording van deze vraag verwijs ik naar mijn antwoord op vraag 2 van het lid De Wit over hetzelfde onderwerp (2060718620). In aanvulling hierop zijn, om te voorkomen dat vreemdelingen die mogelijkerwijs onder de pardonregeling vallen in vreemdelingenbewaring worden gesteld, de Vreemdelingenpolitie en de Koninklijke Marechaussee bij brief van 22 maart 2007 geïnstrueerd deze vreemdelingen niet in vreemdelingenbewaring te stellen. Die instructie aan de Vreemdelingenpolitie en de Koninklijke Marechaussee is bij brief van 15 juni jl. geactualiseerd, in het licht van de regeling zoals die na het debat met uw Kamer is vastgesteld. </antwoord>
      <noten afkomstig="antwoord"/>
   </antwoorden>
</kvr>
