<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heteren en Wolfsen (beiden PvdA) aan de minister van Binnenlandse Zaken en Koninkrijksrelaties over de verkeerscontroleactie «Ochtendgloren». (Ingezonden 28 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24797
</item>
         <item attribuut="Inhoud">Vragen over de verkeerscontroleactie 'Ochtendgloren' op 16/17 december 2005 op de A1. Bij die gelegenheid is de controlelocatie kennelijk uitgeroepen tot 'veiligheidsrisicogebied', zodat preventief kon worden gefouilleerd. Indieners willen weten waarom die toeschrijving gerechtvaardigd was.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Opsporingsonderzoek) Verkeer, vervoer en waterstaat (Verkeersdelicten) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Criminaliteitsbestrijding Opsporingen Verkeersdelicten Verkeersveiligheid</item>
         <item attribuut="Vindplaats">Kamervragen met antwoord 2005-2006, nr. 782, Tweede Kamer</item>
         <item attribuut="Vraagnr_bij_indiening">2050605640</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Van Heteren</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2006-01-25</item>
         <item attribuut="Datum_indiening">2005-12-28</item>
         <item attribuut="Document-id">KVR24797</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1657" allpagenumbers="1657 1658" vetnummer="2050605640" code="0506tkkvr782" lopendefooter="Tweede Kamer, vergaderjaar 2005–2006, Aanhangsel" filenaam="KVR24797" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="782" onderwerp="" indiendatum="2005-12-28">
         <vrager partij="PvdA" oorsprong="parlement">Van Heteren</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-01-25">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van de verkeerscontroleactie «Ochtendgloren» op 16/17 december op de A1? <voetnoot nummer="1"/>
      </vraag>
      <vraag nummer="2">Bent u bekend met het feit dat bij die gelegenheid de controlelocatie is uitgeroepen tot «veiligheidsrisicogebied», zodat preventief kon worden gefouilleerd? </vraag>
      <vraag nummer="3">Kunt u aangeven welke rechtvaardiging voor die toeschrijving is gegeven, en op grond van welke wettelijke bevoegdheden dit uitroepen tot «veiligheidsrisicogebied» is gebeurd? </vraag>
      <noten afkomstig="vraag">
         <noot nummer="1" datum="2005-12-17" bron="NOVUM">NOVUM, 17 december 2005</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De controleactie waar de beide leden op doelen, maakt deel uit van een projectmatige inzet van diverse instanties, zoals politie, douane, belastingdienst, Koninklijke marechaussee en verkeersinspectie en vindt vooral plaats op de A1 in Oost-Nederland en een deel van de A12 richting Bondsrepubliek. Politie-inzet wordt verzorgd door de regiokorpsen Noord Oost Gelderland, IJsselland en Twente, alsmede het KLPD en de Autobahnpolizei Niedersachsen (Osnabrück). Ongeveer zes jaar geleden is met de integrale controleacties «Ochtengloren» gestart. Bij de controles via douanewetgeving in de kofferbak en wegenverkeerswetgeving (tonen van autopapieren en door de automobilist openen van dashboardkastjes) werden sindsdien in toenemende mate, min of meer bij toeval, wapens aangetroffen. Door de jaren heen werden in totaal 53 wapens gevonden, waaronder elf vuurwapens en twee antitankgranaten. In één geval zijn wapens aangetroffen bij personen die hiermee kort tevoren een gewapende overval hadden gepleegd. Deze overval was op het moment van de controle niet bekend. Daardoor ontstond er een zeer ernstig veiligheidsrisico voor de inzittenden van andere voertuigen die ter plekke eveneens werden gecontroleerd en voor de aldaar aanwezige opsporingsambtenaren. Daarom werd in 2004 bij de controleacties ook enkele malen het middel preventief fouilleren ingezet. Bij de tien controleacties in dat jaar werd tweemaal preventief gefouilleerd op de A1 ter hoogte van de gemeente Rijssen-Holten. Van de 35 wapens in dat jaar werden er zestien door middel van deze fouilleeracties aangetroffen. In 2005 zijn de controleacties onverminderd voortgezet. Bij de tien acties is toen tweemaal het middel preventief fouilleren ingezet, eveneens in Rijssen-Holten. Van de 22 in dat jaar aangetroffen wapens werd de helft gevonden door middel van deze fouilleeracties. Eenmaal is op dezelfde wijze het middel preventief fouilleren elders toegepast op de A1, ter hoogte van Apeldoorn. De aanleiding voor de aanwijzingsbesluiten was gelegen in de ernstige vrees voor verstoring van de openbare orde door de aanwezigheid van wapens in het gebied. Dit vindt zijn grondslag in de artikelen 151b van de Gemeentewet en 2.9.1 van de APV van de gemeente Rijssen-Holten. Op grond van eerstgenoemd artikel van de Gemeentewet kan de raad bij verordening de burgemeester de bevoegdheid verlenen om bij verstoring van de openbare orde door de aanwezigheid van wapens, dan wel bij ernstige vrees voor het ontstaan daarvan, een gebied, met inbegrip van de daarin gelegen voor het publiek openstaande gebouwen en daarbij behorende erven, aan te wijzen als veiligheidsrisicogebied. In dit gebied kan vervolgens de officier van justitie de bevoegdheden als bedoeld in de artikelen 50, derde lid, 51, derde lid en 52, derde lid, van de Wet wapens en munitie toepassen. De burgemeester van Rijssen-Holten ontleende in casu zijn bevoegdheid aan artikel 2.9.1 van de APV. Na beraadslaging in het driehoeksoverleg heeft de burgemeester op 7 december 2005 het betreffende gebied – een bepaald gedeelte van de A1 en twee parkeerplaatsen langs de A1 – aangewezen als veiligheidsrisicogebied, met ingang van 15 december 2005 tot en met 5 januari 2006. Vervolgens heeft de officier van justitie een bevel afgegeven om de in de Wet wapens en munitie bedoelde bevoegdheden in het aangewezen gebied toe te passen in de nacht van 16 op 17 december 2005. </antwoord>
      <noten afkomstig="antwoord"/>
   </antwoorden>
</kvr>
