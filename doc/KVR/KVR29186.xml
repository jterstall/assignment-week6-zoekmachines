<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ten Hoopen (CDA) en Vos (PvdA) aan de minister van Economische Zaken over nieuwe clementierichtsnoeren. (Ingezonden 20 juli 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29186
</item>
         <item attribuut="Inhoud">Vragen naar aanleiding van bericht (www.rechtennieuws.nl, 16 juli 2007) over de clementierichtsnoeren van de Nma, die de voorwaarden voor boetevermindering of boete-immuniteit bevatten, die normatieve en politieke keuzes zouden inhouden en derhalve als 'beleid' en niet als 'uitvoering' gekwalificeerd moeten worden. Is de constatering van de Algemene Rekenkamer (in haar rapport 'Toezicht op mededinging door de NMa', 30 mei 2007), dat de grens tussen beleid en uitvoering bepaald wordt door de vraag of er sprake is van nieuwe regels, een juiste?</item>
         <item attribuut="Rubriek">Handel en economie (Mededinging)</item>
         <item attribuut="Trefwoorden">Mededinging</item>
         <item attribuut="Vindplaats">Kamervragen met antwoord 2006-2007, nr. 2511, Tweede Kamer</item>
         <item attribuut="Vraagnr_bij_indiening">2060721620</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
            <persoon partij="PvdA">Vos</persoon>
         </item>
         <item attribuut="Datum_reaktie">2007-08-28</item>
         <item attribuut="Datum_indiening">2007-07-20</item>
         <item attribuut="Document-id">KVR29186</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5309" allpagenumbers="5309 5310" vetnummer="2060721620" code="0607tkkvr2511" lopendefooter="Tweede Kamer, vergaderjaar 2006–2007, Aanhangsel" filenaam="KVR29186" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2511" onderwerp="" indiendatum="2007-07-20">
         <vrager partij="CDA" oorsprong="parlement">Ten Hoopen</vrager>
         <vrager partij="PvdA" oorsprong="parlement">Vos</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-08-28">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «NMa: nieuwe clementierichtsnoeren»? <voetnoot nummer="1"/>
      </vraag>
      <vraag nummer="2">Deelt u de mening dat de clementierichtsnoeren, die de voorwaarden voor boetevermindering of boete-immuniteit bevatten, normatieve en politieke keuzes inhouden en derhalve als «beleid» en niet als «uitvoering» gekwalificeerd moeten worden? </vraag>
      <vraag nummer="3" voetnoot="2">Is de constatering van de Algemene Rekenkamer, dat de grens tussen beleid en uitvoering naar uw mening bepaald wordt door de vraag of er sprake is van nieuwe regels, een juiste? <voetnoot nummer="2"/>Indien ja, waarom speelt de mate waarin er sprake is van een normatieve of juist technische keuze geen rol bij die afbakening? </vraag>
      <vraag nummer="4">Deelt u het standpunt dat de Tweede Kamer het mededingingsbeleid moet controleren, zodat er democratische controle plaatsvindt? </vraag>
      <vraag nummer="5">Bent u wat betreft praktijkkennis en expertise in staat om op mededingingsterrein beleidsregels op te stellen? Indien ja, waarom heeft u nog nooit gebruikt gemaakt van uw bevoegdheid om beleidsregels op mededingingsgebied op te stellen? </vraag>
      <vraag nummer="6">Bent u bereid om de clementieregeling zelf op te stellen? Bent u bereid om uw bevoegdheid om beleidsregels op mededingingsgebied te formuleren ruimhartig te gebruiken, zodat de Tweede Kamer haar controlerende taak kan waarmaken? </vraag>
      <noten afkomstig="vraag">
         <noot nummer="1" datum="2007-07-16" bron="www.rechtennieuws.nl">www.rechtennieuws.nl, 16 juli 2007</noot>
         <noot nummer="2" datum="2007-05-30" bron="«Toezicht op mededinging door de NMa», p. 73, Algemene Rekenkamer">«Toezicht op mededinging door de NMa», p. 73, Algemene Rekenkamer, 30 mei 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2 3 4">Neen. Het is de wetgever in formele zin die normatieve en politieke keuzes heeft gemaakt en de resultaten van zijn keuzes heeft vastgelegd in de Mededingingswet. Volgens deze wet is de Raad van Bestuur van de NMa bevoegd om in geval van overtreding van het verbod van mededingingsbeperkende afspraken <voetnoot nummer="1"/>een boete op te leggen <voetnoot nummer="2"/>. De wetgever heeft de raad daarbij in drie opzichten beperkt <voetnoot nummer="3"/>. De raad mag geen boete opleggen als de overtreding niet verwijtbaar is, hij mag bij het vaststellen van de hoogte van de boete het wettelijk gestelde maximum niet overschrijden en hij moet in ieder geval rekening houden met de ernst en de duur van de overtreding. Verder laat de Mededingingswet de raad vrij in de uitoefening van zijn bevoegdheid tot het opleggen van boetes. Met de clementierichtsnoeren geeft de raad slechts aan hoe hij die bevoegdheid hanteert in geval van clementieverzoeken. De clementierichtsnoeren zijn daarom te kwalificeren als uitvoeringsregels <voetnoot nummer="4"/>. </antwoord>
      <antwoord nummer="3">Ja, met dien verstande dat in de desbetreffende passage van het rapport van de Algemene Rekenkamer met «nieuwe regels» wordt gedoeld op regels die wettelijke verplichtingen voor derden inhouden of waarin wettelijke bevoegdheden aan een bestuursorgaan worden toegekend. Bij het vaststellen van «nieuwe regels» maakt de wetgever normatieve keuzes over welke verplichtingen hij opneemt in die regels en over welke bevoegdheden hij toekent aan een bestuursorgaan. Een bestuursorgaan is gebonden aan deze door de wetgever gemaakte keuzes. Binnen dit wettelijke kader kan een bestuursorgaan in uitvoeringsregels duidelijk maken hoe het een wettelijke bevoegdheid waarover het beschikt in de praktijk zal hanteren. Het bestuursorgaan mag bij de vaststelling van uitvoeringsregels nooit verder gaan dan door de wetgever aan het bestuursorgaan toegekende bevoegdheid. </antwoord>
      <antwoord nummer="4" voetnoot="5">Ik deel het standpunt dat de Tweede Kamer het door de Minister van Economische Zaken gevoerde mededingingsbeleid moet controleren. Tot de verantwoordelijkheid van de Minister behoren het algemene mededingingsbeleid en het scheppen van de voorwaarden waaronder de NMa goed kan functioneren. De Minister is niet verantwoordelijk voor de beslissingen van de Raad van Bestuur van de NMa in individuele gevallen, omdat de raad niet hiërarchisch ondergeschikt is aan de Minister <voetnoot nummer="5"/>. Tegen zodanige beslissingen staat de mogelijkheid van bezwaar bij de Raad van Bestuur van de NMa en van beroep bij de bestuursrechter in twee instanties open. </antwoord>
      <antwoord nummer="5" voetnoot="6 7 8">Ja. Bovendien kan de Minister van Economische Zaken eventueel beschikken over informatie van de NMa <voetnoot nummer="6"/>en bevat de Regeling gegevensuitwisseling NMa-EZ bepalingen over het wederzijds consulteren over voorgenomen beleidsregels en uitvoeringsregels. <voetnoot nummer="7"/>Met de bevoegdheid om beleidsregels vast te stellen <voetnoot nummer="8"/>heeft de Minister een mogelijkheid om de Raad van Bestuur van de NMa bij de uitoefening van diens bevoegdheden een algemene aanwijzing te geven, maar voor toepassing van deze bevoegdheid moet wel een aanleiding zijn. Daarvan is tot nu toe geen sprake geweest. </antwoord>
      <antwoord nummer="6" voetnoot="9">Neen. De clementierichtsnoeren dienen om te verduidelijken hoe de Raad van Bestuur van de NMa zijn bevoegdheid tot het opleggen van boetes hanteert in geval van clementieverzoeken. De clementierichtsnoeren hebben dus betrekking op een bevoegdheid van de raad en niet op een bevoegdheid van de Minister van Economische Zaken. Daarom is het aan de raad die richtsnoeren vast te stellen in de vorm van uitvoeringsregels. Wel heeft de Minister de bevoegdheid om beleidsregels vast te stellen met betrekking tot de aan de raad toegekende bevoegdheden. De Minister kan daarmee aan de raad een algemene aanwijzing geven. Voor een algemene aanwijzing met betrekking tot de clementierichtsnoeren van de raad zie ik geen aanleiding, omdat zij goed functioneren. Zij stimuleren het aanmelden van kartels bij de NMa, wat een effectieve handhaving van het verbod van mededingingsbeperkende afspraken bevordert <voetnoot nummer="9"/>. Ook voor beleidsregels met betrekking tot andere aspecten van de taakuitoefening door de raad zie ik nu geen aanleiding. Dit is echter voor de Tweede Kamer geen beletsel om haar controlerende taak waar te maken. Ik informeer de Staten-Generaal op verschillende manieren over de toepassing van de Mededingingswet, onder andere in mijn bevindingen bij het jaarverslag van de NMa 10 en in mijn vijfjaarlijkse verslag over de doelmatigheid en doeltreffendheid van de NMa 11 . De Staten-Generaal hebben daarmee alle gelegenheid mij aan te spreken op mijn verantwoordelijkheden voor het mededingingsbeleid. </antwoord>
      <noten afkomstig="antwoord">
         <noot nummer="1">Artikel 6, eerste lid, van de Mededingingswet of artikel 81, eerste lid, EG</noot>
         <noot nummer="2">Artikel 56, eerste lid, van de Mededingingswet</noot>
         <noot nummer="3">Artikelen 56, derde lid, en 57, eerste en tweede lid, van de Mededingingswet</noot>
         <noot nummer="4">Artikel 5l van de Mededingingswet</noot>
         <noot nummer="5">Artikelen 2 en 5 van de Mededingingswet</noot>
         <noot nummer="6">Artikel 5e, eerste lid, van de Mededingingswet</noot>
         <noot nummer="7">Artikel 5e, tweede lid, van de Mededingingswet en de artikelen 8–11 van de Regeling gegevensuitwisseling NMa-EZ, Stct. 20 december 2005, nr. 247, p. 13</noot>
         <noot nummer="8">Artikel 5d, eerste lid, van de Mededingingswet</noot>
         <noot nummer="9" titel="Toezicht op mededinging door de NMa">«Toezicht op mededinging door de NMa», Algemene Rekenkamer 30 mei 2007, p. 14 en p. 40. 10 Artikel 5g, derde lid, van de Mededingingswet. 11 Artikel 5h, eerste lid, van de Mededingingswet</noot>
      </noten>
   </antwoorden>
</kvr>
