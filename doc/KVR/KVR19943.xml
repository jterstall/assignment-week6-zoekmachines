<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Waalkens (PvdA) aan de minister van Landbouw, Natuur en Voedselkwaliteit over residuen van bestrijdingsmiddelen op geïmporteerde groente en fruit. (Ingezonden 3 maart 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19943
</item>
         <item attribuut="Inhoud">Vragen naar aanleiding van inspecties op residuen van bestrijdingsmiddelen op geïmporteerde groente en fruit, in verband met schadelijke effecten voor de volksgezondheid.</item>
         <item attribuut="Rubriek">Handel en economie (Import) Landbouw (Bestrijdingsmiddelen) Landbouw (Landbouwproducten)</item>
         <item attribuut="Trefwoorden">Bestrijdingsmiddelen Fruit Groenten Import</item>
         <item attribuut="Vindplaats">Kamervragen met antwoord 2003-2004, nr. 1243, Tweede Kamer</item>
         <item attribuut="Vraagnr_bij_indiening">2030409730</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Waalkens</persoon>
         </item>
         <item attribuut="Datum_reaktie">2004-04-02</item>
         <item attribuut="Datum_indiening">2004-03-03</item>
         <item attribuut="Document-id">KVR19943</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2631" allpagenumbers="2631 2632" vetnummer="2030409730" code="0304tkkvr1243" lopendefooter="Tweede Kamer, vergaderjaar 2003–2004, Aanhangsel" filenaam="KVR19943" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1243" onderwerp="" indiendatum="2004-03-3">
         <vrager partij="PvdA" oorsprong="parlement">Waalkens</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-04-2">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van het feit dat uit inspecties van Milieudefensie blijkt dat er 20% tot 40% teveel aan residuen van bestrijdingsmiddelen op geïmporteerde citrusvruchten zou zitten? </vraag>
      <vraag nummer="2">Heeft de Voedsel en Warenautoriteit (VWA) inspecties uitgevoerd op residuen van bestrijdingsmiddelen op groente en fruit? </vraag>
      <vraag nummer="3">Heeft de VWA de afgelopen tijd een teveel aan gifresten gevonden op groente en fruit en zijn er sancties opgelegd? </vraag>
      <vraag nummer="4">Is er bij overschrijding van de Maximale Residu Normen (MRN) een gevaar voor de volksgezondheid? </vraag>
      <vraag nummer="5">Klopt het dat bij de beoordeling van de schadelijkheid alleen gekeken wordt naar de apart aangetroffen stoffen en niet naar de gezamenlijke effecten? Zo ja, wilt u hier in Europees verband aandacht aan gaan besteden en onderzoek bepleiten? </vraag>
      <vraag nummer="6">Kunt u de inspecties van de VWA openbaar maken en de namen vrij geven van de bedrijven, die sancties opgelegd zijn? Zo neen, is er belemmerende wetgeving die het openbaar maken van inspectie-rapporten in de weg staat? </vraag>
      <vraag nummer="7">Is de wetgeving met betrekking tot de MRN toegesneden op de import van groente en fruit? Zo neen, bent u bereid om de wetgeving aan te passen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, de VWA onderzoekt jaarlijks circa 3500 partijen groente en fruit op residuen van bestrijdingsmiddelen. In het jaar 2002 werden 147 partijen citrusfruit onderzocht op meer dan 400 verschillende stoffen, waarbij in 7% van de partijen te veel residuen werden aangetroffen. Het verschil in afwijkingspercentage van de VWA en Milieudefensie kan veroorzaakt worden doordat de VWA monsters neemt in de distributiecentra van de grootwinkelbedrijven, waarmee wordt voorkomen dat in supermarkten monsters van een zelfde partij worden genomen. Een rapportage van het aantal monsters, afwijkingen en de onderzochte stoffen is te vinden op de website van de VWA (www.vwa.nl). </antwoord>
      <antwoord nummer="3">De VWA heeft in 2003 3270 monsters genomen op groente en fruit. Bij 407 monsters bleek het gehalte hoger dan de norm te zijn. Hiervan vielen 206 monsters binnen de meet-onzekerheid. </antwoord>
      <antwoord nummer="4">Een Maximale Residu Limiet (MRL) is gebaseerd op goede landbouwkundige praktijken. Daardoor is een overschrijding van een MRL niet synoniem met schadelijke gevolgen voor de volksgezondheid. Risico’s voor de volksgezondheid worden bepaald door een risicobeoordeling. Het RIKILT heeft een risicobeoordeling uitgevoerd op de resultaten van het onderzoek van Milieudefensie. Het concludeert daarbij dat de betreffende residuen, gezien het voedselpakket, geen gevaar vormen voor de volksgezondheid. </antwoord>
      <antwoord nummer="5">Het is bekend dat de blootstelling aan een combinatie van stoffen met een zelfde toxisch werkingsmechanisme een cumulatief effect kan hebben. Voor een beperkte groep van stoffen wordt daar in de wetgeving rekening mee gehouden. Ten aanzien van bestrijdingsmiddelen is het onderwerp nog niet wettelijk geregeld, maar heeft het zowel nationaal als internationaal de aandacht. </antwoord>
      <antwoord nummer="6">Op de website van de VWA zijn generieke gegevens over de resultaten van de controles naar residuen van bestrijdingsmiddelen opgenomen. Ten aanzien van een eventuele openbaarmaking van gegevens van bedrijven worden de mogelijkheden momenteel verkend. </antwoord>
      <antwoord nummer="7">In de Nederlandse wetgeving betreffende MRL’s in levensmiddelen (in casu de Regeling residuen van bestrijdingsmiddelen, onderdeel van de Bestrijdingsmiddelenwet) kunnen op verzoek van belanghebbenden, zoals fabrikanten van bestrijdingsmiddelen en importeurs van groente en fruit, MRL’s worden opgenomen voor de import van groente en fruit. Daartoe dienen de aanvragers gegevens te overleggen betreffende de officiële registratie van het gebruik van het bestrijdingsmiddel in het exporterende land, benevens de uitkomsten van veldproeven waaruit blijkt welke residuen er op het gewas overblijven ten tijde van de oogst. Tevens moeten er gegevens betreffende de eventuele giftigheid van achterblijvende residuen worden overgelegd. Tenslotte dient uit een innameberekening te blijken dat achterblijvende residuen geen gevaar voor de consument opleveren. Op deze basis zijn een aantal zogenoemde «importtoleranties» in de Nederlandse wetgeving opgenomen. Overigens is de wetgeving met betrekking tot MRL’s momenteel al in verregaande mate in de Europese Unie geharmoniseerd, en zal dat over circa 3 jaar volledig het geval zijn. De vaststelling van importtoleranties van groente en fruit uit derde landen zal dan een volledig Europese aangelegenheid zijn. </antwoord>
      <noten afkomstig="antwoord"/>
   </antwoorden>
</kvr>
