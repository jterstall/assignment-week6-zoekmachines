<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over anti-kijkschermen ter bestrijding van files. (Ingezonden 15 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22420
</item>
         <item attribuut="Inhoud">Vragen over de mogelijkheden om het aantal kijkfiles terug te dringen, bijvoorbeeld door het gebruik van anti-kijkschermen.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Ongevallen Verkeersveiligheid</item>
         <item attribuut="Vindplaats">Kamervragen met antwoord 2004-2005, nr. 1101, Tweede Kamer</item>
         <item attribuut="Vraagnr_bij_indiening">2040508540</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2005-03-07</item>
         <item attribuut="Datum_indiening">2005-02-15</item>
         <item attribuut="Document-id">KVR22420</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2335" allpagenumbers="2335 2336" vetnummer="2040508540" code="0405tkkvr1101" lopendefooter="Tweede Kamer, vergaderjaar 2004–2005, Aanhangsel" filenaam="KVR22420" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1101" onderwerp="" indiendatum="2005-02-15">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-03-7">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het bestaan van een anti-kijkscherm waarmee voorkomen wordt dat andere weggebruikers naar een ongeval kunnen kijken en hierdoor files veroorzaken? </vraag>
      <vraag nummer="2">Deelt u de mening dat een dergelijk scherm een nuttige bijdrage kan leveren aan het terugdringen van files in Nederland, overwegende dat 12% van alle files veroorzaakt wordt door ongevallen? </vraag>
      <vraag nummer="3">Wat is door Rijkswaterstaat gedaan om deze maatregel te onderzoeken? Is er een kosten-baten analyse gemaakt? Zo ja, welke concrete kosten moeten worden gemaakt en hoeveel «kijkfiles» kunnen met de maatregel worden voorkomen? </vraag>
      <vraag nummer="4">Bent u bereid om het afschermen van ongelukken op te nemen in de landelijke richtlijnen voor de afhandeling van incidenten op de snelweg? Zo ja, op welke termijn? Zo neen, waarom niet? </vraag>
      <vraag nummer="5">Ziet u andere alternatieven om het aantal «kijkfiles» in Nederland terug te dringen? Zo ja, welke alternatieven zijn dit en op welke termijn en tegen welke kosten verwacht u deze alternatieven te kunnen implementeren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, ik ben op de hoogte van het bestaan van de schermen. </antwoord>
      <antwoord nummer="2">Ja, die mening deel ik. </antwoord>
      <antwoord nummer="3">Sinds 1997 heeft Rijkswaterstaat proeven genomen met anti-kijkschermen. Daaruit is gebleken dat hiermee positieve resultaten kunnen worden bereikt. Het maatschappelijk voordeel van deze schermen varieert echter. De volgende overwegingen spelen daarbij een rol: • De duur van het incident: het plaatsen van een scherm vergt circa 1 uur; dit maakt de toepassing ervan onrendabel voor kortdurende incidenten. • Omstandigheden ter plaatse (ligging van het incident ten opzichte van het overige verkeer): het scherm is uiteraard alleen zinvol als het incident waarneembaar is vanaf de andere rijbaan. • Het aanbod van het overige verkeer: kijkfiles ontstaan alleen bij hoge intensiteiten; bij weinig verkeer is er dus geen noodzaak tot plaatsing van schermen. • Klimatologische omstandigheden: bij harde wind kan het scherm weggeblazen worden en is plaatsing om die reden niet gewenst. Op basis van de proeven zijn er in de regio’s Noord-Holland, Zuid-Holland, Utrecht en Noord-Brabant van Rijkswaterstaat anti-kijkschermen aangeschaft. De plaatsing ervan geschiedt door aannemers. De aanschafprijs is ca. € 75.000,– (inclusief BTW) voor een scherm met een lengte van 200 m inclusief toebehoren en instructie. In een aantal andere regio’s zijn door Rijkswaterstaat contracten gesloten met bedrijven voor het beschikbaar houden en het op afroep plaatsen van dergelijke schermen. Er zijn momenteel verschillende soorten schermen in gebruik. Dit betreft bijvoorbeeld schermen welke op de geleiderail worden geplaatst en schermen welke op de rijbaan worden geplaatst. </antwoord>
      <antwoord nummer="4">Mits een incident voldoet aan de bij vraag 3 genoemde overwegingen, past Rijkswaterstaat anti-kijkschermen reeds toe. In de Reader «Incident Management Bij Verkeersongevallen op Auto(snel)wegen» uit 2000 (ISBN nummer 90-5643-148-x) is ruime aandacht besteed aan de toepassing van anti-kijkschermen als maatregel ter bevordering van doorstroming van het verkeer. Deze reader is opgesteld door het Nibra (Nederlands Instituut voor Brand en Rampenbeheersing) in samenwerking met Rijkswaterstaat, de Nederlandse Politie (Politie Instituut Verkeer en Milieu) en de SOSA (Stichting Opleiding Scholing Ambulancehulpverlening). </antwoord>
      <antwoord nummer="5">Het terugdringen van het aantal files in Nederland door incidenten heeft grote aandacht. Het terugdringen van de kijkfiles maakt hier onderdeel vanuit. Ongeveer 0,5 tot 1% van de files in Nederland zijn kijkfiles. Dit vertegenwoordigt een economische schade van om en nabij de € 5 tot 10 miljoen per jaar. Vermindering van kijkfiles levert een meer dan evenredige bijdrage aan ergernis bij weggebruikers door files, omdat men ze ervaart als «onnodig». Eerdere campagnes over kijkfiles hebben het fenomeen niet meetbaar verminderd, maar wel de bewustwording vergroot. In het kader van het project Incident Management Plus worden momenteel, vanuit de reeds bestaande samenwerking van Rijkswaterstaat met de politie, inspecteurs van Rijkswaterstaat opgeleid tot verkeersregelaar. Door het verkrijgen van deze bevoegdheid krijgen deze inspecteurs gelijk de politie de mogelijkheid om het verkeer bij incidenten aanwijzingen te geven om zo de doorstroming in een vroeg stadium van het incident te bevorderen. </antwoord>
      <noten afkomstig="antwoord"/>
   </antwoorden>
</kvr>
