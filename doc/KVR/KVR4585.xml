<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Koning (D66), O. P. G. Vos (VVD) en Van Heemst (PvdA) over de verdeling van de geïnde gelden van musici en platenproducenten. (Ingezonden 31 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4585
</item>
         <item attribuut="Inhoud">Vragen over klachten van de Nederlandse Toonkunstenaarsbond over de verdeling van gelden door de SENA (Stichting ter exploitatie van naburige rechten).</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Omroepen) Cultuur en taal (Podiumkunsten)</item>
         <item attribuut="Trefwoorden">Auteursrecht Muziek Omroepen</item>
         <item attribuut="Vindplaats">Kamervragen met antwoord 1996-1997, nr. 895, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">De Koning</persoon>
            <persoon partij="VVD">O. P. G. Vos</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1997-03-21</item>
         <item attribuut="Datum_indiening">1997-01-31</item>
         <item attribuut="Document-id">KVR4585</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1831" allpagenumbers="1831 1832" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="895" onderwerp="" indiendatum="1997-01-31">
         <vrager partij="D66" oorsprong="parlement">De Koning</vrager>
         <vrager partij="VVD" oorsprong="parlement">O. P. G. Vos</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="21 maart 1997), zie ook Aanhangsel Handelingen nr. 738, vergaderjaar 1996–1997.">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Beticht de Nederlandse Toonkunstenaarsbond (NTB) de Stichting ter Exploitatie van Naburige Rechten (SENA) van wanbeleid bij de verdeling van geïnde gelden van musici en platenproducenten uit hoofde van de Wet naburige rechten? <voetnoot nummer="1"/>
      </vraag>
      <vraag nummer="2">Hoe beoordeelt u deze grief? </vraag>
      <vraag nummer="3">Hoe luidt uw oordeel over de door de NTB aangevoerde wanverhouding tussen geïnde gelden, uitgekeerde bedragen en gemaakte onkosten door de SENA? </vraag>
      <vraag nummer="4">Ziet u aanleiding in te grijpen in de bestuursstructuur van de SENA gelet op de klacht van de NTB het bestuur niet representatief is en onevenwichtig zou zijn samengesteld? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-01-28" bron="NOS-radionieuws">NOS-radionieuws, 28 januari 1997, 18.00 uur</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Sinds 1 juli 1993 is voor het secundair gebruik van cd’s, grammofoonplaten en voorbespeelde cassettes door bijvoorbeeld omroepen en bedrijven op grond van artikel 7 van de Wet op de naburige rechten (WNR) een billijke vergoeding verschuldigd. Artikel 15 van de WNR bepaalt dat de betaling van die vergoeding moet geschieden aan een door de minister van Justitie aan te wijzen representatieve rechtspersoon. Deze rechtspersoon verdeelt de gelden vervolgens onder de rechthebbenden, te weten uitvoerende kunstenaars en producenten. De Stichting tot Exploitatie van Naburige rechten (SENA) heeft de minister van Justitie medio 1993 verzocht te worden belast met de inning en verdeling van deze vergoeding. De SENA is door verenigingen van kunstenaars en producenten opgericht met het doel zonder winstoogmerk voor zichzelf de materiële en immateriële belangen te behartigen van uitvoerende kunstenaars en producenten terzake van de uitoefening en handhaving van hun naburige rechten. De SENA kent een sectie uitvoerende kunstenaars en een sectie producenten, elk met een eigen sectiebestuur van ten hoogste negen leden en een eigen repartitiereglement. Een gelijk aantal bestuursleden van iedere sectie vormt samen met een onafhankelijke voorzitter het bestuur van SENA. De voorzitter wordt door de bestuursleden in overleg aangezocht. De minister van Justitie heeft SENA met ingang van 1 juli 1993 aangewezen als incasso-organisatie ingevolge artikel 15 WNR. Het toezicht op SENA wordt uitgeoefend door een College van Toezicht. De leden van dit college zijn op grond van artikel 15 WNR benoemd door de minister van Justitie. Het College is onafhankelijk. De leden zijn noch vertegenwoordigers van rechthebbenden of betalingsplichtigen, noch verbonden aan het ministerie. Zij zijn aangezocht vanwege hun specifieke deskundigheid op het gebied van de naburige rechten of de accountancy. Het College is belast met het toezicht op het beleid van de SENA. Het College heeft toegang tot de kantoren van SENA, kan de boeken door een registeraccountant laten onderzoeken en vergaderingen bijwonen. Een aantal besluiten van SENA zijn aan voorafgaande goedkeuring van het College onderworpen. Het gaat dan bijvoorbeeld om statutenwijzigingen. Het College van Toezicht brengt jaarlijks verslag uit over zijn werkzaamheden en moet mij voorts alle gewenste inlichtingen verstrekken. De door SENA opgestelde repartitiereglementen worden door mij goedgekeurd. Er is verder op ambtelijk niveau regelmatig contact met zowel SENA als het College. Ik heb over de door de NTB geuite bezwaren schriftelijk inlichtingen ingewonnen bij het College. Het College heeft mij bij brief van 16 maart 1997 schriftelijk bericht. Zoals al was gebleken uit de mij door het College toegestuurde verslagen van SENA over 1993, 1994 en 1995 zijn in de eerste periode na juli 1993 veel aanloopwerkzaamheden verricht. Zo moest de hoogte van de billijke vergoeding in onderhandeling met de gebruikers worden vastgesteld. Voorts moesten gegevens worden verzameld bij die gebruikers, vooral de omroepen, omtrent de mate waarin gebruik wordt gemaakt van cd’s. Aan de hand hiervan moest worden onderzocht op welke cd’s het naburig recht rustte, wie de producenten waren en welke uitvoerende kunstenaars aan een uitvoering meewerkten. Om uitbetaling van de te innen vergoedingen mogelijk te maken moest een bestand van producenten en kunstenaars worden opgebouwd. Vooral waar het gaat om grote aantallen uitvoerende kunstenaars is die opbouw een tijdrovende zaak gebleken. Omdat op grond van de wet ook rechten kunnen worden ontleend aan fonogrammen die tot vijftig jaar voor de inwerkingtreding van de WNR zijn vervaardigd, moesten verder gegevens worden verzameld over erfgenamen van oude artiesten, die van het nieuwe recht soms (nog) niet op de hoogte waren. Ten slotte moesten de repartitiereglementen worden opgesteld. Dat is gebeurd op 31 augustus 1995. De inning van de billijke vergoeding is in de loop van 1995 op gang gekomen. In december 1995 is met de verdeling een begin gemaakt. De taak van SENA is niet eenvoudig. bekende rechthebbenden, op een recht dat zeker in het begin niet voor alle gebruikers even duidelijk was. Het College heeft mij bericht dat uit de financiële gegevens niets blijkt van wanbeleid, noch van een wanverhouding tussen de geïnde gelden en de aan kunstenaars en producenten uitgekeerde bedragen alsmede de kosten van SENA zelf. </antwoord>
      <antwoord nummer="3">De Nederlandse Toonkunstenaarsbond spitst zijn stelling van wanbeleid mede toe op het beheer van de door SENA geïnde gelden. Ik hecht er overigens aan op te merken, dat vanaf het begin van de werkzaamheden van SENA bestuursleden afkomstig van de NTB zitting hadden in het bestuur. Uit de meest recente jaarrekening van SENA over 1995, die door een accountantskantoor is goedkeurd, blijkt dat in dat jaar van de geïncasseerde 32,6 miljoen gulden f 28,1 miljoen (86,3%) beschikbaar was voor repartitie, 4,2% is besteed aan incassokosten en het restant, derhalve ca. 10%, aan de kosten van SENA zelf. SENA verwacht voor 1996 en 1997 83–90% van de geïncasseerde gelden aan rechthebbenden te kunnen uitkeren. De kosten van SENA zelf blijven ongeveer 10% van het totaal. Deze cijfers laten naar mijn oordeel geen wanverhouding tussen de geïnde gelden, kosten en uitkeringen zien. De NTB heeft geen stukken overgelegd die zijn stellingen onderbouwen. </antwoord>
      <antwoord nummer="4">De kunstenaars- en producentenwereld is zeer divers. Sommige aangeslotenen bij SENA zijn lid van de Kunstenbond FNV, de NTB of de NVPI. Anderen zijn niet georganiseerd. SENA voert haar taak uit ten behoeve van alle rechthebbenden. De statuten van SENA regelen dat de leden van een sectiebestuur zowel uit georganiseerde als uit niet-georganiseerde kring kunnen komen. De Kunstenbond FNV en de NTB hebben het recht elk maximaal drie van de negen kandidaten voor te dragen. Voor alle bestuurszetels zijn tegenkandidaten mogelijk. Na de aanloopperiode is op 27 januari 1997 de eerste volledige vergadering van aangeslotenen gehouden. Op de agenda stond onder meer de verkiezing van het eerste voltallige bestuur. Bij die verkiezing zijn de kandidaten voorgedragen door de NTB niet verkozen. Verkozen zijn uitvoerende kunstenaars die in sommige gevallen niet en andere gevallen wel lid zijn van een van de organisaties. Bij de verkiezing waren twee leden van het College van Toezicht aanwezig. Het College heeft mij bericht dat de verkiezingen door het voormalig bestuur volgens de statuten zijn uitgeschreven en ook in overeenstemming met de statuten en het kiesreglement zijn verlopen. De verkiezingen stonden onder toezicht van een door het voormalig sectiebestuur uitgenodigde notaris. De gekozen bestuursleden zijn uitvoerend kunstenaars en hebben direct belang bij een goede gang van zaken bij SENA. De wijze waarop het bestuur wordt samengesteld is in eerste instantie een zaak van de SENA zelf. Het is mij bekend dat de NTB meent, dat het bestuur alleen representatief kan zijn wanneer de voordrachten van NTB en FNV een bindend karakter hebben. Ik acht het echter niet wenselijk wanneer men in het bestuur van een sectiebestuur of de SENA plaatsneemt als vertegenwoordiger van eigen belangenorganisaties of eigen leden. Het bestuur van de SENA zal zich – met voorbijgaan aan individuele belangen – moeten richten op alle rechthebbenden. Dat geldt ongeacht hun herkomst of andere bestuursfunctie. </antwoord>
      <noten afkomstig="antwoord"/>
   </antwoorden>
</kvr>
