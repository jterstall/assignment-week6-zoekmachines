<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Rabbae (beiden GroenLinks) aan de ministers van Binnenlandse Zaken en Koninkrijksrelaties en van Verkeer en Waterstaat over de sloop van woningen op de Betuweroute. (Ingezonden 9 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13341
</item>
         <item attribuut="Inhoud">Vragen over het uit huis zetten van een bewoonster van Zevenaar, voor de aanleg van de Betuwelijn. Zij zou hierover vooraf niet zijn ingelicht door de Nederlandse Spoorwegen (Teletekst, 6 februari 2001).</item>
         <item attribuut="Rubriek">Strafrecht en strafprocesrecht (Misdrijven) Verkeer, vervoer en waterstaat (Spoorwegen)</item>
         <item attribuut="Trefwoorden">Huisvredebreuk Spoorwegen</item>
         <item attribuut="Vindplaats">Kamervragen met antwoord 2000-2001, nr. 891, Tweede Kamer</item>
         <item attribuut="Vraagnr_bij_indiening">2000106260</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-03-19</item>
         <item attribuut="Datum_indiening">2001-02-09</item>
         <item attribuut="Document-id">KVR13341</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1847" allpagenumbers="1847 1848" vetnummer="2000106260" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13341" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="891" onderwerp="" indiendatum="2001-02-9">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan>de ministers van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-03-19">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van het Teletekstbericht van 6 februari jl. «NS behoed voor illegale sloop»? </vraag>
      <vraag nummer="2">Klopt het dat een bewoonster van Zevenaar, zonder vooraf ingelicht te zijn, onder dwang met haar spullen haar huis uitgezet is door de NS voor de aanleg voor de Betuweroute? </vraag>
      <vraag nummer="3">Klopt het dat de politie aanvankelijk niet bereid was iets te ondernemen tegen deze huisvredebreuk en vernieling van eigendommen? Zo ja, waarom niet? </vraag>
      <vraag nummer="4">Vindt u dat de uitzetting ongeoorloofd was? Zo neen, hoe is het mogelijk dat deze plaatsgevonden heeft? </vraag>
      <vraag nummer="5">Bent u bereid de NS te berispen wegens deze gebeurtenis? Bent u voornemens maatregelen te nemen om dit in de toekomst te voorkomen? </vraag>
      <vraag nummer="6">Op welke wijze zal de bewoonster schadeloos gesteld worden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op 10-6-1997 is NS Railinfrabeheer BV eigenaar geworden van de panden aan de Beekseweg 10 en 10A te Babberich (gemeente Zevenaar). Met de vorige eigenaars is afgesproken dat de bewoner van nr. 10 zolang mogelijk mag blijven wonen (vruchtgebruik voor het leven). Op verzoek van de bewoner van 10 is een tijdelijke bewoner gezocht voor de woning 10A. Nadat deze tijdelijke bewoner was vertrokken is een andere persoon in de woning 10A gaan wonen zonder NS Railinfrabeheer BV in kennis te stellen of daarvoor toestemming te vragen. Na klachten over overlast en verwaarlozing van de woning (en de tuin) is de bewoner van 10A herhaaldelijk aangeschreven om deze situatie te verbeteren. Toen na 4 maanden nog steeds geen reactie was ontvangen en nádat overleg was gepleegd met de politie van Zevenaar, heeft de bewoonster van 10A op 19 januari 2001 een brief van NS Railinfrabeheer BV gekregen (die tevens op de deur is geprikt) waarin werd aangegeven dat als de situatie niet zou zijn veranderd op 2 februari 2001 zou worden overgegaan tot ontruiming van het pand. Ook op deze brief is nooit gereageerd. Op 2 februari is een slopersbedrijf in opdracht van NS Railinfrabeheer BV overgegaan tot ontruiming van het pand. Bij de ontruiming was door een misverstand tussen NS Railinfrabeheer en het slopersbedrijf – in tegenstelling tot de afgesproken procedure – de politie niet betrokken, noch was er een gerechtelijk bevel. De bewoonster was overigens ten tijde van de ontruiming niet thuis. </antwoord>
      <antwoord nummer="3">Nadat de woning van betrokkene was ontruimd door het slopersbedrijf is zij naar de politie gegaan. De betrokken gebiedsagent heeft vervolgens contact opgenomen met NS Railinfrabeheer. NS Railinfrabeheer heeft aangegeven dat door een misverstand tussen haar en het slopersbedrijf zonder overleg met betrokkene en zonder aanwezigheid van de politie en gerechtelijk bevel het pand is ontruimd. NS Railinfrabeheer heeft in het gesprek met de gebiedsagent aangegeven een vergoedingsregeling te willen treffen. Met de betrokkene werd vervolgens overeengekomen dat – in afwachting van de schadeafhandeling – geen politieinterventie (lees aangifte van huisvredebreuk/vernieling van eigendommen) zou plaatsvinden. Op een later tijdstip werd een vergoedingsregeling voorgesteld door NS Railinfrabeheer die naar mening van betrokkene dermate laag was dat zij alsnog besloot aangifte te doen van huisvredebreuk/vernieling van eigendommen. Op 19 februari heeft betrokkene het verzoek ingediend af te zien van verdere behandeling van deze zaak omdat zij naar het oordeel alsnog door de NS Railinfrabeheer voldoende is gecompenseerd voor geleden schade. </antwoord>
      <antwoord nummer="4">De betreding van de woning en de daarop gevolgde ontruiming was niet geoorloofd. Zoals beschreven bij mijn antwoord op vraag 2 is de voor uitzetting geldende procedure niet gevolgd. </antwoord>
      <antwoord nummer="5">Op ambtelijk niveau is een gesprek geweest met NS Railinfrabeheer. NS Railinfrabeheer heeft erkend dat de bestaande procedure niet correct is toegepast. Bij NS Railinfrabeheer is een uitgebreide procedure om tot sloop of ontruiming van een pand te komen. Naar aanleiding van deze ontruiming is de procedure opnieuw goed bekeken. De procedure is inhoudelijk correct. Hieraan is dan ook niets veranderd, wel is intern met de medewerkers de procedure nog eens geëvalueerd. Hoe betreurenswaardig ook, in dit geval is een fout gemaakt. </antwoord>
      <antwoord nummer="6">NS Railinfrabeheer heeft zijn verontschuldigingen aangeboden voor de ontstane situatie als gevolg van de ontruiming op 2 februari 2001. Met de bewoonster van de woning 10A is een schadevergoeding overeengekomen. Daarnaast spant NS Railinfrabeheer zich in om de (negatieve) gevolgen voor de bewoonster tot een minimum te beperken. </antwoord>
      <noten afkomstig="antwoord"/>
   </antwoorden>
</kvr>
