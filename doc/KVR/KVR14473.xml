<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nicolaï (VVD) aan de ministers van Binnenlandse Zaken en Koninkrijksrelaties en van Justitie over het sluiten van het Sloterparkbad door overlast van allochtone jeugdgroep. (Ingezonden 11 september 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14473
</item>
         <item attribuut="Inhoud">Vragen naar aanleiding van een bericht in De Volkskrant van 5 september 2001 over sluiting van een zwembad in Amsterdam als gevolg van crimineel gedrag van jonge allochtonen. Betreft o.a. de mogelijkheid om criminele jeugdgroepen de toegang tot openbare recreatieve ruimtes te weigeren.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Vrijetijdsbesteding (Recreatie) Welzijn (Jeugdigen)</item>
         <item attribuut="Trefwoorden">Jeugdcriminaliteit Minderheden Zwembaden</item>
         <item attribuut="Vindplaats">Kamervragen met antwoord 2001-2002, nr. 143, Tweede Kamer</item>
         <item attribuut="Vraagnr_bij_indiening">2000115350</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="VVD">Nicolaï</persoon>
         </item>
         <item attribuut="Datum_reaktie">2001-10-23</item>
         <item attribuut="Datum_indiening">2001-09-11</item>
         <item attribuut="Document-id">KVR14473</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="293" allpagenumbers="293 294" vetnummer="2000115350" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14473" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="143" onderwerp="" indiendatum="2001-09-11">
         <vrager partij="VVD" oorsprong="parlement">Nicolaï</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2001-10-23">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het bericht over het sluiten van het zwembad Sloterparkbad in Amsterdam naar aanleiding van het crimineel gedrag van jonge allochtonen? <voetnoot nummer="1"/>
      </vraag>
      <vraag nummer="2">Bent u bekend met meer gevallen waarin jeugdgroepen dergelijk crimineel en overlastgevend gedrag in openbare recreatieve ruimtes vertonen? Zo ja, waar? Heeft dit eerder tot sluitingen geleid en heeft u ook inzicht in de aard en etnische achtergrond van de groep? </vraag>
      <vraag nummer="3">Bestaan er mogelijkheden voor gemeenten en/of betreffende instellingen om crimineel gedrag van jeugdgroepen in dergelijke situaties tegen te gaan? Zo ja, kunt u aangeven om welke maatregelen het gaat en zijn deze voldoende (in praktijk gebracht)? </vraag>
      <vraag nummer="4">Hoe staat u tegenover de mogelijkheid om – vergelijkbaar met een stadionverbod of met mogelijkheden die NS hanteert om mensen de toegang tot de trein te verbieden – voor onaanvaardbare overlast veroorzakende groepen de toegang tot openbare recreatieve ruimtes te weigeren? Bent u eventueel bereid hiervoor meer mogelijkheden te creëren? </vraag>
      <noten afkomstig="vraag">
         <noot nummer="1" datum="2001-09-5" bron="Zie , De Volkskrant" titel="Sloterparkbad deels dicht wegens overlast allochtone jongeren">Zie «Sloterparkbad deels dicht wegens overlast allochtone jongeren», De Volkskrant, 5 september 2001</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Er vindt geen centrale incidentenregistratie bij het Rijk plaats van jeugdgroepen die crimineel of overlastgevend gedrag vertonen in publiekelijk toegankelijke zwembaden. Wel is mij bekend uit perspubliciteit dat er op meer plaatsen in het land problemen zijn of zijn geweest met criminaliteit of overlast van jongeren in openbare recreatieve ruimtes. Dit wordt ook bevestigd door een quick scan-onderzoek dat LC, Nederlands Instituut voor lokale Sport en Recreatie, heeft laten verrichten. Het LC is de brancheorganisatie van alle openbaar toegankelijke zwembaden in Nederland. De quick scan behelst een telefonische enquête bij 50 zwembaden in zowel de vier grote steden, steden met meer dan 85.000 inwoners en een aantal kleinere gemeenten. De resultaten van de quick scan zijn niet noodzakelijkerwijs representatief, maar geven wel een indicatie van (de omvang van) het probleem. Het beeld dat oprijst uit de quick scan is dat de overlast in de bij de scan betrokken zwembaden over het algemeen incidenteel van karakter (minder dan 2 keer per maand) is en de mate van overlast zeer wisselend per zwembad. In de afgelopen tijd lijkt de overlast door groepen jongeren toegenomen en plaatselijk een meer structurele vorm aan te nemen. Dit geldt ook voor de ernst van de overlast. Voorts blijkt in veruit de meeste gevallen de overlast te worden veroorzaakt door jongens, veelal in groepsverband en in de leeftijdscategorie van 12 tot en met 16 jaar. Over de etnische achtergrond van de groepen geeft de quick scan een gemengd beeld. Het gaat, afhankelijk van de streek van het land, de gemeente of soms zelf het stadsdeel nu eens om autochtone, dan weer om allochtone jongeren en weer een andere keer om groepen met zowel autochtone als allochtone jongeren. Voor zover mij bekend heeft tot het incident in het Amsterdamse Sloterparkbad begin september van dit jaar, de overlast nog niet eerder geleid tot sluiting van een zwembad. </antwoord>
      <antwoord nummer="3 en 4">Exploitanten van zwembaden zijn, als iedere eigenaar en/of beheerder over een bepaald gebouw, primair verantwoordelijk voor de veiligheid en de orde binnen de inrichting. De exploitant van een zwembad kan ook een gemeente zijn. Uit deze verantwoordelijkheid en uit het Besluit Hygiëne en Veiligheid Zwemgelegenheden vloeit voort dat de exploitant toezicht dient uit te oefenen om misstanden, zoals baldadigheid en overlast, tegen te gaan. In de praktijk is er geen sprake van een uniforme aanpak van overlast van jongeren in zwembaden: dit verschilt van plaats tot plaats. Verschillende zwembaden hebben zelf het initiatief genomen overlast te voorkomen of aan te pakken. Enkele voorbeelden van maatregelen die in de praktijk genomen worden zijn: actief toezicht door de politie, camera-observatie, invoering van specifieke momenten voor alleen gezinszwemmen, toegangsverboden na misdragingen, specifieke trainingen voor zwembadpersoneel, opstellen en duidelijk communiceren van huisregels en het inzetten van stadswachten en/of beveiligingsdiensten. De exploitant kan «huisregels»/gedragsregels vaststellen waaraan de bezoekers zich dienen te houden. In dergelijke regels kunnen ook voorschriften worden opgenomen om baldadigheid, vernielzucht, geweld en (ander) crimineel gedrag tegen te gaan. Indien bezoekers van een zwembad (herhaaldelijk) de huisregels overtreden kan de exploitant hun de toegang tot het zwembad ontzeggen. Een dergelijke maatregel is vergelijkbaar met de civielrechtelijke stadionverboden die bekend zijn uit de bestrijding van het voetbalvandalisme en -geweld. Ook daar legt de thuisspelende voetbalclub en/of de KNVB het stadionverbod op. De burgemeester oefent op basis van artikel 174 van de Gemeentewet toezicht uit op onder meer «openbare samenkomsten» en kan de nodige opdrachten verstrekken aan de exploitant van een dergelijke inrichting die ertoe moeten leiden dat deze maatregelen neemt die de veiligheid van de bezoekers verbeteren. Voor politie en justitie is een rol weggelegd indien aangifte wordt gedaan van een strafbaar feit of als de situatie dermate uit de hand loopt dat van de eigenaar niet meer mag worden verwacht dat deze handhavend optreedt. Van een dergelijke situatie is bijvoorbeeld sprake als iemand weigert het zwembad te verlaten na hiertoe door het zwembadpersoneel te zijn gesommeerd of als de situatie dusdanige ernstige vormen heeft aangenomen of bedreigend is dat niet is uitgesloten dat geweld moet worden toegepast. Naast het genoemde civielrechtelijke zwembadverbod is het mogelijk dat de strafrechter bij het opleggen van een strafsanctie een bijkomende maatregel oplegt die de desbetreffende persoon de toegang tot een zwembad verbiedt. Mocht het geweld en de bedreigingen plaatsvinden buiten het zwembad en buiten het terrein waarover de exploitant zeggenschap heeft, dan zou de exploitant voor de desbetreffende personen een civielrechtelijk omgevingsverbod kunnen eisen bij de rechter. Ook kan de strafrechter als bijkomende straf een omgevingsverbod opleggen. In de strafrechtelijke sfeer kan ook een «Halt-achtige» afdoening worden gecreëerd voor jeugdige delinquenten. Wat betreft deze Halt-afdoening is er in de praktijk op verschillende manieren ingespeeld op de overlastproblematiek van jongeren in zwembaden. Zo is bijvoorbeeld Halt Zuid- Holland Noord (Leiden) gestart met een project voor jongeren die overlast in een zwembad veroorzaakten, waarbij deze jongeren werkzaamheden in het zwembad moesten verrichten. Het Halt-bureau in Eindhoven heeft een speciale afdoening voor (veelal) allochtone jongeren ontwikkeld, waarin deze jongeren een speciaal confrontatieprogramma volgden. Zwembadpersoneel en politie werkten hierbij samen. Het effect van dit project was dat het aantal aangiften in drie jaar tijd drastisch is gedaald en dat er geen recidive is geconstateerd. Ten slotte bestaat de mogelijkheid dat de burgemeester een omgevingsverbod oplegt. In zeer ernstige en spoedeisend gevallen kan dit gebeuren op basis van een openbare-ordebevel ex artikel 172, derde lid, van de Gemeentewet dan wel op basis van een zogenoemd noodbevel ex artikel 175 van die wet. Indien de noodzaak om een dergelijk omgevingsverbod op te leggen zich geregeld voordoet, heeft het de voorkeur hiervoor een wettelijke grondslag op te nemen in een gemeentelijke verordening. Doorgaans gebeurt dit in de APV. Naar mijn mening biedt het bestaande wettelijk kader voldoende mogelijkheden om criminaliteit en overlast van jongeren in openbare recreatieve ruimtes tegen te gaan en te beheersen. Het toevoegen van andere wettelijke mogelijkheden is mijns inziens op dit moment dan ook niet nodig. </antwoord>
      <noten afkomstig="antwoord"/>
   </antwoorden>
</kvr>
