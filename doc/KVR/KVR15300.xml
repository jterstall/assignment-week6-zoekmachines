<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Binnenlandse Zaken en Koninkrijksrelaties over het alarmnummer 1-1-2. (Ingezonden 6 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15300
</item>
         <item attribuut="Inhoud">Vragen naar aanleiding van het artikel 'Niemand weet precies wat er misgaat bij 1-1-2' in de Telegraaf van 2 februari 2002.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Brandpreventie en brandbestrijding) Criminaliteit en openbare orde (Ongevallenpreventie en -hulpverlening) Criminaliteit en openbare orde (Politie) Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Ambulancevervoer Brandweer Politie Telefonie</item>
         <item attribuut="Vindplaats">Kamervragen met antwoord 2001-2002, nr. 829, Tweede Kamer</item>
         <item attribuut="Vraagnr_bij_indiening">2010205570</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-03-15</item>
         <item attribuut="Datum_indiening">2002-02-06</item>
         <item attribuut="Document-id">KVR15300</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1741" allpagenumbers="1741 1742" vetnummer="2010205570" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15300" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="829" onderwerp="" indiendatum="2002-02-6">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="15 maart 2002), zie ook Aanhangsel Handelingen nr. 780, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Niemand weet precies wat er misgaat bij 1-1-2»? <voetnoot nummer="1"/>
      </vraag>
      <vraag nummer="2">Is er in de aangegeven gevallen onderzoek gedaan naar de oorzaken van het niet naar behoren functioneren van het alarmnummer? Zo ja, door wie? </vraag>
      <vraag nummer="3">Hoe ziet u het verband met een van de uitkomsten van de Politiemonitor Bevolking 2001, dat men in 2001 minder tevreden was over de bereikbaarheid van de politie? </vraag>
      <vraag nummer="4">Hebt u inzicht in het functioneren van alarmnummer 1-1-2? Heeft de invoering van nummer 0900–8844 voor niet-spoedeisende zaken alarmnummer 1-1-2 ontlast? </vraag>
      <vraag nummer="5">Wordt het functioneren van het alarmnummer 1-1-2 regelmatig geëvalueerd? Zo ja, bent u bereid de resultaten daarvan aan de Kamer te doen toekomen? Zo neen, bent u bereid daartoe stappen te zetten? </vraag>
      <noten afkomstig="vraag">
         <noot nummer="1" datum="2002-02-2" bron="De Telegraaf">De Telegraaf, 2 februari 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Voor het beantwoorden van de vragen is het noodzakelijk om in te gaan op de structuur van de 1-1-2 dienst. De 1-1-2 dienst bestaat uit een 1-1-2 post en de achterliggende meldkamers van de hulpdiensten politie, brandweer en ambulance. Bij het bellen van 1-1-2 wordt de beller zo snel mogelijk doorverbonden met de gewenste hulpdienst. Hiermee is 1-1-2 de snelste manier voor de burger om bij de meldkamer van de gewenste hulpdiensten te komen. De feitelijke hulpverlening wordt uitgevoerd door de hulpdienst. De verantwoordelijkheid voor de uitvoering ligt derhalve bij de desbetreffende hulpdienst en niet bij de 1-1-2 centrale. ln het artikel wordt melding gemaakt van een 1-1-2 oproep op 14 mei 2001. De oproep werd door de 1-1-2 centrale doorverbonden naar de Centrale Post Ambulancevervoer Noord-Holland-Noord. Door de centralist van de meldkamer van de ambulance (CPA) is op basis van de beschikbare informatie besloten géén ambulance te sturen en werd verwezen naar de huisartsenhulp. In het artikel wordt tevens melding gemaakt van de uitslag van het onderzoek van de klacht in de regionale klachtenprocedure die onder verantwoordelijkheid van het regionale bestuur van de CPA werd uitgevoerd. De uitslag geeft aan dat de CPA-centralist volgens de procedures heeft gehandeld. Het betreft hier dus een afhandeling van de melding door de meldkamer van de ambulance. Het betreffende voorval is niet gemeld aan de Inspectie voor de Gezondheidszorg. ln het bovengenoemde artikel werd een bericht aangehaald dat tevens beschreven staat in HP/De Tijd van 18 januari 2002. Het betrof een geval van hersenvliesontsteking. Ook in dit geval werd de oproep doorverbonden met een meldkamer van de ambulance. Ook in dit geval werd op basis van de beschikbare informatie besloten géén ambulance te sturen en werd verwezen naar de huisartsenhulp. In deze zaak is vermoedelijk sprake van een ongelukkige samenloop van diverse factoren, waaronder taalproblemen, de bereikbaarheid van de huisarts en de beoordeling van de centralist. Dit onderstreept het belang van een nauwe samenwerking tussen huisartsen en regionale ambulancevoorzieningen en het belang van de kwaliteit van de centralist. Dit incident is officieel gemeld bij de Inspectie voor de Gezondheidszorg en op dit moment daar nog in behandeling. De derde aangehaalde situatie betreft een diefstal uit een huis waarbij de bewoonster door de 1-1-2 dienst minutenlang in de wachtstand gezet zou zijn. In dit geval is uit de tekst in HP/De Tijd van 18 januari 2002 op te maken dat hier de achterliggende meldkamer van de politie het gesprek niet overnam. In dit geval wordt het probleem veroorzaakt door het niet binnen 30 seconden opnemen van de oproep door de achterliggende meldkamer van de politie. In dat geval wordt de oproep teruggezet naar de 1-1-2 centrale. Meestal is dit een gevolg van overbelasting van de meldkamer, echter zonder kennis van het juiste tijdstip is de exacte oorzaak niet te achterhalen. </antwoord>
      <antwoord nummer="3">Ik hecht grote waarde aan de bereikbaarheid van het alarmnummer 1-1-2. De bereikbaarheid van het alarmnummer wordt dan ook vastgelegd in een permanente registratie. Deze registratie levert harde cijfers op over de bereikbaarheid van 1-1-2. Op basis van deze registratie is in 1999 besloten de capaciteit van de 1-1-2 centrale in Driebergen, die zorg draagt voor de afhandeling van de mobiele 1-1-2 oproepen, te verdubbelen. </antwoord>
      <antwoord nummer="4">Bij de voorbereiding van de millenniumwisseling werd geconstateerd dat de capaciteit van de 1-1-2 centrales, de capaciteit van de meldkamers van de achterliggende hulpdiensten van brandweer, ambulance en politie, ruimschoots overtreft. Hieruit volgt dat de capaciteit van de 1-1-2 centrales ruim voldoende is. Ook op dit moment wordt de snelheid van afhandelen van 1-1-2 oproepen bepaald door de snelheid waarmee de achterliggende meldkamers de zaken kunnen afhandelen. De huidige capaciteit van het aantal binnenkomende lijnen is in overeenstemming met de beschikbare (mens)capaciteit in de regionale meldkamers. De bij de 1-1-2 centrales binnenkomende lijnen blijven bezet, zolang de achterliggende meldkamers in gesprek zijn met de melders. Vergroting van het aantal binnenkomende lijnen bij de 1-1-2 centrale alleen zal niet tot een snellere afhandeling van acute hulpvragen leiden tenzij ook de capaciteit van de achterliggende meldkamers wordt vergroot. Uit de 1-1-2 registratie blijkt niet dat de invoering van een landelijk telefoonnummer politie (0900-8844) tot verlaging van het aanbod van 1-1-2 oproepen heeft geleid. Wel kan worden vastgesteld dat de groei van het aantal 1-1-2 oproepen afneemt. </antwoord>
      <antwoord nummer="5">De bereikbaarheid van het 1-1-2 alarmnummer en het functioneren van de 25 1-1-2 centrales worden vastgelegd in een permanente registratie. Daarnaast wordt de inhoud van de gesprekken zowel in de 1-1-2 centrale als in de achterliggende meldkamers met bandopnamen vastgelegd. Met behulp van deze gegevens kunnen klachten over het functioneren van 1-1-2 volledig worden onderzocht. De afhandeling van klachten is de verantwoordelijkheid van de beheerder van de desbetreffende 1-1-2 centrale. De bewaartijd van deze gegevens is in de Telecommunicatiewet vastgelegd. Volgens de Telecommunicatiewet 1998 zijn de korpsbeheerders van de Nederlandse politie aangewezen als beheerder van het alarmnummer 1-1-2 en daarmee verantwoordelijk voor het functioneren van het alarmnummer. Binnen de korpsorganisatie heeft iedere korpsbeheerder een hoofd 1-1-2 centrale aangesteld dat kan worden aangesproken op de operationele bedrijfsvoering. De hoofden van de 1-1-2 centrales en een vertegenwoordiging van BZK komen vier maal per jaar bijeen om eventuele knelpunten in het functioneren van het 1-1-2 alarmnummer te bespreken. ln deze bijeenkomsten worden op basis van de technische gegevens, operationele en beleidsmatige trends gesignaleerd. Deze leiden indien nodig tot aanpassingen in de uitvoering. Strategische keuzes in het beleid worden aan mij voorgelegd. Eventuele tussentijdse knelpunten die blijken uit de centrale 1-1-2 registratie worden natuurlijk ook rechtstreeks aan de 1-1-2 centrale gemeld. De gegevens over het functioneren van de 1-1-2 centrales zijn slechts op detailniveau beschikbaar en zijn moeilijk te aggregeren. Bijgevoegd doe ik u een weekoverzicht met betrekking tot de snelheid van doorschakelen naar de achterliggende meldkamers toekomen. </antwoord>
      <noten afkomstig="antwoord"/>
   </antwoorden>
</kvr>
