<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Scheltema-de Nie en Lambrechts (beiden D66) aan de minister van Binnenlandse Zaken en Koninkrijksrelaties en de staatssecretaris van Onderwijs Cultuur en Wetenschappen, dhr. Van der Ploeg, over de voortgang van de opschoning van archieven van de Binnenlandse Veiligheidsdienst en de overbrenging van die archieven naar het Algemeen Rijksarchief. (Ingezonden 22 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15924
</item>
         <item attribuut="Inhoud">Vragen over vertraging bij de overbrenging van BVD-archieven naar het Algemeen Rijksarchief (ARA), en daardoor belemmering van de toegang van historici tot deze archieven.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Cultuur en taal (Archieven)</item>
         <item attribuut="Trefwoorden">Archieven Inlichtingen- en veiligheidsdiensten Openbaarheid van bestuur</item>
         <item attribuut="Vindplaats">Kamervragen met antwoord 2001-2002, nr. 1370, Tweede Kamer</item>
         <item attribuut="Vraagnr_bij_indiening">2010210490</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Scheltema-de Nie</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2002-07-04</item>
         <item attribuut="Datum_indiening">2002-05-22</item>
         <item attribuut="Document-id">KVR15924</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2899" allpagenumbers="2899 2900" vetnummer="2010210490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15924" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1370" onderwerp="" indiendatum="2002-05-22">
         <vrager partij="D66" oorsprong="parlement">Scheltema-de Nie</vrager>
         <vrager partij="D66" oorsprong="parlement">Lambrechts</vrager>
         <vraagt-aan>de minister van Binnenlandse Zaken en Koninkrijksrelaties en de staatssecretaris van Onderwijs Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="4 juli 2002), zie ook Aanhangsel Handelingen nr. 1285, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">In welk stadium bevindt zich de opschoning van het archief van de Binnenlandse Veiligheidsdienst op dit moment? Is er een vernietigingslijst vastgesteld en zo niet, waaraan ligt deze vertraging? </vraag>
      <vraag nummer="2">Wanneer kunnen de BVD-archieven die hiervoor in aanmerking komen, worden overgebracht naar het Algemeen Rijksarchief? </vraag>
      <vraag nummer="3">In hoeverre wordt de toegang van historici tot de BVD-archieven in verband met historisch onderzoek belemmerd door de vertraagde overbrenging van BVD-archieven naar het Algemeen Rijksarchief? </vraag>
      <vraag nummer="4">Bent u bereid om de eventueel soepeler toegankelijkheidsregels van het Algemeen Rijksarchief voor BVD-stukken van toepassing te verklaren op die stukken die hadden moeten worden overgedragen aan het ARA, maar waarin vertraging is opgetreden? </vraag>
      <vraag nummer="5">Kan nauwgezet inzicht worden verschaft in de verschillen in openbaarheid en toegankelijkheid van BVD-archiefstukken bij de IVD en het ARA? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Er worden geen BVD-archiefbescheiden vernietigd totdat er een, mede door de Tweede Kamer goedgekeurde selectielijst, als bedoeld in artikel 5 van de Archiefwet 1995, is vastgesteld. Een in oktober 1997 vastgestelde selectielijst werd op verzoek van de Kamer voorlopig buiten toepassing gelaten. Mede op basis van een advies van de Raad voor Cultuur werd in februari 2000 besloten een zogenaamd institutioneel onderzoek in te stellen. Een dergelijk onderzoek vindt plaats volgens een door de Rijksarchiefdienst ontwikkelde methode. De uitkomsten van dit onderzoek, dat bijna is afgerond, zullen worden gebruikt voor het opstellen van een nieuwe selectielijst. Deze lijst zal meer concreet en minder abstract moeten zijn dan de huidige lijst en bovendien moeten kunnen rekenen op een breed maatschappelijk draagvlak. Het rapport van het institutioneel onderzoek zal binnen enkele maanden worden gepubliceerd. </antwoord>
      <antwoord nummer="2">Deze vraag kan niet eenduidig worden beantwoord. Volgens de Wet op de inlichtingen- en veiligheidsdiensten 2002 worden slechts die archiefbescheiden overgebracht die ouder zijn dan twintig jaar en waarvan is vastgesteld dat daaraan geen beperkingen aan de openbaarheid dienen te worden gesteld in het belang van de staat of zijn bondgenoten. Deze beperkingen kunnen geen betrekking hebben op bescheiden die ouder zijn dan vijfenzeventig jaar, tenzij de betrokken minister in overeenstemming met het gevoelen van de Ministerraad anders beslist. In het BVD-archief bevinden zich veel bescheiden die in het belang van de staat of zijn bondgenoten geheim gehouden moeten worden. Met het oog hierop zal in overleg met het Nationaal Archief worden bezien in hoeverre, het mogelijk is het BVD-archief op te splitsen en delen daarvan over te brengen. Zodra de BVD-selectielijst is vastgesteld, kan dit overleg worden opgestart. Voor alle duidelijkheid wordt opgemerkt dat het hierbij ook zal gaan om bescheiden die jonger zijn dan vijfenzeventig jaar. </antwoord>
      <antwoord nummer="3, 4 en 5">In geval van een vertraagde overbrenging van delen van het BVD-archief naar het Nationaal Archief is er in de praktijk slechts sprake van een belemmering voor historisch onderzoek voor zover het gaat om de inzage van persoonsgegevens. Bij de Algemene Inlichtingen- en Veiligheidsdienst berustende gegevens van overleden personen mogen uitsluitend door bepaalde naaste familieleden worden ingezien, terwijl diezelfde gegevens indien zij bij het Nationaal Archief zouden berusten onder bepaalde voorwaarden breder toegankelijk zijn. Voor niet-persoonsgegevens kent de Wet op de inlichtingen- en veiligheidsdiensten 2002 een inzageregeling die wat betreft de openbaarheidsbeperkingen inhoudelijk gelijk is aan die van de Wet openbaarheid van bestuur. Indien deze niet-persoonsgegevens bij het Nationaal Archief zouden berusten, kan daarvoor ingevolge de Archiefwet 1995 slechts een openbaarheidsbeperking gelden met het oog op het voorkomen van onevenredige bevoor- of benadeling van betrokken natuurlijke personen of rechtspersonen dan wel van derden. De Archiefwet 1995 kent dus een ruimer openbaarheidsregime. In de praktijk echter spelen de extra openbaarheidsbeperkingen voor bij de AIVD berustende niet-persoonsgegevens geen enkele rol. Met betrekking tot gegevens die ouder zijn dan twintig jaar – dit zijn de gegevens die in beginsel voor overbrenging in aanmerking komen – heeft de BVD en zijn rechtsopvolger de AIVD deze weigeringsgronden nog nooit toegepast. Nu er gelet op het voorgaande slechts sprake is van een marginaal soepeler inzageregeling voor bij het Nationaal Archief berustende gegevens van overleden personen, zie ik geen aanleiding in geval van een vertraagde overbrenging af te wijken van de in de Wet op de inlichtingen- en veiligheidsdiensten 2002 vastgelegde regeling. Deze wet laat daarvoor ook geen ruimte. </antwoord>
      <noten afkomstig="antwoord"/>
   </antwoorden>
</kvr>
