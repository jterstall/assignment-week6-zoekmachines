<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de staatssecretaris van Sociale Zaken en Werkgelegenheid, dhr. Hoogervorst, over geen bureaucratie bij loondoorbetaling Wajongers. (Ingezonden 10 juli 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16099
</item>
         <item attribuut="Inhoud">Welke maatregelen worden genomen om aan de onnodige bureaucratie (aanvragen, beoordelen, beschikken, bezwaar) rondom het aanvragen van een loondoorbetalingsregeling voor Wajonggerechtigden een eind te maken?</item>
         <item attribuut="Rubriek">Arbeid (Werknemers) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Geestelijk gehandicapten) Welzijn (Jeugdigen) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheidsuitkeringen Gehandicapten Jeugdigen Werknemers</item>
         <item attribuut="Vindplaats">Kamervragen met antwoord 2001-2002, nr. 1517, Tweede Kamer</item>
         <item attribuut="Vraagnr_bij_indiening">2010212510</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2002-08-20</item>
         <item attribuut="Datum_indiening">2002-07-10</item>
         <item attribuut="Document-id">KVR16099</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3219" allpagenumbers="3219 3220" vetnummer="2010212510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16099" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1517" onderwerp="" indiendatum="2002-07-10">
         <vrager partij="CDA" oorsprong="parlement">Verburg</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2002-08-20">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat werkgevers op grond van artikel 29b Ziektewet (ZW) (overname van het risico tot loondoorbetaling in geval van ongeschiktheid tot werken) sinds de inwerkingtreding van de Wet op de (re)integratie arbeidsgehandicapten (Wet REA) in juli 1988, ook voor hun medewerkers met een uitkering krachtens de Wet arbeidsongeschiktheidsvoorziening jonggehandicapten (Wajong) na vijf jaar verlenging van het recht op ziekengeld aan moeten vragen? </vraag>
      <vraag nummer="2">Deelt u de mening dat dit onnodige bureaucratie met zich meebrengt, aangezien juist de Wajonggerechtigden zonder meer voldoen aan de voorwaarde van verlenging van de termijn van artikel 29b ZW namelijk de vaststelling van een aanzienlijk verhoogd risico voor aanvang van de dienstbetrekking? </vraag>
      <vraag nummer="3">Bent u bereid om voor Wajonggerechtigden af te spreken dat de vijfjaarstermijn automatisch wordt verlengd, tenzij bij de herbeoordeling wordt vastgesteld dat het aanzienlijk verhoogd risico op een arbeidshandicap niet meer bestaat? </vraag>
      <vraag nummer="4">Zo neen, welke maatregelen wilt u dan nemen om aan de onnodige bureaucratie (aanvragen, beoordelen, beschikken, bezwaar) rondom het aanvragen van een loondoorbetalingsregeling voor Wajonggerechtigden een eind te maken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik ben niet van mening dat juist Wajonggerechtigden zonder meer voldoen aan de voorwaarde van de verlenging van de termijn van artikel 29b ZW en kan uw stelling dat voornoemde verlenging onnodige bureaucratie met zich brengt dan ook niet onderschrijven. De termijn van artikel 29b ZW kan worden verlengd als het gaat om een werknemer die lijdt aan ziekte of gebreken die maken dat hij een aanzienlijk verhoogd risico heeft op ernstige gezondheidsklachten binnen vijf jaar na de beoordeling van de arbeidshandicap. Indien de ziekte of gebreken dan wel het verhoogde risico op ernstige gezondheidsklachten zich binnen de vijfjaarsperiode nog niet hebben voorgedaan, dan wordt deze periode verlengd. Het betreft hier werknemers met een sterk progressieve aandoening, dan wel een sterk wisselend ziektebeeld. Zij ontlenen hun arbeidshandicap aan het feit dat er op het moment van de medisch/arbeidskundige beoordeling weliswaar nog geen sprake is van structurele functionele beperkingen, maar dat de kans zeer groot is dat die binnen vijf jaar zullen komen. De categorie Wajonggerechtigden bestaat niet per definitie uit mensen met een progressieve aandoening dan wel een sterk wisselend ziektebeeld die daardoor een grotere kans op uitval hebben dan andere arbeidsgehandicapten. Een deel van de Wajongers heeft een stabiele handicap en komt dan ook niet voor verlenging van de vijfjaarstermijn in aanmerking. </antwoord>
      <antwoord nummer="3">Zoals ik hiervoor heb aangegeven heeft een grote groep Wajonggerechtigden een stabiele handicap waardoor de reden vervalt om automatisch voor verlenging in aanmerking te komen. </antwoord>
      <antwoord nummer="4">De uitbetaling van ziekengeld kan alleen geschieden op aangifte van de werkgever van ziekte van de arbeidsgehandicapte werknemer. Bij de aangifte kan de werkgever tevens vragen om verhoging van het dagloon tot ten hoogste 100%. Zonder aangifte door de werkgever is bij het UWV de uitval van de werknemer niet bekend. Het UWV gaat na of de werknemer arbeidsgehandicapte is. Voorts dient het UWV vast te stellen of de uitval ligt binnen de termijn van vijf jaar na aanvang van de dienstbetrekking. Omdat het gaat om vaststelling van een recht op uitkering moet hierover een beslissing worden genomen. Bij toewijzing is de betaling tevens de beslissing, alleen bij afwijzing wordt een afwijzende beslissing genomen. Naar mijn mening is hier geen sprake van onnodige bureaucratie die beëindigd zou kunnen worden. </antwoord>
      <noten afkomstig="antwoord"/>
   </antwoorden>
</kvr>
