<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over een bouwplan in de gemeente Bloemendaal. (Ingezonden 9 januari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15339
</item>
         <item attribuut="Inhoud">Vragen over plannen van de gemeente Bloemendaal tot woningbouw op het landgoed 'Meer en Berg' (voorheen locatie van het regionale ziekenhuis), ondanks het feit dat een belangrijk gedeelte van het landgoed in het geldende streekplan de bestemming landelijk gebied heeft.</item>
         <item attribuut="Rubriek">Natuur (Landelijke gebieden) Ruimtelijke ordening en infrastructuur (Bestemmingsplannen)</item>
         <item attribuut="Trefwoorden">Bestemmingsplannen Landelijke gebieden</item>
         <item attribuut="Vindplaats">Kamervragen met antwoord 2001-2002, nr. 863, Tweede Kamer</item>
         <item attribuut="Vraagnr_bij_indiening">2010204140</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2002-03-20</item>
         <item attribuut="Datum_indiening">2002-01-09</item>
         <item attribuut="Document-id">KVR15339</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1813" allpagenumbers="1813 1814" vetnummer="2010204140" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15339" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="863" onderwerp="" indiendatum="2002-01-9">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-03-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat de gemeente Bloemendaal het voornemen heeft om mee te werken aan een bouwplan op het landgoed «Meer en Berg», waar in het verleden het provinciale ziekenhuis gevestigd was? </vraag>
      <vraag nummer="2">Klopt het dat een belangrijk deel van het landgoed op grond van de laatste wijziging van het streekplan Noord-Holland Noord de bestemming landelijk gebied heeft? </vraag>
      <vraag nummer="3">Past de realisatie van woningen op het landgoed «Meer en Berg» naar uw mening binnen het rijksbeleid voor het buitengebied? Zo ja, in welke omvang en binnen welke randvoorwaarden? </vraag>
      <vraag nummer="4">Deelt u de mening dat het in voorkomende gevallen wenselijk kan zijn dat de inspectie RO preventief, dus voorafgaand aan een formeel bestemmingsplan- of aan een artikel 19 WRO-procedure, een gemeente laat weten dat de minister van Volkshuisvesting, Ruimtelijke Ordening en Milieubeheer zich zal verzetten tegen een plan dat indruist tegen rijksbeleid en zo ja, welke stappen gaat u in het geval van Bloemendaal ondernemen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Neen. Bedoeld landgoed maakt overigens geen deel uit van het streekplan Noord-Holland Noord doch maakt deel uit van het streekplan Kennemerland, dat in december 1998 is vastgesteld. In dit streekplan is een kaart opgenomen waarin de contouren voor het stedelijk gebied zijn aangegeven. Het landgoed valt daarbij in zijn geheel binnen deze contour. </antwoord>
      <antwoord nummer="3">Neen. Volgens het vigerend streekplan is hier geen sprake van een buitengebied doch van een stedelijk gebied. In beginsel is het gemeenten toegestaan om te bouwen binnen de in het streekplan aangegeven contour voor het stedelijk gebied. Opgemerkt wordt dat de provincie momenteel een wijziging van het streekplan voorbereidt, waarbij de contour voor het desbetreffende gebied wordt aangepast, in casu verkleind. Hierdoor zal een groot deel van het plangebied buiten de contour vallen en als gevolg daarvan als buitengebied worden aangemerkt. Dit betekent dat voor dit deel van het plangebied een restrictief beleid geldt. Uitgangspunt volgens het vigerend en toekomstig rijks ruimtelijk beleid daarbij is dat bij sloop van vrijkomende bebouwing in het buitengebied, terugbouwen slechts zeer beperkt mogelijk is. Er dient sprake te zijn van een aanzienlijke reductie van bouwvolume en -oppervlak. De thans door de gemeente voorgestelde woningbouwplannen zijn – na een wijziging van de contour zoals voorgesteld – in strijd met dit beleid. In verband met het bovenstaande heeft de Inspectie in haar reactie op het bestemmingsplan, in het kader van het artikel 10 BRO-overleg, in haar brief aan de gemeente een voorbehoud gemaakt over de woningbouwplannen. </antwoord>
      <antwoord nummer="4">Ja. De Inspectie RO – na de reorganisatie per 1 januari 2002 opgegaan in de VROM-Inspectie – reageert op signalen vanuit de regio en zal, indien er plannen door gemeenten worden voorbereid die strijdig zijn met het rijksbeleid, deze er op attenderen dat de Minister van VROM zich hiertegen zal verzetten. Zoals eerder vermeld heeft de Inspectie de gemeente Bloemendaal al laten weten dat met betrekking tot de voorgenomen reconstructie van het Provinciaal Ziekenhuisterrein een voorbehoud zal worden gemaakt ten aanzien van de woningbouwplannen. Indien de contour in het streekplan strakker wordt getrokken, het rijk daarmee instemt en er daardoor in het bestemmingsplan strijdigheid met het rijksbeleid optreedt, zullen in het vervolgtraject stappen worden ondernomen, waaronder indienen zienswijze, eventueel gevolgd door een verzoek tot het nemen van een vervangingsbesluit. </antwoord>
      <noten afkomstig="antwoord"/>
   </antwoorden>
</kvr>
