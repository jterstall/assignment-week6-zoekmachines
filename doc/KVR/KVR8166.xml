<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de staatssecretaris van Justitie over waarschuwingen van het COA voor een noodsituatie in de opvang van asielzoekers. (Ingezonden 20 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8166
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 1998-1999, nr. 317, Tweede Kamer</item>
         <item attribuut="Vraagnr_bij_indiening">2989901900</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-20</item>
         <item attribuut="Document-id">KVR8166</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="645" allpagenumbers="645 646" vetnummer="2989901900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8166" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="317" onderwerp="" indiendatum="1998-10-20">
         <vrager partij="CDA" oorsprong="parlement">Verhagen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u het bericht dat het COA vorig jaar meerdere brieven heeft verstuurd waarin gewezen werd op een steeds nijpender tekort aan opvangplaatsen en gewaarschuwd werd voor een acute noodsituatie? </vraag>
      <vraag nummer="2">Waarom is de Kamer destijds niet op de hoogte gesteld van deze brieven? Waarom is de Kamer in de waan gelaten dat de situatie minder ernstig was dan uit de brieven van het COA blijkt? </vraag>
      <vraag nummer="3">Zijn er maatregelen genomen naar aanleiding van deze brandbrieven? Zo ja, welke? Zo neen, waarom niet? </vraag>
      <vraag nummer="4">Wat is gedaan met de suggestie van het COA om de hulp van Defensie in te roepen bij de opvang van asielzoekers? </vraag>
      <vraag nummer="5">Kunt u deze brieven naar de Kamer sturen? </vraag>
      <vraag nummer="6">Bent u het eens met het oordeel dat andere maatregelen genomen hadden kunnen worden om de huidige noodsituatie te voorkomen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ik ken geen (kranten)berichten die over dit onderwerp gaan. Naar verluidt zou dit onderwerp tijdens een radio-uitzending aan de orde zijn gesteld. </antwoord>
      <antwoord nummer="2 en 3">Op verschillende momenten heeft mijn ambtsvoorganger uw Kamer op de hoogte gesteld van de situatie in de opvang van asielzoekers. Dit is onder andere gebeurd in de brieven van 22 mei 1997 (Tweede Kamer 1996–1997, 19 637, nr. 256), 20 november 1997 (Tweede Kamer, 1997–1998, 19 637, nr. 229), 10 februari 1998 (Tweede Kamer, 19 637, nr. 313), 14 april 1998 (Tweede Kamer, 1997–1998, nr. 330). Zowel in de brief van 22 mei 1997 als in de brief van 10 februari is expliciet gerefereerd aan brieven van het COA. Zo werd in de brief van 10 februari 1998 het volgende geschreven (p. 3): «In een recente brief heeft het bestuur van het COA mij aangegeven voor 1 april 3 000 tot 4 000 plaatsen nodig te hebben om aan de te verwachten vraag te voldoen. [...] Op de iets langere termijn blijft de situatie penibel en komen de grenzen en mogelijkheden in zicht om binnen de huidige condities nog voldoende opvangcapaciteit te realiseren. Ik ben hierover reeds met het bestuur van het COA in overleg». In de brief van 14 april jl. werd het volgende gemeld (p. 24): «Het bestuur van het COA heeft de Staatssecretaris van Justitie bij brief van 27 maart 1998 gemeld dat de druk op de bestaande opvangvoorzieningen zodanig is toegenomen dat een capacitaire noodsituatie als bedoeld in artikel 4, eerste lid, van de Regeling verstrekkingen asielzoekers en andere categorieën vreemdelingen (Rva 1997) is ontstaan». Vervolgens is in de brief van 14 april 1998 uitgebreid ingegaan op de maatregelen die de regering heeft ondernomen naar aanleiding van die brief van het COA bestuur. </antwoord>
      <antwoord nummer="4">In een brief van 22 oktober 1997 aan mijn ambtsvoorganger heeft het COA de suggestie gedaan om bij een eventuele opnamestop de hulp van Defensie of het Rode Kruis in te roepen. Geoordeeld werd dat het inrichten van tentenkampen op dat moment ongewenst was en allereerst alle andere mogelijkheden benut dienden te worden alvorens overwogen zou kunnen worden hiertoe over te gaan. </antwoord>
      <antwoord nummer="5">Uit het antwoord dat is gegeven op de vragen 2 en 3 blijkt dat de afgelopen periode voldoende openheid is betracht die in het verkeer tussen regering en parlement verwacht mag worden. Het apart toezenden van correspondentie tussen mij en het COA acht ik daarom niet noodzakelijk. </antwoord>
      <antwoord nummer="6">Sinds vorig najaar is een reeks aan maatregelen in gang gezet. Over deze maatregelen, alsmede een aantal aanvullende, is uw Kamer onlangs bij brief van 9 oktober (Tweede Kamer, 1998–1999, 19 637, nr. 367) nog geïnformeerd. Het doel van de getroffen maatregelen is enerzijds gelegen in de regulering van de instroom en anderzijds in het zo goed mogelijk in staat stellen van de uitvoeringsorganisaties in de vreemdelingenketen de verhoogde instroom van asielzoekers af te handelen. Dit pakket bestrijkt een dermate breed spectrum van zowel capacitaire als beleidsinhoudelijke maatregelen, dat er naar mijn oordeel alles aan gedaan is en wordt om de situatie bebeersbaar te houden. Dit neemt uiteraard niet weg dat de maatregelen constant op hun effecten beoordeeld dienen te worden om op basis daarvan eventueel tot aanpassingen of nieuwe maatregelen over te gaan. Nog dit jaar zal uw Kamer wederom over de voortgang van de ingezette maatregelen geïnformeerd worden door middel van de Halfjaarlijkse rapportage asielbeleid. </antwoord>
      <noten afkomstig="antwoord"/>
   </antwoorden>
</kvr>
