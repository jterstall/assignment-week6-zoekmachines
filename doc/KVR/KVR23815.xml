<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Binnenlandse Zaken en Koninkrijksrelaties en van Justitie en aan de staatssecretaris van Financiën over het doorgeven van informatie inzake illegale wiettelers door de politie. (Ingezonden 11 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23815
</item>
         <item attribuut="Inhoud">Wiettelers worden bijna nooit gekort op hun uitkering en de belastingdienst wordt zelden door de politie ingelicht (Algemeen Dagblad, 6 juli 2005). Hoe hoog is de totale uitkerings-, belasting- en huursubsidiefraude die met illegale wietteelt is gemoeid.</item>
         <item attribuut="Rubriek">Belastingen (Belastingfraude) Criminaliteit en openbare orde (Drugs) Sociale zekerheid (Misbruik sociale zekerheid) Strafrecht en strafprocesrecht (Justitiële documentatie en strafregisters)</item>
         <item attribuut="Trefwoorden">Belastingfraude Drugsbestrijding Justitiële documentatie Misbruik sociale verzekeringen</item>
         <item attribuut="Vindplaats">Kamervragen met antwoord 2004-2005, nr. 2330, Tweede Kamer</item>
         <item attribuut="Vraagnr_bij_indiening">2040517980</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Financiën (FIN)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2005-09-06</item>
         <item attribuut="Datum_indiening">2005-07-11</item>
         <item attribuut="Document-id">KVR23815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4677" allpagenumbers="4677 4678" vetnummer="2040517980" code="0405tkkvr2330" lopendefooter="Tweede Kamer, vergaderjaar 2004–2005, Aanhangsel" filenaam="KVR23815" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2330" onderwerp="" indiendatum="2005-07-11">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie en aan de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-09-6">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie en de staatssecretarissen van Financiën en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «willekeur aanpak wiettelers» waaruit blijkt dat wiettelers vrijwel nooit gekort worden op hun uitkering en dat de belastingdienst zelden door de politie wordt ingelicht? <voetnoot nummer="1"/>
      </vraag>
      <vraag nummer="2">Wat vindt u ervan dat slechts vijf van de vijfentwintig politiekorpsen informatie doorgeven aan de belastingdienst? </vraag>
      <vraag nummer="3">Hoe beoordeelt u dat slechts zes van de vijfentwintig politiekorpsen informatie altijd doorgeven aan het Uitvoeringsinstituut Werknemersverzekeringen (UWV)? </vraag>
      <vraag nummer="4">Hoe hoog is de totale uitkerings-, belasting- en huursubsidiefraude die met illegale wietteelt is gemoeid? Kunt u eventueel een (grove) schatting maken? </vraag>
      <vraag nummer="5">Deelt u de mening dat de privacy zoals geregeld in de Wet bescherming Persoonsgegevens een obstakel vormt voor het doorgeven van informatie aan de belastingdienst en het UWV? Zo ja, in welk opzicht? Wat gaat u doen om deze belemmeringen op te ruimen? Zo neen, hoe zult u bewerkstelligen dat binnenkort alle politiekorpsen automatisch hun informatie over illegale wiettelers gaan delen met de FIOD? </vraag>
      <noten afkomstig="vraag">
         <noot nummer="1" datum="2005-07-6" bron="Algemeen Dagblad">Algemeen Dagblad, 6 juli 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Volgens het krantenartikel melden slechts 5 korpsen onmiddellijk een wietteler bij de belastingdienst en het UWV en de gemeente en meldt nog een zesde korps alleen aan het UWV en de gemeente. Als reden dat in andere gevallen geen onmiddellijke melding plaatsvindt, wordt volgens het artikel enerzijds aangevoerd dat in Nederland de privacy-wetgeving melding bemoeilijkt en anderzijds dat tijdgebrek en een gebrek aan mankracht een grote rol zouden spelen. Er bestaat op dit moment geen eenduidig landelijk beleid voor de verstrekking van gegevens van wiettelers door de politie aan de belastingdienst, het UWV of andere instanties. Omdat de regionale omstandigheden verschillend kunnen zijn, worden verschillende soorten afspraken gemaakt door korpsen. In diverse korpsen, ook andere dan in het artikel genoemd, zijn en worden op dit moment in het kader van de zogenoemde «vrijplaatsenaanpak» afspraken gemaakt met de bestuurlijke partners, zoals de belastingdienst. Deze afspraken zijn in een aantal gevallen al vastgelegd in convenanten. Soms worden er ook speciale hennepteeltconvenanten gesloten. In deze convenanten worden afspraken gemaakt over welke informatie uitgewisseld zal worden en de wijze waarop dit zal gebeuren. Niet altijd worden convenanten gesloten, maar wordt per geval beoordeeld of gegevens verstrekt kunnen worden aan belastingdienst, UWV of andere bestuurlijke partners. Door het UWV wordt overigens in de komende maanden een inventarisatie gemaakt van eventuele resultaten van samenwerkingsverbanden zoals hierboven beschreven. </antwoord>
      <antwoord nummer="4">De Belastingdienst beschikt niet over informatie waarmee kan worden aangegeven wat «in de ideale situatie» de belastingopbrengst in een bepaalde branche is. Dat is voor de hennepkweek niet anders. Ook een grove schatting is niet verantwoord te maken. Overigens geldt dat niet altijd over het gehele bedrag aan hennepwinst belasting moet worden betaald: als er sprake is van strafrechtelijk ontnomen «hennepwinst» dan geldt dit als aftrekpost voor de belastingheffing. Dat betekent dat uiteindelijk per saldo in de regel sprake is van een relatief gering bedrag aan «hennepwinst» waarover een aanslag kan worden opgelegd. Voor de toekenning van huursubsidie is het door de Belastingdienst vastgestelde inkomen een van de bepalende factoren. Voor de huursubsidie kan dus evenmin een verantwoorde schatting worden gemaakt. Ten aanzien van kortingen op uitkeringen geldt dat niet specifiek wordt geregistreerd of een korting het gevolg is van illegale wietteelt. In het artikel van het Algemeen Dagblad wordt verwezen naar een steekproef van het UWV waaruit blijkt dat een kwart van de gepakte telers fraudeert. Er is geen echte steekproef gehouden door het UWV, maar uit schattingen blijkt wel dat circa een kwart van de thuistelers waarschijnlijk van het UWV een uitkering ontvangt. </antwoord>
      <antwoord nummer="5">Niet de Wet bescherming persoonsgegevens is van toepassing op persoonsgegevens waarover de politie in het kader van de politietaak beschikt, maar de Wet politieregisters. De huidige Wet politieregisters sluit niet meer op alle onderdelen goed aan bij huidige praktijk, ook als het gaat om uitwisseling van informatie met derden. Bij brief van 13 juni 2003, (TK 2002–2003, 28 600 VI, nr. 134) heeft de minister van Justitie, mede namens mijzelf, uwKamer geïnformeerd over de herziening van de Wet politieregisters. Op dit moment is het wetsvoorstel politiegegevens, met bijbehorende algemene maatregel van bestuur, in voorbereiding dat een meer op de behoeften van de praktijk toegesneden regeling zal bieden voor de verstrekking van politiegegevens aan derden. Ook verstrekkingen van de regionale politiekorpsen aan de Belastingdienst, het UWV en/of de gemeente voor de bestrijding van illegale wietteelt zullen onder deze regeling vallen. Als inhoudelijk criterium zal in het wetsvoorstel worden voorgesteld dat een zwaarwegend algemeen belang aan de orde is, bijvoorbeeld de bestrijding van illegale wietteelt en de daarmee verbonden uitkerings- of belastingfraude. Het wetsvoorstel zal op korte termijn, naar verwachting binnen enkele maanden, bij uw Kamer worden ingediend. Naar aanleiding van de berichtgeving in het Algemeen Dagblad zal, mede in overleg met de betrokken partijen, worden bezien of nadere juridische maatregelen nodig zijn om de gegevensuitwisseling in dit soort gevallen te vergemakkelijken. </antwoord>
      <noten afkomstig="antwoord"/>
   </antwoorden>
</kvr>
