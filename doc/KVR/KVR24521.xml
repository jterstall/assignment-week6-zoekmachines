<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over klachten bij zorgverzekeraars. (Ingezonden 7 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24521
</item>
         <item attribuut="Inhoud">Vragen naar aanleiding an het onderzoek van de Volkskrant naar het aantal klachten bij zorgverzekeraars (Volkskrant, 2 december 2005). Het aantal klachten en bezwaarschriften bij zorgverzekeraars is in 2005 met 6% gestegen. Het aantal bezwaarschriften bij het CVZ is in twee jaar verdubbeld. Twintig procent van de patiënten krijgt na het indienen van een bezwaarschrift alsnog gelijk. Zorgverzekeraars weigeren blijkbaar vaak ten onrechte een vergoeding van behandeling, geneesmiddelen en hulpmiddelen en geven geen goede voorlichting over het verdwijnen van verschillende behandelingen uit het basispakket.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeraars Ziektekostenverzekeringen</item>
         <item attribuut="Vindplaats">Kamervragen met antwoord 2005-2006, nr. 544, Tweede Kamer</item>
         <item attribuut="Vraagnr_bij_indiening">2050604490</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-12-13</item>
         <item attribuut="Datum_indiening">2005-12-07</item>
         <item attribuut="Document-id">KVR24521</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1161" allpagenumbers="1161 1162" vetnummer="2050604490" code="0506tkkvr544" lopendefooter="Tweede Kamer, vergaderjaar 2005–2006, Aanhangsel" filenaam="KVR24521" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="544" onderwerp="" indiendatum="2005-12-7">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-12-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Wat is uw reactie op het onderzoek van de Volkskrant naar het aantal klachten bij zorgverzekeraars? <voetnoot nummer="1"/>
      </vraag>
      <vraag nummer="2">Wat is uw reactie op het feit dat het aantal ingediende klachten en bezwaarschriften bij zorgverzekeraars in 2005 met 6% is toegenomen, en dat het aantal bezwaarschriften dat bij het Colleg e voor Zorgverzekeringen (CVZ) terecht komt omdat deze door de zorgverzekeraar zijn afgewezen, in twee jaar is verdubbeld? </vraag>
      <vraag nummer="3">Wat is uw reactie op het feit dat 20% van de patiënten na het indienen van een bezwaarschrift alsnog gelijk krijgt, en dat dit een stijging van tien procent ten opzichte van 2003 betreft? </vraag>
      <vraag nummer="4">Erkent u dat dit aangeeft dat zorgverzekeraars vaker onterecht vergoeding van behandelingen, geneesmiddelen en hulpmiddelen weigeren? Zo neen, waarom niet? </vraag>
      <vraag nummer="5">Wat is uw reactie op de stelling dat zorgverzekeraars als beleid lijken te hebben verzoeken om vergoeding in het «grijze gebied» in eerste instantie altijd af te wijzen? </vraag>
      <vraag nummer="6">Wat vindt u van de constatering van de Ombudsman Zorgverzekeringen dat veel verzekeraars hebben verzuimd hun klanten op de hoogte te stellen van het verdwijnen van verschillende behandelingen uit het basispakket, en dat zij geregeld verzuimen nieuwe polisvoorwaarden toe te sturen? </vraag>
      <vraag nummer="7">Deelt u de mening dat de klachtenprocedure die verzekerden moeten doorlopen om hun gelijk te halen ingewikkeld is, en veel tijd in beslag neemt? Zo neen, waarom niet? Kunt u zich voorstellen dat verzekerden hierdoor in ernstige medische of financiële problemen kunnen komen? </vraag>
      <vraag nummer="6">Erkent u dat door de overgang naar een totaal privaat systeem, patiënten hun recht alleen via privaatrechtelijke weg kunnen proberen te halen en dat deze weg duurder en langer is? </vraag>
      <vraag nummer="7" voetnoot="1">Deelt u de mening dat dit onderzoek aangeeft dat verzekeraars onevenredig veel macht hebben en deze ook gebruiken tegenover hun verzekerden? <voetnoot nummer="1"/>
      </vraag>
      <vraag nummer="8">Wat gaat u ondernemen om de positie van patiënten te verbeteren? </vraag>
      <vraag nummer="9">Wilt u deze vragen voor het algemeen overleg over de voortgang van het zorgstelsel op 14 december a.s. beantwoorden? </vraag>
      <noten afkomstig="vraag">
         <noot nummer="1" datum="2005-12-2" bron="de Volkskrant">de Volkskrant, 2 december 2005</noot>
      </noten>
   </vragen>
   <antwoorden aantal="11">
      <antwoord nummer="1">De gegevens waren mij al bekend uit de jaarverslagen van de ziekenfondsen. </antwoord>
      <antwoord nummer="2">Het is mij bekend dat het aantal klachten en bezwaarschriften bij zorgverzekeraars is gestegen. Ik ben daarop ook in mijn antwoorden op vragen van de Kamerleden Arib en Heemskerk ingegaan (Kamerstukken II, 2004/05, Aanhangsel 2717). Ik heb daarin aangegeven dat het aantal bezwaarschriften tijdelijk aanmerkelijk is gestegen door de pakketmaatregelen die in 2004 en 2005 zijn getroffen. Ik heb ook aangegeven dat de toename van het aantal bezwaarschriften vooral wordt veroorzaakt door een sterker bewustzijn van burgers. De verzekerde bewandelt de beschikbare wegen om alsnog te proberen de door hem gewenste zorg te krijgen. Daarnaast ontwikkelt de medische technologie zich in de zorg in een hoog tempo, met name in de sectoren genees- en hulpmiddelen. Met die ontwikkeling kunnen ook vragen over de toepassing en de vergoeding toenemen. Het CVZ vervult, door zijn rol als beoordelaar van verstrekkingengeschillen, een belangrijke toetsende rol voor de invulling van de wettelijke aanspraken. Naarmate de complexiteit van de zorg toeneemt zal ook vaker de toets bij dit College komen te liggen. Het voordeel daarvan is voor verzekeraar en de verzekerde dat bij dergelijke complexe zorg er een eenduidige uitleg van de aanspraak bereikt wordt. De verzekerde hecht ook veel waarde aan een onafhankelijk oordeel als dat van het CVZ. Overigens regelt de Zorgverzekeringswet (Zvw) dat zorgverzekeraars zich moeten aansluiten bij een onafhankelijke geschillenregeling, waarin voor alle geschillen over de zorg in de zorgverzekering advies aan het CVZ is opgenomen. </antwoord>
      <antwoord nummer="3">De cijfers geven aan dat in 2003 10% van de patiënten alsnog gelijk kreeg en daarmee 90% van de patiënten ongelijk op hun bezwaarschrift kregen en dat in 2004 de cijfers 80% om 20% waren. Op dit moment is nog niet duidelijk wat de percentages voor 2005 zijn. De cijfers tonen in ieder geval aan dat een goede geschillenregeling als sluitstuk een belangrijke functie vervult. Verzekeraars moeten in eerste instantie zelf zorgvuldig omgaan met de aanspraken van de verzekerden en de reglementen die zij daarvoor opstellen. De Zvw bepaalt in dit verband dat de verzekeraar in zijn polis zorgvuldig aangeeft hoe, waar en wanneer de verzekerde aanspraak heeft op de wettelijk geregelde zorg. Naarmate de verzekeraar dat beter doet, zal er minder ruimte voor twijfels en klachten zijn. De verzekeraars werken voor wat betreft de genees- en hulpmiddelen dit nauwkeurig uit in verzekeringsreglementen. Het CTZ toetst die reglementen en ziet ook toe op de naleving daarvan door zorgverzekeraars. </antwoord>
      <antwoord nummer="4">Nee, die conclusie gaat mij te ver. De talloze beslissingen die verzekeraars jaarlijks nemen over vergoeding van behandelingen zijn over het algemeen juist. Vaak gaat het in de zaken die voor advies bij het CVZ zijn voorgelegd om ingewikkelde, maar daardoor niet minder noodzakelijke, beslissingen om vergoeding. </antwoord>
      <antwoord nummer="5">Ik onderschrijf die stelling niet, zoals moge blijken uit de voorgaande antwoorden. </antwoord>
      <antwoord nummer="6">Ik vind dat geen goede zaak. In de Zvw is onder meer geregeld dat de verzekeraar zijn verzekerden goed informeert, hem tijdig de polis en overige verzekeringsvoorwaarden ter beschikking stelt en overigens van alle wijzigingen in de polis of de voorwaarden de verzekerden terstond informeert. De NZa ziet daarop toe. Verzekeraars die daarbij in gebreke blijven zullen door de toezichthouder daarop worden gewezen en kunnen beboet worden. De Zvw en de WMG bevatten samen meer instrumenten om verzekeraars te houden aan die wettelijke verplichting tot het geven van juiste informatie. </antwoord>
      <antwoord nummer="7">In de Zvw is voorzien in interne klachtenprocedures bij de zorgverzekeraars en een externe, onafhankelijke geschillenregeling. Ook in de Zvw is, op verzoek van de Kamer, geregeld dat voor verstrekkingengeschillen eerst het advies van het CVZ moet worden ingewonnen als onderdeel van de externe geschillenregeling. Daarenboven kan de verzekerde altijd naar de burgerlijke rechter. Hiermee zijn voldoende waarborgen geboden voor een goede klachten- en geschillenregeling. Het spreekt vanzelf dat dergelijke procedures tijd vergen. Overigens gelden ook hier termijnen waarbinnen zowel de verzekerde als het CVZ en de zorgverzekeraar hun werkzaamheden moeten verrichten. </antwoord>
      <antwoord nummer="8">Zoals ik in mijn antwoord op vraag 7 heb aangegeven zijn onder de Zvw goede waarborgen voor een adequate en snelle klachtenafhandeling en geschillenregeling geboden. Deze zijn niet per definitie duurder en langer dan de nu in de Ziekenfondswet geregelde beroepsgang. Daar komt bij dat de adviestermijn van het CVZ bij de Zvw maximaal vier weken bedraagt, terwijl die bij de Ziekenfondswet nog tien weken is. </antwoord>
      <antwoord nummer="9">Neen; het onderzoek bevestigt de sterke positie van de verzekerde die zijn recht zoekt. </antwoord>
      <antwoord nummer="10">De Zvw bevat voldoende elementen die een sterke positie van de verzekerden en dus ook van de patiënten waarborgt. </antwoord>
      <antwoord nummer="11">Ja. </antwoord>
      <noten afkomstig="antwoord"/>
   </antwoorden>
</kvr>
