<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Graaf (D66) en Van der Ploeg (PvdA) over extern organisatie-advies. (Ingezonden 25 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5255
</item>
         <item attribuut="Inhoud">Betreft vragen over de kosten die binnen de rijksdienst worden gemaakt voor het inhuren van externen ten behoeve van projectleiding, projectbegeleiding, interimmanagement of advisering rond organisatiekwesties.</item>
         <item attribuut="Rubriek">Overheidsfinanciën (Overheidsuitgaven)</item>
         <item attribuut="Trefwoorden">Organisatie- en adviesbureaus Overheidsuitgaven</item>
         <item attribuut="Vindplaats">Kamervragen met antwoord 1996-1997, nr. 1513, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="D66">De Graaf</persoon>
            <persoon partij="PvdA">Van der Ploeg</persoon>
         </item>
         <item attribuut="Datum_reaktie">1997-07-02</item>
         <item attribuut="Datum_indiening">1997-02-25</item>
         <item attribuut="Document-id">KVR5255</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3095" allpagenumbers="3095 3096" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1513" onderwerp="" indiendatum="1997-02-25">
         <vrager partij="D66" oorsprong="parlement">De Graaf</vrager>
         <vrager partij="PvdA" oorsprong="parlement">Van der Ploeg</vrager>
         <vraagt-aan/>
      </vraagdata>
      <antwoorddata antwoorddatum="2 juli 1997), zie ook Aanhangsel Handelingen nr. 866, vergaderjaar 1996–1997">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u enig inzicht in de kosten die binnen de rijksdienst worden gemaakt voor het inhuren van externen ten behoeve van projectleiding, projectbegeleiding, interimmanagement of advisering rond organisatiekwesties? </vraag>
      <vraag nummer="2">Zo ja, kunt u een overzicht geven van deze kosten, nader gespecifeerd per departement en dienst? Zo neen, acht u het niet wenselijk dat dit overzicht alsnog wordt opgesteld uit een oogpunt van management en controle? </vraag>
      <vraag nummer="3">Bestaan er binnen de rijksdienst voor het inhuren van externe organisatieadviseurs en interimmanagers richtlijnen t.a.v. criteria, voorwaarden en tarieven? Zo neen, acht u dergelijke richtlijnen niet wenselijk? </vraag>
      <vraag nummer="4">Deelt u de mening dat het, gelet op de vele reorganisaties binnen de rijksdienst, de voorkeur verdient om organisatiedeskundige expertise in eigen huis te hebben in plaats van deze expertise op semi-permanente basis te moeten inhuren tegen marktconforme tarieven? </vraag>
      <vraag nummer="5">Wilt u de mogelijkheid onderzoeken van de oprichting van een organisatie-adviesbureau voor de overheid, dat op kostenbasis kan worden betrokken bij reorganisaties binnen onderdelen van de rijksdienst? </vraag>
      <vraag nummer="6">Is de aanbeveling van de heroverwegingswerkgroep «Inschakeling van intern en extern personeel» uit 1994 tot de vorming van een pool van interimmanagers binnen de rijksdienst uitgevoerd? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Onlangs is een door mij geëntameerde inventarisatie afgesloten naar de kosten voor de inschakeling van extern personeel (zowel inhuur als uitbesteding) binnen de sector Rijk (inclusief Defensie; kernministerie) zoals deze geboekt zijn op het apparaatsartikel. Het onderzoek richtte zich onder meer op de kosten voor externen ingehuurd op het terrein van organisatiekwesties. Daarnaast werden de uitgaven voor extern personeel voor de volgende activiteiten/taken in beeld gebracht: interimmanagement; administratieve organisatie; juridische adviezen; financiën/accountancy; beleidsonderzoek; informatievoorziening/automatisering; voorlichting niet RVD; scholing/studie eigen personeel; administratie; uitzendkrachten niet op formatieplaatsen; restcategorie. Het onderzoek had betrekking op het jaar 1996. De resultaten van het onderzoek zullen worden gepubliceerd in Mensen en Management 1997 dat op Prinsjesdag zal worden uitgebracht. </antwoord>
      <antwoord nummer="2">Voor het aandachtsgebied organisatie-adviezen zijn volgens opgave van de onderscheidene ministeries de volgende uitgaven gerealiseerd: Algemene zaken 141 000 Binnenlandse Zaken 721 000 Buitenlandse Zaken 400 000 Defensie 3 216 000 Economische Zaken 292 000 Financiën 1 845 000 Justitie 15 898 000 Landbouw, Natuurbeheer en Visserij 1 909 000 Onderwijs, Cultuur en Wetenschappen 875 000 Sociale Zaken en Werkgelegenheid 459 000 Verkeer en Waterstaat 5 430 000 Volksgezondheid, Welzijn en Sport 2 084 000 Volkshuisvesting, Ruimtelijke Ordening en Milieubeheer 1 447 000 Hoge Colleges van Staat 154 000 Totaal 34 871 000 Gegevens per dienst zijn niet beschikbaar. </antwoord>
      <antwoord nummer="3">Niet alle ministeries hebben voor de inhuur van externe organisatie-adviseurs en interimmanagers expliciet richtlijnen opgesteld, met name wanneer sprake is van het maar in beperkte mate inhuren van genoemde externen. Daarnaast wordt door een aantal departementen in voorkomende gevallen aangehaakt bij de Algemene voorwaarden voor overeenkomsten tussen Rijksoverheid en particuliere organisatie- en/of automatiseringsadviesbureaus, de AVOA, c.q. worden de richtlijnen zoals deze zijn opgenomen in de AVOA toegepast. In een enkel geval zijn de richtlijnen voor de inschakeling van adviseurs en interimmanagers vastgelegd in een departementale handleiding Inkoopprocedures of in vergelijkbare richtlijnen/procedures. Bij het ontbreken van specifieke richtlijnen is er veelal de situatie, dat de door het betreffende ministerie opgestelde algemene richtlijnen en procedures voor de inhuur van externen ook van toepassing zijn op de categorieën organisatie-adviseurs en interimmanagers. </antwoord>
      <antwoord nummer="4">De keuze om organisatie-expertise al dan niet in eigen huis beschikbaar te hebben is aan de ministeries voorbehouden. De integrale manager is verantwoordelijk voor de bedrijfsvoering van zijn eenheid. Hij of zij maakt op bedrijfsmatige gronden met het oog op een optimale bedrijfsvoering de keuze voor de inzet van het productiemiddel personeel. Daarbij wordt mede afgewogen of van intern of extern personeel gebruik gemaakt dient te worden. Het gaat daarbij om het zo efficiënt en effectief mogelijk inzetten van de factor arbeid ten behoeve van de realisatie van de doelstellingen van de organisatie. </antwoord>
      <antwoord nummer="5 en 6">De aanbeveling van de Heroverwegingswerkgroep «Inschakeling van intern en extern personeel» tot de vorming van een pool van interimmanagers heeft er in z’n algemeenheid toe geleid, dat er bij diverse ministeries initiatieven op het terrein van vorming van pools van deskundigen zijn genomen. Specifiek op het terrein van interimmanagement kan gewezen worden op het oprichten van de Stichting Intermin. Deze Stichting is een sinds oktober 1995 bestaande organisatie die zich bezighoudt met het plaatsen (vanuit de overheid) van managers op tijdelijke functies, dit met een maximum van drie jaar. De Stichting heeft als doelstelling de ontwikkeling van de betreffende manager en het terugdringen van de inhuur van externen. Ik ben van mening, dat de weg met betrekking tot de hiervoor genoemde initiatieven verder moet worden verkend en dat vooralsnog het initiatief om te komen tot verdere interdepartementale samenwerking aan de ministeries zelf moet worden gelaten. De resultaten zal ik met belangstelling volgen. In dat licht acht ik het derhalve thans niet wenselijk en noodzakelijk van uit mijn ministerie de mogelijkheid te onderzoeken of initiatieven te ontwikkelen om te komen tot de oprichting van een organisatie-adviesbureau voor de overheid. </antwoord>
      <noten afkomstig="antwoord"/>
   </antwoorden>
</kvr>
