<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) over slachtoffers van vrouwenhandel. (Ingezonden 24 november 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2389
</item>
         <item attribuut="Inhoud">Betreft vragen over verlening identificatiepapieren aan slachtoffers van vrouwenhandel.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Mensenrechten Vreemdelingen Vrouwen</item>
         <item attribuut="Vindplaats">Kamervragen met antwoord 1995-1996, nr. 447, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">1996-01-16</item>
         <item attribuut="Datum_indiening">1995-11-24</item>
         <item attribuut="Document-id">KVR2389</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="909" allpagenumbers="909 910" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="447" onderwerp="" indiendatum="1995-11-24">
         <vrager partij="PvdA" oorsprong="parlement">Apostolou</vrager>
         <vraagt-aan/>
      </vraagdata>
      <antwoorddata antwoorddatum="1996-01-16">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Beschikken sommige slachtoffers van vrouwenhandel niet over identificatiepapieren? Krijgen deze slachtoffers een vergunning tot verblijf op grond van een aanvraag onder VC B17? <voetnoot nummer="1"/>
      </vraag>
      <vraag nummer="2">Hoe lang duurt het vo´o´rdat een slachtoffer van vrouwenhandel met of zonder identificatiepapieren, dat een aanvraag op grond van Vc B17 indient, een verblijfsvergunning krijg? Duurt dit soms zes maanden? </vraag>
      <vraag nummer="3">Welke regelingen bestaan er voor slachtoffers van vrouwenhandel om in hun levensonderhoud te kunnen voorzien? Mogen zij arbeid in Nederland verrichten? Zo neen, hoe kunnen ze in hun levensonderhoud voorzien? </vraag>
      <vraag nummer="4">Brengt de invoering van de identificatieplicht bepaalde complicaties met zich mee voor de eventuele verlening van een bijstands- of andere uitkering? </vraag>
      <vraag nummer="5">Worden slachtoffers van vrouwenhandel die op grond van Vc B17 in Nederland verblijven, maar niet beschikken over identiteitspapieren, uitgesloten van medische hulp en andere opvangvoorzieningen? </vraag>
      <vraag nummer="6">Wat is uw oordeel over de situatie waarin deze categorie slachtoffers verkeert? </vraag>
      <vraag nummer="7">Welke maatregelen kunt u nemen om deze vrouwen een menswaardig bestaan in Nederland te garanderen? </vraag>
      <noten afkomstig="vraag">
         <noot nummer="1">Vreemdelingen Circulatie B17</noot>
      </noten>
   </vragen>
   <antwoorden aantal="6">
      <antwoord nummer="1">Ja. Ja. Ook indien een slachtoffer van vrouwenhandel niet beschikt over identiteitsdocumenten komt zij in aanmerking voor een vergunning tot verblijf onder beperking, mits zij op basis van artikel 250ter van het Wetboek van Strafrecht aangifte heeft gedaan. </antwoord>
      <antwoord nummer="2">Voor een slachtoffer van vrouwenhandel ontstaat het recht op een vergunning tot verblijf (afgegeven voor de duur van het opsporings- en vervolgingsonderzoek en de berechting in feitelijke aanleg) op het moment van de aangifte, ongeacht de vraag of zij over identificatiepapieren beschikt. De bevoegdheid om te beslissen tot het afgeven van een verblijfsdocument ligt i.c. bij de Staatssecretaris van Justitie. In het geval van een aangifte dient de vreemdelingendienst contact op te nemen met Immigratie- en Naturalisatiedienst (IND) van het minister van Justitie. Teneinde problemen in de communicatie tussen de betrokken diensten te voorkomen, die in het verleden inderdaad hebben geleid tot vertraging in de afgifte van een vergunning tot verblijf, zijn bij de IND contactpersonen voor de behandeling van vrouwenhandelzaken aangewezen. Binnenkort ontvangen de vreemdelingendiensten een Tussentijds Bericht Vreemdelingencirculaire (TBV), waarin de door hen in dit geval te ondernemen stappen zullen worden verduidelijkt. Er dient onderscheid te worden gemaakt tussen de verblijfspositie van slachtoffers van vrouwenhandel en getuigen-aangevers van dit delict. Het slachtoffer ontleent het recht op een vergunning tot verblijf aan de aangifte. Indien er aangifte is gedaan ter zake van overtreding van artikel 250ter van het Wetboek van Strafrecht en de aangever is geen slachtoffer van vrouwenhandel dan dient de korpschef na te gaan of het Openbaar Ministerie de aanwezigheid van de aangever in Nederland noodzakelijk acht voor het opsporings- en vervolgingsonder- zoek. Omdat in dergelijke gevallen een nader onderzoek moet plaatsvinden, waarbij OM, IND en vreemdelingendienst zijn betrokken, kan een beslissing omtrent de afgifte van een vergunning tot verblijf (i.c. voor de duur van het opsporings- en vervolgingsonderzoek) enige tijd vergen. </antwoord>
      <antwoord nummer="3">Het is aan deze vrouwen niet toegestaan om in Nederland arbeid te verrichten. Voor de kosten van levensonderhoud kan onder de vigerende regels zonodig aanspraak worden gemaakt op een bijstandsuitkering. Om voor bijstand in aanmerking te komen moet de betreffende vrouw wel over een verblijfsvergunning beschikken of moet voor haar door de korpschef de schriftelijke verklaring, bedoeld in artikel 12, tweede lid, van de Algemene bijstandswet zijn afgegeven. </antwoord>
      <antwoord nummer="4">Nee. De identificatieverplichtingen zoals die zijn opgenomen in artikel 65, vierde en vijfde lid, van de Algemene bijstandswet gelden voor zover de identificatie redelijkerwijs noodzakelijk is voor de uitvoering van die wet. Weliswaar kunnen de vrouwen waar het hier om gaat zich in een aantal gevallen niet door middel van een in artikel 1 van de Wet op de identificatieplicht bedoeld document identificeren, maar de verklaring van de korpschef biedt doorgaans voldoende zekerheid om de identiteit van de belanghebbende vast te kunnen stellen. </antwoord>
      <antwoord nummer="5">Nee. In het algemeen geldt dat niemand in Nederland wordt uitgesloten van acute medische hulp. Daarnaast geldt i.c. dat de Vc B17 zelf het recht op een medisch onderzoek regelt in de bedenkfase, voorafgaande aan de eventuele aangifte, eveneens ongeacht de vraag of er wordt beschikt over identiteitspapieren. Wordt overgegaan tot de afgifte van ee vergunning tot verblijf ex Vc B17, dan dient een ziektekostenverzekering te worden afgesloten. Voor de bekostiging van opvangvoorzieningen kunnen bedoelde vrouwen onder de vigerende regels een beroep doen op de Algemene bijstandswet. Zie het antwoord op 4. Overigens geldt dat vrouwen die op grond van de Vc B17 in Nederland verblijven, hetzij kunnen beschikken over een document D, hetzij over een document waaruit blijkt dat hun verwijdering uit Nederland is opgeschort (aangegeven door de vreemdelingendienst door middel van een stempel in het paspoort). In het geval zij niet (meer) beschikken over een geldig paspoort, kunnen zij, eventueel met hulp van de vreemdelingendienst, bij de vertegenwoordiging van het eigen land in Nederland een nieuw paspoort aanvragen. In voornoemd Tussentijds Bericht Vreemdelingen zal een en ander worden verduidelijkt. </antwoord>
      <antwoord nummer="7">Vrouwen die hetzij als slachtoffer hetzij als getuige te maken hebben gekregen met vrouwenhandel worden naar onze mening door de werking van Vc B17 afdoende beschermd. Voor wat betreft de kosten van levensonderhoud kunnen zij onder de vigerende regels aanspraak maken op een uitkering krachtens de Algemene bijstandswet. Zowel gedurende de bedenktermijn, de periode tussen aanvraag en afgifte van een vergunning tot verblijf als gedurende de looptijd van de vergunning tot verblijf is in de regelgeving voor deze categorie dus een menswaardig bestaan gegarandeerd. Om te voorkomen dat bedoelde vrouwen tussen de wal en het schip van de regelgeving vallen zullen de instructies voor de vreemdelingendienst worden verduidelijkt. </antwoord>
      <noten afkomstig="antwoord"/>
   </antwoorden>
</kvr>
