<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Belinfante, Barth en Dijksma (allen PvdA) aan de staatssecretaris van Onderwijs, Cultuur en Wetenschappen, mw. Adelmund, en de minister voor Grote Steden- en Integratiebeleid over duidelijkheid met betrekking tot de dispensatie voor onbevoegde leraren op de islamitische middelbare school Ibn Chaldoen te Rotterdam. (Ingezonden 2 februari 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13194
</item>
         <item attribuut="Inhoud">Vragen over de Islamitische school voor voortgezet onderwijs, Ibn Chaldoen in Rotterdam, waar een groot aantal van de leraren onbevoegd is en niet duidelijk is of alle leerlingen wel aan de toelatingseisen voor het voortgezet onderwijs voldoen.</item>
         <item attribuut="Rubriek">Voortgezet onderwijs (Onderwijspersoneel)</item>
         <item attribuut="Trefwoorden">Bijzonder onderwijs Onderwijsgevenden voortgezet onderwijs</item>
         <item attribuut="Vindplaats">Kamervragen met antwoord 2000-2001, nr. 756, Tweede Kamer</item>
         <item attribuut="Vraagnr_bij_indiening">2000105850</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Belinfante</persoon>
            <persoon partij="PvdA">Barth</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">2001-02-28</item>
         <item attribuut="Datum_indiening">2001-02-02</item>
         <item attribuut="Document-id">KVR13194</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1565" allpagenumbers="1565 1566" vetnummer="2000105850" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13194" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="756" onderwerp="" indiendatum="2001-02-2">
         <vrager partij="PvdA" oorsprong="parlement">Belinfante</vrager>
         <vrager partij="PvdA" oorsprong="parlement">Barth</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund, en de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-02-28">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht «Inspectie: duidelijkheid van islamitische school»? <voetnoot nummer="1"/>
      </vraag>
      <vraag nummer="2">Wat zijn de grenzen waarbinnen dispensatie kan worden verleend voor onbevoegde leraren? Voor welke vakken geldt die dispensatie en voor hoelang? </vraag>
      <vraag nummer="3">Is een van de doelstellingen van islamitisch onderwijs de bevordering van het integratieproces binnen de veiligheid van eigen kring? Wordt dat doel bereikt als slechts 13 van de 34 leraren bevoegd zijn en van de 690 uren er slechts 210 bevoegd worden gegeven? </vraag>
      <vraag nummer="4">Worden op Ibn Chaldoen alleen islamitische docenten aangenomen? Hoeveel docenten zijn in Nederland opgeleid en hoeveel daarbuiten? </vraag>
      <vraag nummer="5" voetnoot="2">Is het waar dat in Rotterdam niet duidelijk is of de ruim driehonderd leerlingen van Ibn Chaldoen wel aan de toelatingseisen voor het voortgezet onderwijs voldoen? <voetnoot nummer="2"/>
      </vraag>
      <vraag nummer="6">Betekent de zin «dat het lessenaanbod in overeenstemming moet worden gebracht met de wettelijke kaders» dat zulks thans niet het geval is? Voor welke vakken geldt dat dan, in het bijzonder ten aanzien van die vakken, zoals Nederlands en maatschappijleer, die noodzakelijk zijn voor een goede integratie in de Nederlandse samenleving? </vraag>
      <vraag nummer="7">Wordt op de school voldoende aandacht besteed aan het gelijkheidsbeginsel en de daaruit voortvloeiende tolerantie zoals neergelegd in artikel 1 van de Grondwet? Wordt daarop geïnspecteerd? </vraag>
      <vraag nummer="8">Welke eisen worden aan de islamitische middelbare school, die naar verluidt in Amsterdam wordt voorbereid, gesteld? Wat is er geleerd van de huidige situatie in Ibn Chaldoen te Rotterdam voor de oprichting van nieuwe islamitische middelbare scholen? </vraag>
      <noten afkomstig="vraag">
         <noot nummer="1" datum="2001-01-25" bron="Nederlands Dagblad">Nederlands Dagblad, 25 januari 2001</noot>
         <noot nummer="2" datum="2001-01-18" bron="Parool">Parool, 18 januari 2001</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">Ja. Tevens heeft het Ministerie van OCenW de brief van de Inspectie van het Onderwijs aan het bestuur van het ISG Ibn Chaldoen, die ten grondslag ligt aan het desbetreffende krantenbericht, in afschrift ontvangen. De antwoorden op de vragen zijn gebaseerd op de inhoud van deze brief. Deze brief is als bijlage bij de antwoorden gevoegd. <voetnoot nummer="1"/>
      </antwoord>
      <antwoord nummer="2">De goedkeuringsbevoegdheid van de Inspectie van het Onderwijs is neergelegd in artikel 33, derde en vijfde lid, van de WVO. Indien een leraar tijdelijk afwezig is of een vacature niet of niet meteen kan worden vervuld door een bevoegde leraar, kan de inspectie goedkeuring verlenen dat het bevoegd gezag van de bevoegdheidseisen afwijkt. Deze dispensatie kan telkens voor ten hoogste één jaar worden verleend. Er zijn verder geen wettelijke restricties. De inspectie hanteert bij de beslissing over een aanvraag voor dispensatie de volgende criteria: a. Kan de school aantonen dat er voldoende is geworven voor een bevoegde leraar? b. Is de benoemingsomvang reëel? Blijft er voldoende ruimte over voor het volgen van een studie, voor de begeleiding van de onbevoegde leraar en voor de extra inspanning die de leraar moet plegen bij de voorbereiding van de lessen? c. De inspectie hanteert hier geen vaststaand aantal uren, maar neemt de individuele omstandigheden van de leraar als uitgangspunt voor de beoordeling. De gemiddelde omvang van het aantal onbevoegde lessen ligt in de praktijk rond de 15 lessen per week. d. Is er sprake van een vak waarvan bekend is dat er een lerarentekort voor is? Bij dergelijke vakken, zoals Duits, wiskunde, economie en beroepsvoorbereidende vakken, wordt eerder tot dispensatie overgegaan. e. Beschikt de leraar reeds over een onderwijsbevoegdheid voor een ander vak of heeft hij of zij een deelbevoegdheid? f. Is de leraar bereid een studie te volgen? Met betrekking tot de islamitische school Ibn Chaldoen heeft de inspectie geconstateerd dat de aanvragen voor dispensatie pas geruime tijd na de aanstelling van de desbetreffende leraren zijn ingediend. Vóór 15 december 2000 was het bevoegd gezag niet in staat om de benodigde personeelsgegevens aan te leveren. Uiteindelijk is, naar de situatie in december 2000, voor dertig leraren dispensatie aangevraagd; het betreft hier de volgende vakken: Nederlands, Engels, Duits, Frans, Turks, Arabisch, handvaardigheid, CKV, geschiedenis, aardrijkskunde, maatschappijleer, lichamelijke opvoeding, machineschrijven, economie, beroepsgerichte vakken vmbo-afdelingen: administratie en verzorging, scheikunde, wiskunde, natuurkunde, drama, biologie. ANW, techniek en verzorging. In vijftien gevallen heeft de inspectie geen dispensatie verleend. </antwoord>
      <antwoord nummer="3">Op grond van artikel 23 van de Grondwet is het geven van onderwijs vrij, behoudens het toezicht van de overheid. Dit betekent dat iedere godsdienstige of levensbeschouwelijke richting de mogelijkheid heeft een school op te richten en – binnen de wettelijke kaders – zelf vorm kan geven aan de inrichting van het onderwijs. Er is dan ook geen uitspraak mogelijk over de vraag, of en zo ja, in welke mate «de bevordering van het integratieproces binnen de veiligheid van eigen kring» als doel door de school wordt erkend of gerealiseerd. Derhalve kan er geen uitspraak worden gedaan over het veronderstelde verband tussen het bereiken van de genoemde doelstellingen en het aantal bevoegde leraren. </antwoord>
      <antwoord nummer="4">Op Ibn Chaldoen worden niet alleen islamitische docenten benoemd. Volgens de stand van zaken in december 2000 zijn negentien docenten in Nederland opgeleid en vijftien docenten daarbuiten. </antwoord>
      <antwoord nummer="5">In veruit de meeste gevallen is voldaan aan de toelatingseisen voor het voortgezet onderwijs, zoals verwoord in hoofdstuk 2 van het Inrichtingsbesluit W.V.O., de artikelen 2 t/m 10. Waar dat niet het geval was heeft het bevoegd gezag (op aandringen van de inspectie) meestal passende maatregelen genomen; in enkele gevallen heeft dat geleid tot inschrijving op andere scholen. </antwoord>
      <antwoord nummer="6">De inspectie heeft inderdaad geconcludeerd dat het huidige lessenaanbod niet (geheel) in overeenstemming is met de wettelijke kaders. De inspectie heeft aangedrongen op het inroepen van externe deskundigen om een adequate lessentabel vast te stellen, die voldoet aan de wettelijke vereisten. Dit is inmiddels gebeurd. Voorzien wordt dat de lessentabel medio april aan de wettelijke kaders voldoet. Het aanbod van de lessen Nederlands en maatschappijleer is in kwantitatief opzicht voldoende in de leerjaren waarin leerlingen onderwijs volgen; tot op heden heeft de school nog geen overall-lessentabel opgesteld voor alle leerjaren van de verschillende schooltypen. </antwoord>
      <antwoord nummer="7">Conform artikel 17 schrijft de Wet op het voortgezet onderwijs voor dat elke school onderwijs geeft dat erop gericht is dat leerlingen opgroeien in een multiculturele samenleving. De school zal derhalve in het verlengde daarvan voldoende aandacht besteden aan het gelijkheidsbeginsel zoals neergelegd in artikel 1 van de Grondwet. De inspectie heeft tot op heden geen aanwijzing dat hieraan op de Ibn Chaldoen onvoldoende aandacht zou worden besteed. In het regulier schooltoezicht krijgen het pedagogisch klimaat en het schoolklimaat specifieke aandacht van de inspectie. </antwoord>
      <antwoord nummer="8">De eisen die aan de islamitische school te Amsterdam zullen worden gesteld zijn dezelfde als die aan elke nieuw op te richten andere school worden gesteld. De oprichting van de Ibn Chaldoen is aanleiding om nog eens in het algemeen naar de procedures hiervoor te kijken, mede gelet op de aangekondigde komst van meer nieuw op te richten scholen. Het is verstandig een handreiking te maken waar voor het (onervaren) schoolbestuur te zetten stappen instaan. Deze zal in samenwerking met vertegenwoordigers uit het onderwijsveld tot stand komen, en zal in het volgend schooljaar beschikbaar komen. Met de initiatiefnemer van een nieuw op te richten school kan dan op basis daarvan afstemmingsoverleg plaatsvinden. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
