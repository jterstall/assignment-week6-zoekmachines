<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Van der Laan (beiden D66) aan de minister van Justitie over de mogelijk trage afhandeling van een moordzaak bij het Gerechtshof te Arnhem. (Ingezonden 28 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18960
</item>
         <item attribuut="Inhoud">Vragen over mogelijke strafvermindering voor de moordenaar van Tjirk van Wijk vanwege een door het Hof in Arnhem veroorzaakte administratieve vertraging in de uitwerking van het arrest.</item>
         <item attribuut="Rubriek">Rechterlijke organisatie (Gerechtshoven) Strafrecht en strafprocesrecht (Straffen) Strafrecht en strafprocesrecht (Vervolging)</item>
         <item attribuut="Trefwoorden">Gerechtshoven Straffen Strafvervolging</item>
         <item attribuut="Vindplaats">Kamervragen met antwoord 2003-2004, nr. 373, Tweede Kamer</item>
         <item attribuut="Vraagnr_bij_indiening">2030401970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Van der Laan</persoon>
         </item>
         <item attribuut="Datum_reaktie">2003-11-27</item>
         <item attribuut="Datum_indiening">2003-10-28</item>
         <item attribuut="Document-id">KVR18960</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="803" allpagenumbers="803 804" vetnummer="2030401970" code="0304tkkvr373" lopendefooter="Tweede Kamer, vergaderjaar 2003–2004, Aanhangsel" filenaam="KVR18960" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="373" onderwerp="" indiendatum="2003-10-28">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Van der Laan</vrager>
         <vraagt-aan>(beiden D66) aan de minister van Justitie</vraagt-aan>
      </vraagdata>
      <antwoorddata antwoorddatum="2003-11-27">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Herinnert u zich de zaak van Tjirk van Wijk, die in zijn huis in Groningen vermoord werd door twee hem onbekende mannen? </vraag>
      <vraag nummer="2" voetnoot="1">Is het u bekend waarom het Hof in Arnhem, dat één van de mannen (Henk H.) heeft veroordeeld tot een gevangenisstraf van 12 jaar, bijna één jaar heeft gewacht met het uitwerken van het arrest, alvorens het naar de Hoge Raad te versturen? <voetnoot nummer="1"/>
      </vraag>
      <vraag nummer="3">Bent u ervan op de hoogte dat de nabestaanden van Tjirk van Wijk maandelijks bij de griffie van het Hof hebben aangedrongen op een spoedige uitwerking van het arrest en toezending van het complete dossier aan de Hoge Raad? </vraag>
      <vraag nummer="4">Bent u met de inhoud van de conclusie van de procureur-generaal bekend dat de lange tijdsduur zou moeten leiden tot strafvermindering voor de moordenaar? Deelt u de mening dat het onacceptabel is voor nabestaanden dat er mogelijk een strafvermindering plaatsvindt vanwege een door het Hof te Arnhem veroorzaakte administratieve vertraging? </vraag>
      <vraag nummer="5">Hoe gaat u in de toekomst voorkomen dat slachtoffers en nabestaanden geconfronteerd worden met kortingen op gevangenisstraffen vanwege rechterlijke instanties die hun werk onvoldoende tijdig uitvoeren? </vraag>
      <noten afkomstig="vraag">
         <noot nummer="1">Hof Arnhem 20 augustus 2002, zaaknr. 21-001501-02</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Navraag bij de Raad voor de rechtspraak heeft de volgende informatie opgeleverd. Het arrest in deze zaak is op 20 augustus 2002 gewezen. Door de verdachte is op 30 augustus 2002 beroep in cassatie ingesteld. Diezelfde dag is het dossier ter aanvulling van het verkort arrest en het verkort proces-verbaal van de terechtzitting naar de griffier gegaan. Gelet op de aard van de zaak is daarop een zeer ervaren griffier gezet. Deze griffier was in die tijd ook belast met andere werkzaamheden, waaronder de opleiding van nieuwe gerechtssecretarissen en enkele andere grote rechtszaken. Gelet op de juridische complexiteit van de zaak tegen verdachte, lag het niet voor de hand een andere griffier, die niet bekend was met de zaak, te belasten met de vervaardiging van eerder bedoelde aanvulling. Op 20 december 2002 was de aanvulling gereed en heeft de griffier de zaak aan de desbetreffende meervoudige kamer ter beoordeling gegeven. Na een verzoek van de familie Van Wijk zijn de voorzitter en leden van deze kamer geattendeerd op de doorlooptijd in deze zaak. Dit heeft niet geleid tot afhandeling. Vanwege de termijnoverschrijding is de voorzitter van deze strafkamer door de voorzitter van de strafsector van het hof aangesproken op de te trage afhandeling van deze zaak. Dit heeft er uiteindelijk toe geleid, dat de voorzitter de zaak heeft nagekeken en op 26 juni 2003 aan de griffier heeft geretourneerd. Deze heeft de correcties op de aanvulling van het verkort arrest en het verkort proces-verbaal verwerkt en diezelfde dag is de zaak naar de Hoge Raad der Nederlanden gezonden. </antwoord>
      <antwoord nummer="3">Ja, sinds het bericht in de Telegraaf van 23 oktober. Hierin verklaart één van de nabestaanden dat hij elke maand heeft gebeld met het gerechtshof Arnhem om te vragen of het griffiewerk al was opgestuurd naar de Hoge Raad. In een brief van 29 oktober die ik van nabestaanden heb ontvangen en waarvan ik in de eerste week van november kennis heb genomen, wordt dit bericht bevestigd. In reactie hierop heb ik per brief aan de nabestaanden uiting gegeven aan mijn ongenoegen over de gang van zaken. Ook heb ik in deze brief uiteenzet dat ik graag spijt zou willen betuigen, maar dat dit bijgevolg de indruk zou kunnen vestigen dat ik primair verantwoordelijk ben voor aangelegenheden die de bedrijfsvoering van gerechten betreffen. </antwoord>
      <antwoord nummer="4">Ik wil niet vooruitlopen op een zaak zolang deze nog onder de rechter is. </antwoord>
      <antwoord nummer="5">Werkvoorraden zijn helaas onvermijdelijk. De omvang hiervan kan fluctueren door discrepanties tussen werkaanbod en productie en naar gelang de belasting van het betrokken college. Hierdoor kan niet volledig worden uitgesloten dat zich administratieve of andere vertragingen voordoen. Blijkens antwoord 2 had de vertraging zoals die zich heeft voorgedaan bij het hof Arnhem, voorkomen kunnen worden. Het bestuur van het betreffende gerecht acht ik eerstverantwoordelijk. De Raad voor de rechtspraak heb ik dan ook verzocht te bevorderen dat dit soort vertragingen in de toekomst wordt voorkomen. </antwoord>
      <noten afkomstig="antwoord"/>
   </antwoorden>
</kvr>
