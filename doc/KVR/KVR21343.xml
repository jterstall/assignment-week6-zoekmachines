<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blok en Aptroot (beiden VVD) aan de ministers van Financiën en van Economische Zaken over de extra kosten voor de detailhandel vanwege creditcard-fraude. (Ingezonden 13 september 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21343
</item>
         <item attribuut="Inhoud">Vragen naar aanleiding van een bericht in De Telegraaf van 10 september 2004.</item>
         <item attribuut="Rubriek">Criminaliteit en openbare orde (Fraude) Geld- en kapitaalmarkt (Betalingsverkeer) Handel en economie (Binnenlandse handel)</item>
         <item attribuut="Trefwoorden">Betaalmiddelen Detailhandel Fraude</item>
         <item attribuut="Vindplaats">Kamervragen met antwoord 2004-2005, nr. 141, Tweede Kamer</item>
         <item attribuut="Vraagnr_bij_indiening">2030421250</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Blok</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2004-10-12</item>
         <item attribuut="Datum_indiening">2004-09-13</item>
         <item attribuut="Document-id">KVR21343</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="299" allpagenumbers="299 300" vetnummer="2030421250" code="0405tkkvr141" lopendefooter="Tweede Kamer, vergaderjaar 2004–2005, Aanhangsel" filenaam="KVR21343" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="141" onderwerp="" indiendatum="2004-09-13">
         <vrager partij="VVD" oorsprong="parlement">Blok</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Financiën en van Economische Zaken</vraagt-aan>
      </vraagdata>
      <antwoorddata antwoorddatum="2004-10-12">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «Detailhandel voelt zich gechanteerd»? <voetnoot nummer="1"/>
      </vraag>
      <vraag nummer="2">Is het waar dat de extra kosten voor het beveiligen van credit cards, die voortkomen uit de (Europay, MasterCard en VISA) operatie, voor rekening van de winkelier zullen zijn? </vraag>
      <vraag nummer="3">Hoe beoordeelt u dit gedrag van de aanbieders van credit cards en de banken, mede gezien de boete, die de Nederlandse Mededingingsautoriteit aan Interpay heeft opgelegd op 29 april 2004? </vraag>
      <vraag nummer="4">Welke stappen kunnen worden ondernomen om strategisch gedrag van aanbieders van dergelijke noodzakelijke apparatuur in de toekomst tegen te gaan? </vraag>
      <noten afkomstig="vraag">
         <noot nummer="1" datum="2004-09-10" bron="De Telegraaf">De Telegraaf, 10 september 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">Zoals eerder aan uw Kamer gemeld <voetnoot nummer="1"/>wordt momenteel gewerkt aan de introductie van de zogenaamde EMV-standaard. Deze nieuwe internationale standaard voor betaalproducten is ontwikkeld door Europay, MasterCard en VISA. Onderdeel van deze standaard is de EMV-chip. Betaalpassen zullen in de toekomst worden uitgerust met deze chip, die moet leiden tot een aanzienlijke verbetering in de veiligheid van het betalingsverkeer. De EMV-chip zal bijvoorbeeld skimming (het kopiëren van betaalpassen) bemoeilijken ten opzichte van de huidige situatie, waarin betaalpassen zijn uitgerust met een magneetstrip. De zogenaamde acquirers, partijen die de standaard gebruiken in hun aanbod van betaalproducten (veelal zijn dit de banken), zullen voor de introductie van de standaard hun systemen moeten aanpassen (denk bijvoorbeeld aan de introductie van nieuwe systemen ter verwerking van betaaltransacties, alsmede het vervangen van PIN-automaten). De toonbankinstellingen zullen moeten overgaan tot vervanging van de huidige betaalterminals. Internationaal hebben de aanbieders van de EMV-standaard (Europay, MasterCard en VISA) besloten dat vanaf 1 januari 2005 sprake is van een zogenaamde liability-shift voor het gebruik van «oude» betaalterminals voor credit cards. Dit zou inhouden dat vanaf 1 januari aanstaande het risico van misbruik met credit cards via «oude» betaalterminals komt te liggen bij de gebruiker van de terminal. In veel gevallen zijn dit winkeliers. Bedoeling hiervan is te stimuleren dat toonbankinstellingen snel overgaan op het nieuwe systeem, opdat de huidige veiligheidsrisico’s zo snel mogelijk worden weggenomen. Over de introductie van de EMV-chip in Nederland wordt momenteel echter nog overleg gevoerd, ondermeer in het Maatschappelijk Overleg Betalingsverkeer (MOB). Tot op heden komt uit dit overleg naar voren dat zowel banken als toonbankinstellingen en consumentenorganisaties eensgezind de mening zijn toegedaan dat de introductie van de EMV-chip de efficiëntie en veiligheid van het betalingsverkeer in Nederland ten goede kan komen en dus doorgang moet vinden. De huidige besprekingen in het MOB zijn gericht op het moment en de wijze waarop de chip wordt geïntroduceerd. EMV-gerelateerde betaalproducten worden in Nederland vooralsnog niet aangeboden en nieuwe betaalterminals op basis van de EMV-chip kunnen in Nederland daarom nog niet in gebruik worden genomen. Een en ander houdt in dat de liability-shift voorlopig nog niet door de acquirers wordt doorvertaald naar de toonbankinstellingen. Een belangrijke vraag die zich hierbij aandient is wie welke kosten moet dragen voor de introductie van de EMV-chip. Tegenover deze kosten staan (in ieder geval voor de banken) ook baten, in de sfeer van een lagere (verwachte) schade ingevolge fraude en mogelijk ook lagere processingkosten. In een concurrerende markt worden alle investeringskosten van een onderneming uiteindelijk aan de klant doorgegeven, tenzij investeringen deels door subsidies of giften worden gefinancierd, hetgeen hier niet het geval is. De baten van dergelijke investeringen komen uiteindelijk ook de consument ten goede. In de hele betaalketen betekent dit dat de kosten uiteindelijk betaald zullen worden door de eindgebruikers (bedrijven en consumenten), maar dat zij op termijn tevens zullen profiteren van een veiliger en efficiënter betalingsverkeer. Onderwerp van dispuut tussen de toonbankinstellingen en de acquirers is wie (welk deel van) de kosten aan hun klanten zullen moeten doorberekenen en waar de baten neerslaan. Onderdeel van het vrije onderhandelingsspel is dat onderling concurrerende acquirers trachten de toonbankinstellingen aan zich te binden, door hen gunstige voorwaarden aan te bieden. </antwoord>
      <antwoord nummer="3">Begin 2003 is het Maatschappelijk Overleg Betalingsverkeer (MOB) in het leven geroepen met de bedoeling zorg te dragen voor goed overleg tussen marktpartijen over de ontwikkelingen op het terrein van betalingsverkeer. In het onderhavige geval is het MOB, zoals gezegd, erop gericht dat de verschillende belanghebbenden in onderling overleg tot overeenstemming komen over de wijze en het tempo van de invoering van de EMV-chip. De tarieven en voorwaarden die worden gehanteerd, vormen echter onderwerp van onderhandeling tussen individuele marktpartijen. De onderhandelingen en onderlinge concurrentie tussen de acquirers en de toonbankinstellingen zullen uiteindelijk bepalen wie welk deel van de kosten voor invoering van de EMV-chip zal dragen/doorberekenen aan de eindgebruikers. Wanneer gedoeld wordt op mogelijke overtredingen van de mededingingswet dan ligt het binnen de competentie van de Nederlandse Mededingingsautoriteit (NMa) om hierover een oordeel te vellen. </antwoord>
      <antwoord nummer="4">Een onderneming die geen strategisch gedrag vertoont zal in de markt veelal het onderspit delven. De publiciteit die in de Telegraaf gegeven wordt aan het voornoemde dispuut kan dan ook worden beschouwd als onderdeel van het spel dat gespeeld wordt. De Nederlandse Mededingingsautoriteit (NMa) is bevoegd te toetsen of tijdens dit spel sprake is van overtredingen ten aanzien van één of meerdere bepalingen van de mededingingswet. Voor zover sprake is van overleg over collectieve tarieven en/of voorwaarden (bijvoorbeeld het afwentelen van risico’s) zal de NMa hier vanuit mededingingsoptiek kritisch naar kijken. In 2002 zijn aan de NMa extra middelen ter beschikking gesteld om het mededingingstoezicht op de financiële markten te versterken. Uit de actie van de NMa waarop in vraag 3 wordt gedoeld kan worden opgemaakt, dat NMa de ontwikkelingen op het terrein van betalingsverkeer volgt. Aanvullende maatregelen zijn vooralsnog dan ook niet noodzakelijk. </antwoord>
      <noten afkomstig="antwoord">
         <noot nummer="1">Kamerstukken II 2003–2004, 27 863, nr. 18</noot>
      </noten>
   </antwoorden>
</kvr>
