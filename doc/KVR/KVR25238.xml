<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de minister van Economische Zaken over standaardhoeveelheden consumentenproducten. (Ingezonden 7 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25238
</item>
         <item attribuut="Inhoud">Het Europees Parlement wil voor consumentenproducten zoals koffie, melk en suiker voorschrijven in welke standaardhoeveelheden ze moeten worden verkocht. Is hier sprake van onnodige en ongewenste regelzucht?</item>
         <item attribuut="Rubriek">Consument (Levensmiddelen) Consument (Verpakkingen) Internationale betrekkingen (Europese Unie)</item>
         <item attribuut="Trefwoorden">EG-richtlijnen Levensmiddelen Verpakkingen</item>
         <item attribuut="Vindplaats">Kamervragen met antwoord 2005-2006, nr. 1158, Tweede Kamer</item>
         <item attribuut="Vraagnr_bij_indiening">2050607600</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2006-03-29</item>
         <item attribuut="Datum_indiening">2006-02-07</item>
         <item attribuut="Document-id">KVR25238</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2463" allpagenumbers="2463 2464" vetnummer="2050607600" code="0506tkkvr1158" lopendefooter="Tweede Kamer, vergaderjaar 2005–2006, Aanhangsel" filenaam="KVR25238" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1158" onderwerp="" indiendatum="2006-02-7">
         <vrager partij="VVD" oorsprong="parlement">Aptroot</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-03-29">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Hebt u kennisgenomen van het besluit van het Europees Parlement om voor consumentenproducten zoals koffie, melk, boter en suiker voor te schrijven in welke standaardhoeveelheden ze moeten worden verkocht? </vraag>
      <vraag nummer="2">Deelt u de mening dat deze regelzucht onnodig en ongewenst is, de concurrentie beperkt en productvernieuwing belemmert? Zo ja, wat gaat u doen om deze maatregel, en voor de toekomst dit bedenkelijke Europese gedrag, te voorkomen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja, ik ken de uitkomsten van de stemming in het Europees Parlement op 2 februari jl. over de eerste lezing van het Richtlijnvoorstel tot vaststelling van regels betreffende nominale hoeveelheden voor voorverpakte producten, intrekking van de Richtlijnen 75/106/EEG en 80/232/EEG van de Raad en wijziging van Richtlijn 76/211/EEG (COM2004)708). Dit voorstel van de Commissie komt voort uit het SLIM-IV initiatief (het vereenvoudigingsprogramma van de regelgeving voor de interne markt) en het beleid voor betere regelgeving. De Commissie stelt voor twee richtlijnen in te trekken, waardoor vaste reeksen van voorverpakkingen (per nominale hoeveelheid) voor de meeste sectoren worden afgeschaft. De oorspronkelijke richtlijnen 75/106 en 80/232 zijn grotendeels «facultatief»: de lidstaten moeten de gemeenschapsvoorschriften overnemen, maar mogen voor de nationale markt de bestaande nationale voorschriften handhaven. Slechts voor wijn, gedestilleerd en breiwol zijn deze reeksen verplicht. Alleen producten die aan de gemeenschapsvoorschriften voldoen, komen in aanmerking voor het vrije verkeer van goederen. In de zaak C 3/99 Cidrerie Ruwet bepaalde het Hof van Justitie dat lidstaten op hun markt producten moeten toelaten die in een andere lidstaat rechtmatig vervaardigd en in de handel zijn gebracht, tenzij dwingende redenen van algemeen belang zich hiertegen verzetten. Daarvan kon volgens het Hof bij verpakkingsmaten nauwelijks sprake zijn. Er zijn een paar producten waar volgens de Europese Commissie op basis van Gemeenschapswetgeving verplichte volledig geharmoniseerde maten gelden en die tijdelijk zouden moeten worden gehandhaafd. Dit zijn producten waar vaste maten gebruikelijk zijn en waar de vraag structureel weinig toeneemt, zoals wijn, gedistilleerde dranken, oploskoffie en suiker. Voor deze producten heeft het voorstel een overgangstermijn ingesteld van 20 jaar teneinde bedrijven de mogelijkheid te geven zich aan te passen binnen de investeringscyclus voor verpakkingsmachines. Het Europees Parlement heeft zich in eerste lezing uitgesproken voor aanpassing van het richtlijnvoorstel. Belangrijkste wijziging die het EP wenst, is de uitbreiding van het aantal (tijdelijke) uitzonderingen op het voorgestelde vrijgeven van de verpakkingsmaten. Zo is het EP van mening dat ook voor melk, boter, gemalen koffie, gedroogde pasta, rijst en basterdsuiker een beperkt aantal verplichte verpakkingsmaten moet gelden. Het EP beargumenteert dat deze producten groot deel uit maken van de dagelijkse consumptiebehoefte en dat daarom consumenten (vooral zwakkere groepen als gehandicapten en ouderen) niet het gevaar mogen lopen misleid te worden door onbewust kleinere hoeveelheden aan te schaffen. Deze uitzonderingen zouden volgens het EP elke 8 jaar geëvalueerd moeten worden om te bepalen of de uitzonderingen al dan niet gehandhaafd dienen te blijven. </antwoord>
      <antwoord nummer="2">Zoals de Kamer gemeld in het BNC-fiche ter zake (Kamerstuk 22 112, nr. 353, fiche 4), is het Kabinet voorstander van het voorstel van de Europese Commissie. Deze komt ten goede aan zowel het bedrijfsleven als de consument. Het afschaffen van de nominale hoeveelheden van verpakkingsmaterialen maakt keuzevrijheid voor de consument en volledige concurrentie voor het bedrijfsleven mogelijk. De bedrijven hebben hierdoor meer vrijheid om in te spelen op gewenste marktontwikkelingen. Daarbij is Nederland voorstander van zo min mogelijk uitzonderingen. Ook voor het door de Commissie voorgestelde beperkte aantal productgroepen dat buiten de reikwijdte van het richtlijnvoorstel zou vallen, ziet Nederland geen directe aanleiding. Consumenten zijn in het algemeen voldoende in staat om producten op basis van de voorgeschreven productinformatie te vergelijken en de prijs/hoeveelheid-verhouding in te schatten. Dit is ook de Nederlandse inzet geweest in de Raadswerkgroepen waar het voorstel is besproken. Hieruit mag af te leiden zijn dat de uitbreiding van het aantal uitzonderingen, zoals voorgesteld door het EP, voor Nederland niet de gewenste richting is. Ik ben met u tegenstander van dergelijke vergaande standaardisatiemaatregelen. Ook ik ben van mening dat hierdoor de concurrentie zonder echt dwingende noodzaak beperkt wordt en productvernieuwing belemmerd kan worden. Nu het EP zich heeft uitgesproken, is de beurt aan de Raad. De besprekingen die tot nu toe in de Raadswerkgroep hebben plaatsgevonden, gaven een zeer verdeeld beeld. Ongeveer de helft van de lidstaten is, net als Nederland, voorstander van het vrijgeven van de verpakkingsmaten, met zo min mogelijk uitzonderingen. Een deel van deze lidstaten vindt de uitzonderingen zoals voorgesteld door de Commissie acceptabel, andere landen (waaronder Nederland) willen de uitzonderingen nog verder inperken. De andere helft van de lidstaten wil juist de andere kant op, die van het EP: meer producten dienen uitgezonderd te worden, om redenen van bescherming van de consument dan wel bepaalde bedrijfstakken (zo heeft Griekenland aangegeven dat het vrijgeven van verpakkingen voor olijfolie zou leiden tot het uit de markt verdwijnen van een groot deel van de kleine olijfboeren). De verdeeldheid in de Raad is dermate, dat achtereenvolgende voorzitterschappen hebben moeten constateren dat er niet voldoende draagvlak is voor één van beide denkrichtingen om tot een akkoord te kunnen komen. Niet te zeggen is hoe de onderhandelingen verder zullen verlopen. Wel zeg ik u toe, dat Nederland om bovengenoemde redenen voorstander blijft van de voorgestelde afschaffing van verplichte standaardmaten, en zich zal inzetten voor zo weinig mogelijk uitzonderingen daarop. </antwoord>
      <noten afkomstig="antwoord"/>
   </antwoorden>
</kvr>
