<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hirsch Ballin en Glasz (beiden CDA) inzake: inventarisatie van de lacunes in de verdragen voor strafrechtelijke samenwerking (Ingezonden 17 juli 1989); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7626
</item>
         <item attribuut="Inhoud">Betreft hier een eerder ingediend verzoek, waar nog geen reactie op ontvangen is.</item>
         <item attribuut="Rubriek">Internationale betrekkingen (Overig) Strafrecht en strafprocesrecht (Overig)</item>
         <item attribuut="Trefwoorden">Internationaal strafrecht Verdragen</item>
         <item attribuut="Vindplaats">Kamervragen met antwoord 1997-1998, nr. 29, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Hirsch Ballin</persoon>
            <persoon partij="CDA">Glasz</persoon>
         </item>
         <item attribuut="Datum_reaktie">1989-08-06</item>
         <item attribuut="Datum_indiening">1989-07-17</item>
         <item attribuut="Document-id">KVR7626</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="59" allpagenumbers="59 60" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR7626" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="29" onderwerp="" indiendatum="1989-07-17">
         <vrager partij="CDA" oorsprong="parlement">Hirsch Ballin</vrager>
         <vrager partij="CDA" oorsprong="parlement">Glasz</vrager>
         <vraagt-aan/>
      </vraagdata>
      <antwoorddata antwoorddatum="1989-08-6">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Herinnert u zich de vraag, namens de CDA-fractie gesteld bij de behandeling van de Justitiebegroting in deze Kamer op 3 februari 1998, om «een inventarisatie van de lacunes in de verdragen voor strafrechtelijke samenwerking met andere staten, ook buiten-Europese staten, en een plan van aanpak om deze op te heffen», waarbij dezerzijds werd aangetekend dat wanneer «dit soort problemen pas opduikt in concrete strafzaken of tot vermijdbare complicaties leidt, bijvoorbeeld wegens een gebrekkige uitleveringsgrondslag, (...) het te laat (is)»? <voetnoot nummer="1"/>
      </vraag>
      <vraag nummer="2" voetnoot="2 3">Herinnert u zich dat de vraag om een inventarisatie van lacunes, in tweede termijn herhaald <voetnoot nummer="2"/>, door u noch in eerste, noch in tweede termijn is beantwoord, en dat dit evenmin is geschied in de door u toegezegde nadere schriftelijke antwoorden <voetnoot nummer="3"/>? </vraag>
      <vraag nummer="3">Kan deze Kamer, mede in het licht van de recente ervaringen met Trinidad en Tobago, de gevraagde inventarisatie met plan van aanpak alsnog op korte termijn tegemoet zien? </vraag>
      <noten afkomstig="vraag">
         <noot nummer="1">Handelingen Eerste Kamer 1997–1998, deel 18, blz. 811</noot>
         <noot nummer="2">Handelingen Eerste Kamer 1997–1998, deel 18, blz. 832–833</noot>
         <noot nummer="3">Handelingen Eerste Kamer 1997–1998, deel 18, blz. 836</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In antwoord op de vraag van de CDA-fractie naar het bestaan van een inventarisatie van lacunes in de verdragen voor strafrechtelijke samenwerking heeft mijn ambtvoorgangster in eerste termijn gemeld dat zowel binnen de Europese Unie als binnen de Raad van Europa diverse initiatieven zijn ontwikkeld om de knelpunten in de huidige en toekomstige samenwerking met de Oost-Europese landen in kaart te brengen (zie Handelingen Eerste Kamer 1997–1998, deel 18, blz. 829). Wat de Europese Unie aangaat, heeft een inventarisatie van knelpunten in relatie tot Oost-Europese landen plaatsgevonden met het oog op uitbreiding van de Europese Unie. Daarnaast maakt sinds 1996 – overigens op instigatie van gesignaleerde vraagpunten en problemen met betrekking tot de praktische toepassing van rechtshulpverdragen die in het kader van de Raad van Europa zijn ontwikkeld een vast onderdeel uit van de vergaderingen van de Committee of Experts on the Operation of European Conventions in the Penal Field (PC-OC) van de Raad van Europa. </antwoord>
      <antwoord nummer="3">Om de internationale strafrechtelijke samenwerking mogelijk te maken en te verbeteren heeft de regering de afgelopen decennia vele verdragen gesloten met vooral landen uit West-Europa en Noord-Amerika en is Nederland toegetreden tot multi-laterale verdragen op dit gebied zoals het Verdrag van de Verenigde Naties tegen de sluikhandel in verdovende middelen en psychotrope stoffen, kort gezegd het Verdrag van Wenen van 1988. Bij dit verdrag, waarin de samenwerking wordt geregeld op onder meer het gebied van de wederzijdse rechtshulp en de uitlevering, zijn inmiddels ongeveer 140 landen aangesloten. Uitgangspunt voor Nederland is dat wanneer met een bepaald land geen specifiek verdrag inzake de strafrechtelijke samenwerking bestaat, verzoeken in verband met drugszaken kunnen worden gegrond op dit Verdrag van Wenen van 1988. In het bijzonder als het gaat om een verzoek tot uitlevering hangt het antwoord op de vraag of een dergelijk verzoek ook daadwerkelijk wordt ingewilligd en zo ja, onder welke voorwaarden, echter zowel af van de nationale wetgeving van de aangezochte Staat als van de omstandigheden van het geval. Juist omdat de omstandigheden van het geval zo bepalend kunnen zijn, valt op voorhand niet te zeggen welk gevolg aan signaleringen of verzoeken tot voorlopige aanhouding zal worden gegeven. Het vervaardigen van een algemene wereldomvattende inventarisatie van lacunes in de verdragen voor strafrechtelijke samenwerking acht ik dan ook weinig zinvol. Wel is Nederland voornemens in VN-kader aandacht te vragen voor het belang om uitlevering toe te staan op basis van het Verdrag van Wenen. Voorts kan nog worden opgemerkt dat Nederland in VN-verband actief betrokken is bij de voorbereiding van de totstandkoming van een raamverdrag ter bestrijding van de georganiseerde misdaad (zie ook Bijl. Handelingen Tweede Kamer 1997–1998, 23 530, nr. 29, blz. 3). Naar het zich laat aanzien zal dit verdrag een brede basis gaan vormen voor internationale strafrechtelijke samenwerking in zaken betreffende georganiseerde criminaliteit. </antwoord>
      <noten afkomstig="antwoord"/>
   </antwoorden>
</kvr>
