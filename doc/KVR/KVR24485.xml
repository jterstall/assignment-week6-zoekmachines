<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boelhouwer (PvdA) aan de staatssecretarissen van Verkeer en Waterstaat en van Financiën over de verhoging van de waterschapsbelasting. (Ingezonden 8 november 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24485
</item>
         <item attribuut="Inhoud">Vragen over wie verantwoordelijk is voor het stedelijk water en de financiering daarvan en over de stijging van de lokale lasten in relatie tot het voornemen van het kabinet de lasten voor de burgers te verlichten. In haar antwoord verwijst staatssecretaris Schultz van Haegen-Maas Geesteranus onder andere naar het kabinetsstandpunt 'IBO: bekostiging van het regionale waterbeheer' (Kamerstuk 29428, nr. 1) en het verslag van de bespreking daarvan tijdens het AO, 30 juni 2004 (Kamerstuk 29428, nr. 5).</item>
         <item attribuut="Rubriek">Belastingen (Overig) Verkeer, vervoer en waterstaat (Waterschappen)</item>
         <item attribuut="Trefwoorden">Waterschapsbelasting</item>
         <item attribuut="Vindplaats">Kamervragen met antwoord 2005-2006, nr. 513, Tweede Kamer</item>
         <item attribuut="Vraagnr_bij_indiening">2050602730</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Boelhouwer</persoon>
         </item>
         <item attribuut="Datum_reaktie">2005-12-08</item>
         <item attribuut="Datum_indiening">2005-11-08</item>
         <item attribuut="Document-id">KVR24485</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1095" allpagenumbers="1095 1096" vetnummer="2050602730" code="0506tkkvr513" lopendefooter="Tweede Kamer, vergaderjaar 2005–2006, Aanhangsel" filenaam="KVR24485" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="513" onderwerp="" indiendatum="2005-11-8">
         <vrager partij="PvdA" oorsprong="parlement">Boelhouwer</vrager>
         <vraagt-aan>de staatssecretarissen van Verkeer en Waterstaat en van Financiën</vraagt-aan>
      </vraagdata>
      <antwoorddata antwoorddatum="2005-12-8">
         <antwoorder functie="minister" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de berichtgeving over de verhoging van de waterschapsbelasting voor burgers? <voetnoot nummer="1"/>
      </vraag>
      <vraag nummer="2">In hoeverre komen de in dit bericht geschetste plannen overeen met de huidige financiering met betrekking tot het stedelijk water? </vraag>
      <vraag nummer="3">Deelt u de mening dat de verantwoordelijkheid voor het stedelijk water niet bij het rijk, maar bij de gemeenten en de waterschappen ligt? Zo ja, op grond van welke bevoegdheid wilt u dan gemeenten en waterschappen de verplichting opleggen de waterschapsbelasting te verhogen? Zo neen, wat is dan de verantwoordelijkheid van gemeenten en waterschappen met betrekking tot het stedelijk water? </vraag>
      <vraag nummer="4">Is het waar dat waterschappen verantwoordelijk zijn voor de verdeling van de waterschapslasten? Zo ja, op basis van welke bevoegdheid kunt u besluiten tot een herverdeling van deze lasten? Zo neen, wat is de verantwoordelijkheid van waterschappen met betrekking tot de verdeling van de waterschapslasten? </vraag>
      <vraag nummer="5">Vindt u het wenselijk dat er een verschuiving van de waterschapslasten optreedt ten nadele van de burgers van dit land? </vraag>
      <vraag nummer="6">Hoe verhoudt de stijging van de waterschapslasten zich tot het voornemen van het kabinet de lasten voor burgers de komende jaren te verlichten? </vraag>
      <vraag nummer="7">In hoeverre gaat een stijging van de waterschapslasten direct in tegen het voornemen van het kabinet om de lokale lasten de komende jaren terug te dringen? </vraag>
      <vraag nummer="8">Deelt u de mening dat berichtgeving over stijging van de lasten voor burgers, die gebaseerd is op voor de Kamer onbekende wetsvoorstellen, voor onnodige maatschappelijke onrust zorgt? Kunt u de Kamer op zo kort mogelijk termijn hierover informeren? </vraag>
      <noten afkomstig="vraag">
         <noot nummer="1" datum="2005-11-4" bron="De Telegraaf">De Telegraaf, 4 november 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1 2">Het voorontwerp van het bedoelde wetsvoorstel brengt geen wijzigingen aan in de financiering van het stedelijk waterbeheer. Dit voorontwerp betreft een wijziging van de Waterschapswet en de Wet verontreiniging oppervlaktewateren en regelt onder andere de uitvoering van de heffingsbevoegdheden van de waterschappen, in de lijn zoals in het kabinetsstandpunt «IBO: bekostiging van het regionale waterbeheer» is vastgelegd <voetnoot nummer="1"/>. Dit kabinetsstandpunt is door uw Kamer besproken in het AO van de Vaste Commissie voor Verkeer en Waterstaat op 30 juni 2004 <voetnoot nummer="2"/>. Het voorontwerp van het wetsvoorstel is aan de meest betrokken partijen, te weten de koepels van de andere overheden en van de belangenorganisaties, voorgelegd om hen uit te nodigen tot inspraak. Tevens is advies gevraagd aan het Overlegorgaan Water en Noordzee en aan de Commissie van Advies voor de Waterstaatswetgeving. Na verwerking van de reacties zal het wetsvoorstel aan de Ministerraad voorgelegd worden. Ik verwacht het wetsvoorstel, na advisering door de Raad van State, nog voor het zomerreces van 2006 aan uw Kamer te kunnen aanbieden. </antwoord>
      <antwoord nummer="3">De uitvoering van het stedelijk waterbeheer is inderdaad een taak voor waterschappen en gemeenten. Het is echter een misverstand te veronderstellen dat ik met dit voorontwerp de verplichting op zou leggen de waterschapsbelasting te verhogen. De waterschapsbelasting is en blijft ook in de nieuwe opzet van de wet een omslag, dat wil zeggen de waterschappen mogen de kosten die zij maken voor het waterbeheer omslaan over de heffingplichtigen. De voorgenomen wijziging betreft slechts een uniformering van de wijze waarop die kosten verdeeld worden over de verschillende groepen belastingplichtigen. In de huidige wet hebben de waterschappen een redelijke mate van vrijheid om te bepalen volgens welke systematiek zij dat doen. In het voorontwerp wordt hier een uniformering voorgeschreven. De voorgeschreven systematiek is simpeler en brengt daardoor minder perceptiekosten met zich. Overigens is de voorgeschreven systematiek er een die sterk lijkt op de zgn. methode Delfland, een kostentoedelingssystematiek die inmiddels door een groot deel van de waterschappen al uit eigen keuze toegepast wordt. Voor de heffingplichtigen in die waterschappen zullen de lastenverschuivingen dan ook beperkt zijn. De verantwoordelijkheden en bevoegdheden van de gemeenten komen in het voorontwerp niet aan de orde. </antwoord>
      <antwoord nummer="4">In hoofdstuk XVII van de Waterschapswet is aan de waterschappen de bevoegdheid toegekend een heffing in te stellen ter bekostiging van hun taken. In de wet is vastgelegd aan welke groepen deze heffing kan worden opgelegd en wat de heffingsmaatstaf is. De waterschappen zijn verplicht de kostentoedeling in een belastingverordening vast te leggen. In het voorontwerp van het voorstel tot wijziging van de waterschapswet worden de voorschriften voor de kostentoedeling wat verder uitgewerkt dan nu het geval is, waardoor een uniformering van de belastingverordeningen van de waterschappen wordt bereikt. De nieuwe voorschriften leiden tot een versimpeling van de kostentoedelingssystematiek, hetgeen een besparing op de perceptiekosten tot gevolg heeft. </antwoord>
      <antwoord nummer="5">De lastenverschuiving als gevolg van deze voorstellen is reeds aangekondigd en onderbouwd in het hierboven genoemde kabinetsstandpunt. Aangezien ook de taken van het waterschap in het stedelijk gebied aan belang winnen, is het gerechtvaardigd dat er een zekere lastenverschuiving ten laste van de bewoners van het stedelijk gebied plaatsvindt. Ook zonder de voorgestelde wetswijziging zou deze lastenverschuiving zich overigens voltrekken, omdat veel waterschappen uit eigener beweging al gekozen hebben voor de voorgestelde, eenvoudiger kostentoedelingssystematiek. De betreffende waterschapsbesturen, die bestaan uit een vertegenwoordiging van alle belangengroepen, hebben dus ook gekozen voor de daaruit voortvloeiende lastenverdeling. Het is overigens niet correct te spreken over een lastenverhoging voor de burgers in het algemeen. In de voorstellen blijven de bewoners van huurhuizen in principe buiten schot en zal alleen de waterschapsheffing voor eigenaren van woningen toenemen. De mate waarin dat gebeurt, is afhankelijk van de WOZ-waarde van het huis. Uit berekeningen blijkt, dat de gemiddelde stijging van de waterschapsheffing voor een woning met een WOZ-waarde van € 200.000 circa € 10 per jaar bedraagt en voor woningen met een WOZ-waarde van € 600.000 circa € 40. </antwoord>
      <antwoord nummer="6">De totale waterschapslasten stijgen niet als gevolg van dit concept voorstel van wet. Het voorstel heeft slechts een (beperkte) verschuiving in de verdeling van de lasten over de diverse categorieën belastingplichtigen tot gevolg. Er is zelfs enige besparing te verwachten van de door het waterschap te maken perceptiekosten als gevolg van de eenvoudiger systematiek. </antwoord>
      <antwoord nummer="7">Zie antwoord op vraag 6. </antwoord>
      <antwoord nummer="8">Nee, ik deel die mening niet. Zoals ik bij vraag 2geantwoord heb, is het voorontwerp van het wetsvoorstel aan betrokken partijen voorgelegd en zal het na verwerking van de reacties aan de Ministerraad voorgelegd worden. Ik verwacht het wetsvoorstel, na advisering door de Raad van State, nog voor het zomerreces van 2006 aan uw Kamer te kunnen aanbieden. Het wetsvoorstel is, zoals hierboven ook al aangegeven, een uitwerking van het kabinetsstandpunt inzake de bekostiging van het regionaal waterbeheer, dat in 2004 in uw Kamer besproken is. Het bevat geen nieuw, voor u onbekend beleid. </antwoord>
      <noten afkomstig="antwoord">
         <noot nummer="1">Kamerstukken II, 2003/2004, 29 428, nr. 1</noot>
         <noot nummer="2">Kamerstukken II, 2003/2004, 29 428, nr. 5</noot>
      </noten>
   </antwoorden>
</kvr>
