<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib (PvdA) en Van der Staaij (SGP) aan de minister van Justitie over de bestrijding van mensenhandel. (Ingezonden 19 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18248
</item>
         <item attribuut="Inhoud">Vragen naar aanleiding van de publicatie van het jaarlijkse rapport over mensenhandel van het Amerikaanse ministerie van Buitenlandse Zaken.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Vervolging) Welzijn (Vreemdelingen en asielzoekers)</item>
         <item attribuut="Trefwoorden">Criminaliteitsbestrijding Strafvervolging Vluchtelingen</item>
         <item attribuut="Vindplaats">Kamervragen met antwoord 2002-2003, nr. 1691, Tweede Kamer</item>
         <item attribuut="Vraagnr_bij_indiening">2020313490</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">2003-08-11</item>
         <item attribuut="Datum_indiening">2003-06-19</item>
         <item attribuut="Document-id">KVR18248</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3533" allpagenumbers="3533 3534" vetnummer="2020313490" code="0203tkkvr1691" lopendefooter="Tweede Kamer, vergaderjaar 2002–2003, Aanhangsel" filenaam="KVR18248" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1691" onderwerp="" indiendatum="2003-06-19">
         <vrager partij="PvdA" oorsprong="parlement">Arib</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-08-11">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het onlangs gepubliceerde jaarlijkse rapport over mensenhandel van het Amerikaanse ministerie van Buitenlandse Zaken? <voetnoot nummer="1"/>
      </vraag>
      <vraag nummer="2">Welke beoordeling bevat dit rapport van het Nederlandse beleid? Wat is uw reactie op de vermelde kritiekpunten dan wel beleidsaanbevelingen die hieruit kunnen worden afgeleid? Wat is uw oordeel over de opmerking van het State Department dat er, alhoewel Nederland tot een groep van 26 (van de 117 onderzochte) landen behoort dat voldoet aan de eisen voor de bestrijding van de «moderne slavernij», toch reden tot bezorgdheid is? </vraag>
      <vraag nummer="3">Klopt het dat de Nederlandse overheid beperkt grip heeft op een groot aantal buitenlandse slachtoffers van de mensenhandel? Zo ja, wat zijn de oorzaken hiervan? </vraag>
      <vraag nummer="4">Hoe beoordeelt u de opvatting dat de maximumstraf voor vrouwenhandel in Nederland te laag is? Welke beleidsgevolgen verbindt u hieraan? </vraag>
      <vraag nummer="5">Bent u bereid het Wetboek van Strafrecht op dit punt uit te breiden en de strafmaat voor vrouwenhandel te verhogen? Zo neen, waarom niet? </vraag>
      <vraag nummer="6">Is vertraging opgetreden in het proces van ratificatie van het Mensenhandelprotocol van de Verenigde Naties? Zo ja, hoe is dit ontstaan? Wanneer zal Nederland naar verwachting tot ratificatie overgaan? </vraag>
      <noten afkomstig="vraag">
         <noot nummer="1" datum="2003-06-14" bron="NRC-Handelsblad" titel="VS willen dat Nederland strenger straft">NRC-Handelsblad, 14 juni 2003: «VS willen dat Nederland strenger straft»</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1 2">De beoordeling in het rapport van het State Department inzake Trafficking in persons (TIP) is gebaseerd op informatie verstrekt door de ambassade van de Verenigde Staten in Nederland. Daarbij is onder meer gebruik gemaakt van de rapportages van de Nationaal Rapporteur Mensenhandel. De informatie is, voorafgaand aan de verzending aan Washington, door de Amerikaanse ambassade kennelijk niet meer getoetst aan de actuele stand van zaken, waardoor de informatie op een aantal punten onvolledig is gebleken. In het rapport is bijvoorbeeld geen rekening gehouden met de voorgenomen aanscherping en uitbreiding van wetgeving (zie ook het antwoord op de vragen 4, 5 en 6). Zo is aanvullende wetgeving, waarin een verbreding van het begrip mensenhandel wordt nagestreefd en welke is gebaseerd op het Protocol van Palermo en het EU-Kaderbesluit mensenhandel, in voorbereiding en zal deze volgens de planning medio 2004 van kracht worden. Ook de passage in het TIP-rapport waarin wordt gesteld dat de opvang van buitenlandse slachtoffers in Nederland tekort schiet, mist feitelijke grondslag (zie verder het antwoord op vraag 3). De Nederlandse ambassade in Washington heeft het State Department reeds vóór de publicatie van het rapport op de onvolledigheid van het rapport gewezen. De inhoudelijke beoordeling <voetnoot nummer="1"/>van het Nederlandse beleid in het TIP-rapport treft u als bijlage bij de beantwoording aan. De reden voor bezorgdheid van de VS wordt grotendeels ingegeven door de stijging van het aantal mensenhandelzaken dat bij het OM werd ingeschreven. Naar mijn idee geeft deze stijging juist aan dat Nederland prioriteit geeft aan de aanpak van mensenhandel. Deze prioritering kan overigens ook worden afgeleid uit de rapportages van de Nationaal Rapporteur Mensenhandel en de hiervoor reeds genoemde aanscherping van de wetgeving. De kritiekpunten in het rapport dienen dan ook op basis van actuele informatie te worden genuanceerd. In dit verband wijs ik u op de brief die de Nationaal Rapporteur Mensenhandel ter aanvulling van de informatie in het TIP-rapport heeft geschreven. <voetnoot nummer="2"/>
      </antwoord>
      <antwoord nummer="3">Ik wil benadrukken dat veel slachtofferschap van mensenhandel zich voordoet in verborgen of minder zichtbare sectoren van de prostitutie. Gegeven die omstandigheid is het aantal mogelijkheden voor de Nederlandse overheid om invloed uit te oefenen op (buitenlandse) slachtoffers van mensenhandel beperkt. Door de politie is de afgelopen jaren veel geïnvesteerd in verbetering van de informatiepositie op het terrein van mensenhandel. Wanneer slachtoffers van mensenhandel worden aangetroffen, biedt Nederland krachtens geldend vreemdelingenbeleid opvang en bescherming. Indien het slachtoffer bereid is in een strafrechtelijke procedure tegen de verdachte(n) te getuigen verkrijgt hij/zij een verblijfsvergunning die geldig is voor de duur van de strafrechtelijke procedure (de B9-regeling). In Europa hebben alleen Italië en België een vergelijkbare regeling. </antwoord>
      <antwoord nummer="4, 5 en 6">De huidige sanctionering van mensenhandel in artikel 250a Sr. is ruimschoots voldoende om effectief daartegen op te treden. In een wetsvoorstel ter uitvoering van internationale regelgeving inzake bestrijding van mensensmokkel en mensenhandel, dat op 30 juni 2003 bij de Raad van State aanhangig is gemaakt, is overigens voorzien in verhoging van de strafmaat tot maximaal 12 jaar bij zwaar lichamelijk letsel of levensgevaar en tot maximaal 15 jaar bij overlijden. De Nederlandse strafwetgeving voldoet mede daardoor in zeer ruime mate aan hetgeen in internationaal verband is afgesproken. Deze strafmaxima laten zich – naar bestaande Nederlandse en Europese maatstaven – zeer wel vergelijken met de strafmaxima voor de in het TIP-rapport gemelde meervoudige verkrachting. Nederland streeft ernaar om het Verdrag tegen transnationale georganiseerde misdaad en de daarbij behorende Protocollen inzake mensensmokkel en mensenhandel medio 2004 te ratificeren. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2" datum="2003-07-4" bron="De vaste commissie voor Justitie uit uw Kamer heeft een afschrift ontvangen van de brief van de Nationaal Rapporteur Mensenhandel aan minister Colin Powell van het U.S. Department of State">De vaste commissie voor Justitie uit uw Kamer heeft een afschrift ontvangen van de brief van de Nationaal Rapporteur Mensenhandel aan minister Colin Powell van het U.S. Department of State, 4 juli 2003</noot>
      </noten>
   </antwoorden>
</kvr>
