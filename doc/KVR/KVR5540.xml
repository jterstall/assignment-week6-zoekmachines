<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Assen (CDA) over fusiegesprekken tussen NUON en Waterleiding Friesland. (Ingezonden 22 juli 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5540
</item>
         <item attribuut="Inhoud">Vragen over deze ontwikkeling in het licht van het beleidsstandpunt van minister De Boer (VROM) om de winning, productie en distributie van drinkwater binnen één regionaal of provinciaal opererend waterleidingbedrijf te integreren.</item>
         <item attribuut="Rubriek">Energie, water en grondstoffen (Nutsbedrijven, energievoorziening) Energie, water en grondstoffen (Watervoorziening)</item>
         <item attribuut="Trefwoorden">Concentraties Waterleidingbedrijven</item>
         <item attribuut="Vindplaats">Kamervragen met antwoord 1996-1997, nr. 1747, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Assen</persoon>
         </item>
         <item attribuut="Datum_reaktie">1997-08-27</item>
         <item attribuut="Datum_indiening">1997-07-22</item>
         <item attribuut="Document-id">KVR5540</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3575" allpagenumbers="3575 3576" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1747" onderwerp="" indiendatum="1997-07-22">
         <vrager partij="CDA" oorsprong="parlement">Assen</vrager>
         <vraagt-aan/>
      </vraagdata>
      <antwoorddata antwoorddatum="1997-08-27">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennis genomen van berichten over fusiegesprekken tussen NUON en Waterleiding Friesland? <voetnoot nummer="1"/>
      </vraag>
      <vraag nummer="2" voetnoot="2">Wat is uw mening over deze ontwikkeling in het licht van de in uw brief van 1 april 1997 bevestigde beleidslijn om de watervoorziening in principe «verticaal» te organiseren, d.w.z. dat de winning, productie en distributie van drinkwater binnen één regionaal of provinciaal opererend waterleidingbedrijf worden geïntegreerd? <voetnoot nummer="2"/>
      </vraag>
      <vraag nummer="3">Indien u van mening bent dat hier sprake is van een ongewenste ontwikkeling, welke mogelijkheden heeft u dan om bij te sturen? Wat zijn uw voornemens in dezen en waarom? </vraag>
      <noten afkomstig="vraag">
         <noot nummer="1" datum="1997-07-1" bron="Zie o.a. De Gelderlander">Zie o.a. De Gelderlander, 1 juli 1997</noot>
         <noot nummer="2" documenttype="Kamerstuk" kamerstuk-id="23 188" documentnummer="13">Kamerstuk 23 188, nr. 13</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb begrepen dat er sprake is van eerste verkennende gesprekken. </antwoord>
      <antwoord nummer="2">Het in het Beleidsplan Drink- en Industriewatervoorziening en in mijn brief van 1 april 1997 weergegeven beleidsstandpunt (kenmerk DWL/97089260) houdt onder andere in dat, vanuit de integrale kwaliteitsgedachte in de keten, de materiële verantwoordelijkheid voor winning, productie en distributie bij voorkeur in één hand dienen te zijn. Er zijn bij mij geen aanwijzingen dat deze beleidslijn ter discussie zou staan bij de thans gevoerde verkennende besprekingen tussen NUON en NV Waterleiding Friesland (WLF). Ik ga er ook van uit dat dit niet de bedoeling is van de directie, commissarissen en aandeelhouders van de WLF en evenmin van de NUON. Het is echter ook duidelijk dat de NUON in de regio Gelderland zijn (water)-activiteiten formeel wel, maar materieel niet conform boven weergegeven beleidslijn heeft georganiseerd. Een tweede beleidslijn houdt in dat wordt gestreefd naar samenwerking en schaalvergroting binnen de waterketen met het oog op de versterking van de sector. Een eventuele fusie van WLF en NUON ligt vanuit deze lijn minder voor de hand dan bijvoorbeeld de eerder voorgenomen maar afgeketste fusie van de waterleidingbedrijven in het Noorden, maar sluit het beoogde beleid niet per definitie uit. </antwoord>
      <antwoord nummer="3">Er hoeft in het licht van mijn brief van 1 april j.l. geen sprake te zijn van een ongewenste ontwikkeling. Dit zou wel het geval zijn als een fusie een proces zou inluiden van opknippen van de waterketen en van verdere versnippering van de drinkwatersector. In de provincie Friesland is er geen provinciaal reorganisatieplan waarin de gewenste ontwikkeling met betrekking tot het waterleidingbedrijf is vastgelegd, omdat er slechts één waterleidingbedrijf is. Mede daarom is er voor het Rijk op dit moment geen andere mogelijkheid om bij te sturen, als dat wenselijk zou worden, dan overleg. Overigens wijs ik ook op de herziening van de Waterleidingwet, waarin, zoals gesteld op pagina 3 in mijn brief van 1 april j.l., de organisatie van de sector een belangrijke rol zal spelen. De in mijn brief genoemde notitie met de hoofdlijnen van een nieuwe Waterleidingwet zal de Tweede Kamer spoedig na het reces bereiken. Het zou voor partijen te overwegen zijn om de besprekingen zodanig te faseren dat de uitkomst van een eerste discussie over de hoofdlijnennotitie daarin meegenomen kan worden. Ik zal daar bij de betrokken partijen (NUON en WLF) expliciet aandacht voor vragen. </antwoord>
      <noten afkomstig="antwoord"/>
   </antwoorden>
</kvr>
