<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de minister van Binnenlandse Zaken en Koninkrijksrelaties over de beëdiging. (Ingezonden 14 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15451
</item>
         <item attribuut="Inhoud">Gevraagd wordt onder meer naar de gevolgen voor de rechtskracht van raads- of statenbesluiten van het op onjuiste wijze hebben afgelegd van de eed.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Overig) Staats- en bestuursrecht (Provincies)</item>
         <item attribuut="Trefwoorden">Beëdiging Gemeenteraden Provinciale Staten</item>
         <item attribuut="Vindplaats">Kamervragen met antwoord 2001-2002, nr. 962, Tweede Kamer</item>
         <item attribuut="Vraagnr_bij_indiening">2010207960</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-04-08</item>
         <item attribuut="Datum_indiening">2002-03-14</item>
         <item attribuut="Document-id">KVR15451</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2031" allpagenumbers="2031 2032" vetnummer="2010207960" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15451" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="962" onderwerp="" indiendatum="2002-03-14">
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-04-8">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is er de reden van dat u in uw antwoord op mijn eerdere vragen meedeelt dat het, in gevallen waarbij de eed op een achteraf bezien onjuiste wijze is afgelegd, primair ter beoordeling van de ambtsdrager is die de eed op onjuiste wijze heeft afgelegd, en de betrokken burgemeester of commissaris der Koningin, of in voorkomende gevallen deze leden hun functie kunnen blijven uitoefenen op basis van de reeds afgelegde eed, of dat zij alsnog de verklaring en belofte moeten afleggen? <voetnoot nummer="1"/>
      </vraag>
      <vraag nummer="2">Hoe beoordeelt u de opvatting van de in uw antwoord aangehaalde auteurs dat de wijze van beëdiging «geen gevolgen heeft voor de externe werking van besluiten»? </vraag>
      <vraag nummer="3">Op grond waarvan komt u tot uw oordeel dat desondanks in terzake doende situaties «onduidelijkheid kan ontstaan over de rechtskracht van raads- of statenbesluiten»? </vraag>
      <vraag nummer="4">Waaruit bestaan de door u genoemde «uiterste consequenties» ten aanzien van de rechtskracht van raads- of statenbesluiten van het op onjuiste wijze hebben afgelegd van de eed? </vraag>
      <vraag nummer="5">Waarom geeft u, omwille van de benodigde duidelijkheid bij betrokkenen, zelf geen antwoord op de vraag wat de uiterste consequenties zouden moeten zijn, maar laat u dat in voorkomende gevallen over aan de rechter? </vraag>
      <vraag nummer="6">Acht u het, mede gezien de situatie die door de uitspraak van de Raad van State is ontstaan en waarbij niet langer afwijking van de formule «Zo waarlijk helpe mij God Almachtig» is toegestaan, wenselijk en/of noodzakelijk dat u zich over de gevolgen en te nemen maatregelen eenduidig uitspreekt, dan wel dat u zich daarover nader laat adviseren? </vraag>
      <vraag nummer="7">Deelt u het voornemen in uw circulaire aan burgemeesters en commissarissen der Koningin gewag te maken van de op handen zijnde, door u aangekondigde wetswijziging, waarmee ruimte wordt geboden de eed of verklaring en belofte op een wijze te doen die meer recht doet aan de eigen geloofsplicht? </vraag>
      <vraag nummer="8">Hoe voorkomt u dat bij de beëdiging van de nieuw gekozen gemeenteraden aanstaande donderdag de eed op kennelijk onjuiste wijze wordt afgelegd? </vraag>
      <vraag nummer="9">Wanneer zal naar verwachting het door u aangekondigde onderzoek naar de mogelijkheid van wetswijziging gereed zijn? </vraag>
      <vraag nummer="10">Waarom is het niet mogelijk dit onderzoek voor de verkiezingen van 15 mei a.s. af te ronden? </vraag>
      <vraag nummer="11">Welke wetten zullen naar uw mening in verband hiermee moeten worden gewijzigd? </vraag>
      <vraag nummer="12">Brengt uw visie op de gewenste reikwijdte van de Wet vorm van de eed, en het feit dat deze reikwijdte na de uitspraak van de afdeling bestuursrechtspraak van de Raad van State voorlopig niet gerealiseerd zal worden, niet met zich mee dat de wet zo spoedig mogelijk zou moeten worden gewijzigd? </vraag>
      <noten afkomstig="vraag">
         <noot nummer="1">Antwoord van de minister van BZK op mijn eerdere vragen over dit onderwerp, Aanhangsel Handelingen nr. 776, vergaderjaar 2001–2002</noot>
      </noten>
   </vragen>
   <antwoorden aantal="4">
      <antwoord nummer="1">De wettelijke bepalingen met betrekking tot de eed (verklaring en belofte) richten zich direct tot raads- en statenleden. Artikel 14 van zowel de Provinciewet als de Gemeentewet bepalen immers dat de leden van provinciale staten, respectievelijk gemeenteraden de eed (verklaring en belofte) dienen af te leggen. Aldus berust de primaire verantwoordelijkheid voor het overeenkomstig de wet afleggen van de eed bij het desbetreffende staten- c.q. raadslid. De autoriteit in wiens handen de eed wordt afgelegd is de voorzitter van de vergadering. Ten principale is het aan de voorzitter als beëdigende autoriteit om te beoordelen of een lid dat de eed op onjuiste wijze heeft afgelegd, zijn functie kan blijven uitoefenen of dat hij alsnog de verklaring en belofte moet afleggen. </antwoord>
      <antwoord nummer="2 t/m 5">Gelet op de bewoordingen van de wettelijke bepalingen («alvorens hun functie te kunnen uitoefenen....») acht ik het niet uitgesloten dat het niet overeenkomstig de wettelijke bepalingen afleggen van de eed tot gevolg heeft dat de desbetreffende raads- en statenleden hun functie niet kunnen uitoefenen, en dat dat gevolgen kan hebben voor de rechtsgeldigheid van raads- en statenbesluiten waarover zij hebben meegestemd. Zoals mijn voorganger eerder suggereerde (op 11 november 1998 in antwoord op vragen van de leden Van den Berg en Van der Staaij; Aanhangsel Handelingen nr. 302, vergaderjaar 1998–1999) zou zich dat kunnen voordoen in situaties waarbij de stem van betrokkene van doorslaggevende betekenis is geweest. Hierover bestaat echter geen specifieke jurisprudentie. Met belangstelling heb ik evenwel kennis genomen van de opvatting en suggestie dat de wijze van eedaflegging geen consequenties zou hebben voor de rechtsgeldigheid van besluiten (zie ook Administratiefrechtelijke Beslissingen 2002, 77 m.nt. B.P. Vermeulen, respectievelijk C.J.N. Versteden in De Gemeentestem no. 7158, p. 94). In laatste instantie is het aan de rechter (en niet aan mij) om een oordeel uit te spreken over de rechtsgeldigheid van besluiten. </antwoord>
      <antwoord nummer="6 t/m 8" voetnoot="1">Het ontbreken van jurisprudentie betekent dat ik geen concrete uitspraken kan doen over de gevolgen van het niet overeenkomstig de wettelijke bepalingen afleggen van de eed (verklaring en belofte). Wel acht ik het van belang dat bekendheid wordt gegeven aan de uitspraak van de rechter, die inhoudt dat het niet mogelijk is om met een beroep op de Wet vorm van de eed af te wijken van het wettelijk voorgeschreven formulier. Mede om te voorkomen dat bij de beëdiging van de nieuw gekozen gemeenteraadsleden de eed op kennelijk onjuiste wijze wordt afgelegd, heb ik bijgevoegde circulaire verzonden aan de burgemeesters en de commissarissen van de Koningin <voetnoot nummer="1"/>. Daarbij heb ik onder meer gewag gemaakt van mijn bereidheid, tezamen met mijn ambtgenoten van Justitie en voor Grote Steden- en Integratiebeleid, te bezien hoe een door ons gewenste reikwijdte van de Wet vorm van de eed gerealiseerd kan worden. In het gezamenlijk overleg komen zowel de te nemen maatregelen als de wenselijkheid van nadere advisering aan de orde. Ten overvloede heb ik in de circulaire benadrukt dat, zolang de wet niet is gewijzigd, uiteraard onverkort dient te worden vastgehouden aan de huidige wettelijke bepalingen, overeenkomstig de uitspraak van de afdeling bestuursrechtspraak van de Raad van State. </antwoord>
      <antwoord nummer="9 t/m 12">Op voorhand is niet nauwkeurig aan te geven wanneer het onderzoek dat ik eerder aankondigde gereed zal zijn. Hoewel ik met u van mening ben dat het een vraagstuk is dat prioriteit verdient, vereist het tegelijkertijd, mede gelet op de betrokken belangen en gevoeligheden, een zorgvuldige aanpak en besluitvorming om tot een duurzame oplossing te komen. In het kader van het aangekondigde onderzoek zal ook de vraag worden beantwoord welke wetten aanpassing behoeven. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
