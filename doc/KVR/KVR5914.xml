<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over weiger-yuppen. (Ingezonden 15 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5914
</item>
         <item attribuut="Inhoud">Vragen over de behandeling van dienstweigeraars.</item>
         <item attribuut="Rubriek">Veiligheidsbeleid en defensie (Overig)</item>
         <item attribuut="Trefwoorden">Dienstweigering</item>
         <item attribuut="Vindplaats">Kamervragen met antwoord 1997-1998, nr. 212, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-10-29</item>
         <item attribuut="Datum_indiening">1997-10-15</item>
         <item attribuut="Document-id">KVR5914</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="431" allpagenumbers="431 432" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5914" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="212" onderwerp="" indiendatum="1997-10-15">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-10-29">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat M. Bouwens sinds 13 oktober jl. een straf uitzit van zeven maanden wegens het weigeren van vervangende dienst? </vraag>
      <vraag nummer="2">Bent u ervan op de hoogte dat de uitspraak in een kort geding op 10 oktober jl. luidde dat ten uitvoerlegging van de aan M. Bouwens opgelegde straf niet opgeschort dient te worden in afwachting van ingediende gratieverzoeken? </vraag>
      <vraag nummer="3" voetnoot="1">Zijn beide bovengenoemde feiten niet in tegenspraak met uw beleid om weigeraars van vervangende dienst, zoals M. Bouwens, te laten veroordelen tot maximaal 6 maanden gevangenisstraf omzetbaar in dienstverlening? <voetnoot nummer="1"/>
      </vraag>
      <vraag nummer="4">Hoe denkt u ervoor te zorgen dat alle weigeraars van vervangende dienst daadwerkelijk dezelfde straf krijgen, conform het door u voorgestane beleid? </vraag>
      <vraag nummer="5">Kunt u de Kamer de volgende actuele feitelijke gegevens doen toekomen: – het aantal zaken tegen dienstweigeraars momenteel in behandeling zowel in Arnhem als Den Haag; – het aantal dienstweigeraars momenteel in afwachting van Hoger Beroep in zowel Arnhem als Den Haag; – het aantal dienstweigeraars momenteel in afwachting van cassatie; – het aantal weigeraars vervangende dienst die zijn veroordeeld tot een gevangenisstraf van meer dan 6 maanden en het aantal van hen voor wie die veroordeling reeds onherroepelijk is? </vraag>
      <noten afkomstig="vraag">
         <noot nummer="1">Zie het antwoord op 8 september op vragen terzake Aanhangsel Handelingen nr. 1788, vergaderjaar 1996–1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De vordering tot opschorting van de opgelegde vrijheidsstraf tot het ogenblik dat op het gratieverzoek is beslist is door de president van de rechtbank te Den Haag afgewezen. De president heeft voorts bepaald dat na de tenuitvoerlegging van 30 dagen gevangenisstraf de verdere tenuitvoerlegging van de straf wordt geschorst in afwachting van de beslissing op het gratieverzoek. </antwoord>
      <antwoord nummer="3 en 4">Mijn handelwijze ten aanzien van gratieverzoeken van dienstweigeraars heb ik uiteengezet in mijn brieven aan de voorzitter van de Tweede Kamer van 27 juni en 5 september 1997. Ik wijs er op dat ik bij mijn beoordeling van een gratieverzoek door een onherroepelijk veroordeelde dienstweigeraar de individuele omstandigheden van de verzoeker zal betrekken alsmede het rechterlijk advies dat terzake wordt uitgebracht. De vervolging van strafbare feiten is in handen van het openbaar ministerie. Ten aanzien van strafzaken tegen weigeraars vervangende dienstplicht, die bij de rechtbank te Den Haag worden aangebracht, wordt, afhankelijk van de omstandigheden van het geval, een straf geëist van maximaal 6 maanden gevangenisstraf die kan worden omgezet in dienstverlening. Overigens is het de onafhankelijke rechter die bepaalt of iemand al dan niet wordt veroordeeld en zo ja, welke straf hem wordt opgelegd. </antwoord>
      <antwoord nummer="5">– Bij het openbaar ministerie te Arnhem bestaat een werkvoorraad van 109 zaken tegen dienstweigeraars. Bij de rechtbank te Arnhem staan voor de zitting van 27 oktober a.s. 21 zaken gepland en voor de zitting van 22 december a.s. 16 zaken. Voor zover het hogerberoepzaken betreft staan bij het Gerechtshof te Arnhem voor de zitting van 22 oktober a.s. 2 zaken gepland en op de zitting van 5 november 4 zaken. De werkvoorraad bij het gerechtshof te Arnhem bedraagt 89 nog niet geplande zaken. – Bij de rechtbank te Den Haag zullen nog 4 zaken op zitting worden gebracht en bij het gerechtshof te Den Haag nog 1 zaak. De volledige gegevens omtrent het aantal dienstweigeraars dat in afwachting is van cassatie en het totaal aantal weigeraars vervangende dienstplicht dat tot een gevangenisstraf van meer dan 6 maanden is veroordeeld kunnen, gelet op de huidige stand van de automatisering, thans niet worden geleverd. (Zij zouden een omvangrijk dossieronderzoek vergen.) </antwoord>
      <noten afkomstig="antwoord"/>
   </antwoorden>
</kvr>
