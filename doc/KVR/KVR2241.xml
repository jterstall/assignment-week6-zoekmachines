<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over de Volkswagen Kever. (Ingezonden 20 november 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2241
</item>
         <item attribuut="Inhoud">Betreft het ontbreken van een type-goedkeuring door de Rijksdienst van het wegverkeer bij de Mexicaanse Volkswagen Kever.</item>
         <item attribuut="Rubriek">Verkeer, vervoer en waterstaat (Motorrijtuigen)</item>
         <item attribuut="Trefwoorden">Motorrijtuigen Motorrijtuigenkeuringen</item>
         <item attribuut="Vindplaats">Kamervragen met antwoord 1995-1996, nr. 311, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1995-12-04</item>
         <item attribuut="Datum_indiening">1995-11-20</item>
         <item attribuut="Document-id">KVR2241</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 633" allpagenumbers="1 633 634" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="311" onderwerp="" indiendatum="1995-11-20">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1995-12-4">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Mag de Volkswagen Kever, zoals deze in Mexico nieuw wordt vervaardigd, in ons land niet op de markt worden gebracht, omdat de Rijksdienst voor het Wegverkeer geen type-goedkeuring verstrekt? <voetnoot nummer="1"/>
      </vraag>
      <vraag nummer="2">Op grond van welke wettelijke eisen wordt de typegoedkeuring aan de Mexicaanse Kever onthouden? </vraag>
      <vraag nummer="3">Deelt u de mening, dat dergelijke Volkswagen Kevers, die bijna vijftig jaar op de Nederlandse wegen zijn toegelaten, ook nu, als nieuwe auto’s volgens het oorspronkelijke model, op de weg dienen te worden toegelaten, temeer waar de Mexicaanse Kever kennelijk wel voldoet aan de Duitse eisen? </vraag>
      <vraag nummer="4" voetnoot="2">Deelt u de mening, dat de Nederlandse overheid belastinggelden kan mislopen, en dat de bestaande regels, althans in hun toepassing, dus hun doel voorbijschieten? <voetnoot nummer="2"/>
      </vraag>
      <vraag nummer="5">Bent u bereid alsnog tot een algehele type-goedkeuring voor de Mexicaanse Kever over te gaan? </vraag>
      <noten afkomstig="vraag">
         <noot nummer="2">De importeur maakt momenteel volgens de betreffende tv-uitzending gebruik van legale wegen om zijn produkt alsnog op de Nederlandse markt te brengen. Dat betekent dat mogelijkerwijs met de auto verbonden Nederlandse belastingheffing wordt voorkomen</noot>
      </noten>
   </vragen>
   <antwoorden aantal="5">
      <antwoord nummer="1">De bestaande typegoedkeuring van Volkswagen Kever is door de introductie van zwaardere technische eisen op 1 januari 1993 vervallen. Noch de fabrikant van de Volkswagen Kever, noch de door hem aangewezen importeur hebben nadien een nieuwe typegoedkeuring aangevraagd. Voor de Mexicaanse Kever, welke op een aantal punten verschilt van en niet van hetzelfde type is als de Volkswagen Kever, is nog nooit een Nederlandse typegoedkeuring verleend. </antwoord>
      <antwoord nummer="2">Op grond van de Wegenverkeerswet 1994 (Stb. 475) en het Voertuigreglement (Stb. 1994, 450) in relatie tot de Europese kaderrichtlijn (92/53/EG) kan alleen de fabrikant of de door de fabrikant gemachtigde importeur een typegoedkeuring aanvragen. De importeur in kwestie treedt niet op als gemachtigde van de fabrikant van de Mexicaanse Kever en kan derhalve geen typegoedkeuring aanvragen. </antwoord>
      <antwoord nummer="3">De huidige importeur van de Mexicaanse Kever kan voor de toelating van nieuwe exemplaren gebruik maken van de individuele toelatingsprocedure. Dit is gebeurd. Bij de keuring van de Kever is echter gebleken dat het voertuig niet voldoet aan een aantal, uit Europese richtlijnen voortvloeiende en in Nederlandse regelgeving verankerde, eisen, zoals die met betrekking tot zichtveld, reminrichting, verlichting, geluid en gordels op achterbank. Individuele toelating van de Mexicaanse Kevers kan geschieden na aanpassing van deze niet goedgekeurde onderdelen. </antwoord>
      <antwoord nummer="4">Het uit het wegenverkeerswetgeving voortvloeiende systeem van toelating van voertuigen richt zich op veiligheids- en milieu-aspecten. De importeur van de Mexicaanse Kevers voorziet momenteel het chassis van oude Volkswagens van de onderdelen van de Mexicaanse Kevers en brengt deze voertuigen als «gerestaureerde Volkswagen Kever» op de Nederlandse weg. Deze ombouw is vanuit veiligheids- en milieuaspecten toelaatbaar, mits de bij de ombouw gebruikte, nog niet eerder goedgekeurde onderdelen (zoals de motor) alsnog worden goedgekeurd. De door de importeur gemaakte keuze voor de restauratie van de gebruikte Volkswagen Kevers (in plaats van de aanpassing van de nieuwe Kevers) beı¨nvloedt de hoogte van de verschuldigde belasting. </antwoord>
      <antwoord nummer="5">Indien de fabrikant of diens gemachtigde importeur van de Mexicaanse Kever een typegoedkeuring aanvraagt en het type voldoet aan de geldende toelatingseisen, wordt een typegoedkeuring verleend. </antwoord>
      <noten afkomstig="antwoord"/>
   </antwoorden>
</kvr>
