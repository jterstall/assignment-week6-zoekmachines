<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over sponsoring van ziekenhuizen. (Ingezonden 17 april 2000); Antwoord</item>
         <item attribuut="Bestand">33Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11630
</item>
         <item attribuut="Inhoud">Vragen (mede naar aanleiding van artikelen in het Algemeen Dagblad van 8, 11 en 12 april 2000) over de praktijk binnen zorginstellingen aan sponsoring, zowel wat betreft de omvang, de sponsors, de geleverde tegenprestaties en het voldoen van de richtlijnen ten aanzien van sponsoring.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Sponsoring Ziekenhuizen</item>
         <item attribuut="Vindplaats">Kamervragen met antwoord 1999-2000, nr. 1219, Tweede Kamer</item>
         <item attribuut="Vraagnr_bij_indiening">2990009890</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-05-08</item>
         <item attribuut="Datum_indiening">2000-04-17</item>
         <item attribuut="Document-id">KVR11630</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2733" allpagenumbers="2733 2734 2735" vetnummer="2990009890" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11630" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1219" onderwerp="" indiendatum="2000-04-17">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-05-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich uw antwoord op Kamervragen over sponsoring van dotteroperaties waarin u stelde dat u, gezien de bestaande spelregels, de oprichting van «het instituut voor sponsoring en fondsenwerving in de gezondheidszorg», de plannen voor het tot stand brengen van een code en de beperkte omvang van de sponsoring, het risico dat de sponsor invloed gaat uitoefenen op het beleid van een ziekenhuis heel klein acht en dat u de instellingen vooralsnog op dit terrein vrij wilt laten? <voetnoot nummer="1"/>Zo ja, op welk moment acht u ingrijpen wel noodzakelijk? </vraag>
      <vraag nummer="2">Acht u de inhoud van de richtlijnen en adviezen voor verantwoorde sponsoring in de Gedragscode Fondsenwerving Zorgsector die op 14 juni 1999 is gepresenteerd, voldoende waarborg bieden om ongewenste ontwikkelingen en ongewenste effecten van sponsoring tegen te gaan? </vraag>
      <vraag nummer="3" voetnoot="2 3">Vindt u het acceptabel dat Pfizer als tegenprestatie betrokken is bij nascholingscursussen van artsen? <voetnoot nummer="2"/>Zo ja, is het niet beter het onderzoek naar sponsoring van en nascholing door de industrie af te wachten? Wanneer is dit gereed? <voetnoot nummer="3"/>
      </vraag>
      <vraag nummer="4" voetnoot="4">Is het waar dat ziekenhuispersoneel in toenemende mate inspeelt op de concurrentie tussen leveranciers, om zo geld voor bijvoorbeeld congressen, uitstapjes en afstudeerscripties bij elkaar te bedelen? Zo ja, vindt u dat een gewenst effect van uw beleid? <voetnoot nummer="4"/>
      </vraag>
      <vraag nummer="5" voetnoot="5">Vindt u het acceptabel dat met sponsorgeld van de farmaceutische industrie t.b.v. longartsen behandelprotocollen worden opgesteld voor ziekten als astma en longkanker? Deelt u de mening dat u deze ontwikkeling in de hand werkt door onvoldoende geld beschikbaar te stellen voor de ontwikkeling van dergelijke richtlijnen? <voetnoot nummer="5"/>
      </vraag>
      <vraag nummer="6" voetnoot="6">Herinnert u zich uw antwoord op Kamervragen over sponsoring van de GGZ-instelling Mediant van de Twentse marathon, waarin u stelde dat de gedragscode in deze omgekeerde sponsoring niet voorziet, en dat u deze kwestie in overleg met de zorginstellingen aan de orde zou stellen? <voetnoot nummer="6"/>Zo ja, wat is de uitkomst van dit overleg? </vraag>
      <vraag nummer="7">Heeft u een volledig inzicht in wat zich in de praktijk binnen zorginstellingen aan sponsoring voordoet, zowel wat betreft de omvang, de sponsors en de geleverde tegenprestaties? Zo ja, kunt u hiervan de Kamer in kennis stellen? Zo neen, bent u bereid hier grondig onderzoek naar te doen? </vraag>
      <vraag nummer="8">Erkent u dat de industrie voor geneesmiddelen, hulpmiddelen en medische apparatuur bereid is tot sponsoring omdat zij daar een mogelijkheid ziet haar aandeel in de markt te vergroten? Zo ja, is om deze reden sponsoring van deze kant sowieso niet ongewenst? </vraag>
      <vraag nummer="9">Erkent u de risico’s dat de zorginstellingen door toenemende sponsoring door de industrie mede afhankelijk en beïnvloed worden door de industrie, en dat er een tweedeling kan ontstaan omdat sommige zorginstellingen wel en andere niet hun budget op deze manier (kunnen) aanvullen? Zo ja, acht u dit een gewenste ontwikkeling? Bent u bereid de aanpassing van de CTG-beleidsregel die aanvullende inkomsten via sponsoring mogelijk maakt, ongedaan te maken? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="640" documentjaargang="1996-1997">Aanhangsel Handelingen, nr. 640, vergaderjaar 1996–1997.</noot>
         <noot nummer="2" datum="2000-04-8" bron="Algemeen Dagblad">Algemeen Dagblad, 8 april 2000</noot>
         <noot nummer="3">Toezegging tijdens behandeling begroting 1999 begroting VWS</noot>
         <noot nummer="4" datum="2000-04-11" bron="Algemeen Dagblad">Algemeen Dagblad, 11 april 2000</noot>
         <noot nummer="5" datum="2000-04-12" bron="Algemeen Dagblad">Algemeen Dagblad, 12 april 2000</noot>
         <noot nummer="6" documenttype="Kamervragen" documentnummer="1549" documentjaargang="1998-1999">Aanhangsel Handelingen, nr. 1549, vergaderjaar 1998–1999.</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ook thans ben ik nog van mening dat ik de instellingen voor gezondheidszorg op het terrein van de sponsoring vrij moet laten zo lang niet is gebleken dat sponsoring op een onaanvaardbare wijze plaats vindt. Wel ben ik van mening dat de zogenoemde derde geldstromen transparant dienen te zijn. </antwoord>
      <antwoord nummer="2">Ik heb thans geen reden te twijfelen aan deze waarborg. Wel acht ik het gewenst dat het bestaan en de inhoud van de Gedragscode Fondsenwerving Zorgsector breder bekend wordt bij de zorginstellingen. Ik zal de betreffende koepelorganisaties verzoeken zich daarvoor in te spannen. Voor wat betreft sponsoring door leveranciers van geneesmiddelen wijs ik erop dat het Reclamebesluit geneesmiddelen reeds voorwaarden inzake sponsoring kent. </antwoord>
      <antwoord nummer="3">Het antwoord op deze vraag is gecombineerd met het antwoord op vraag 8. </antwoord>
      <antwoord nummer="4">Mij zijn daarover geen andere gegevens bekend dan het in de vraag genoemde bericht in het Algemeen Dagblad van 11 april jl. Ik onderschrijf overigens van harte de reacties van Nefemed (brancheorganisatie van leveranciers van medische hulpmiddelen) en van de artsenorganisatie KNMG. Ik doe dat ook omdat ik van mening ben dat mijn beleid ten aanzien van de zorginstellingen geen aanleiding hoeft te zijn voor bedelacties. </antwoord>
      <antwoord nummer="5">Het antwoord op deze vraag is gecombineerd met het antwoord op vraag 8. </antwoord>
      <antwoord nummer="6">Ik heb deze kwestie aan de orde gesteld, evenals de Regionale Inspectie voor de Gezondheidszorg en het zorgkantoor dat gedaan hebben. De instelling heeft, alles afwegende, besloten de gemaakte afspraken inzake de Twentse marathon na te komen. De instelling heeft evenwel meegedeeld niet van zins te zijn na afloop van deze afspraken een nieuw sponsorcontract aan te gaan. </antwoord>
      <antwoord nummer="7">Neen. Een volledig inzicht krijgen in alles wat zich binnen zorginstellingen aan sponsoring voordoet is onmogelijk, en zou overigens ook niet meer kunnen zijn dan een momentopname. In het artikel in het Algemeen Dagblad van 11 april jl. staat dat blijkens mededelingen van de zijde van het Instituut voor Sponsoring en Fondsenwerving in de Gezondheidszorg (ISFG) in 1997 van de 4000 zorginstellingen er 3200 aan fondsenwerving deden, en dat de gemiddelde opbrengst per instelling in dat jaar twee ton bedroeg. Telefonisch heeft het ISFG deze cijfers bevestigd. Mede als gevolg van de grote aandacht, die de laatste jaren aan sponsoring en fondsenwerving is gegeven, zal het aantal instellingen dat aan fondsenwerving doet alsook de gemiddelde opbrengst thans naar verwachting inmiddels zijn gestegen. Mijnerzijds is er een aantal maatregelen getroffen die ervoor moeten zorgen dat er meer inzicht ontstaat in de praktijk van sponsoring van zorginstellingen dan thans het geval is. Zo is op 1 april 1999 de sector reclametoezicht van de Inspectie voor de Gezondheidszorg opgericht. Voorts ligt het in mijn voornemen om in het nieuwe Besluit geneesmiddelenreclame een administratieverplichting voor de fabrikant met betrekking tot gunstbetoon op te nemen, opdat onder andere inzicht kan worden verkregen in de omvang, wie sponsoren, en in de geleverde tegenprestaties. Hierdoor worden deze geldstromen transparanter. 8 (tevens ter beantwoording van de vragen 3 en 5) Als zodanig acht ik sponsoring van ziekenhuizen door en betrokkenheid van (farmaceutische) bedrijven bij nascholingscursussen in beginsel acceptabel. In het algemeen zijn artsen en ziekenhuizen, ook indien sprake is van sponsoring, zeer wel in staat hun taak objectief te blijven verrichten. Verbintenissen tot sponsoring hoeven derhalve niet verboden te worden. Wel dienen deze verbintenissen aan normen te voldoen. Deze staan wat de sponsoring door geneesmiddelenfabrikanten betreft in het Reclamebesluit geneesmiddelen. Deze normen worden thans aangescherpt. Daarnaast acht ik het belangrijk dat deze verbintenissen ook voldoen aan «de gedragscode voor Fondsenwerving in de Zorgsector», zoals opgesteld door het Instituut voor Sponsoring en Fondsenwerving in de Gezondheidszorg (ISFG). Voorts is het kabinet van mening dat de met sponsoring gepaard gaande (zogenaamde derde) geldstromen transparant dienen te zijn en heeft het kabinet daartoe de aanbevelingen van de MDW werkgroep geneesmiddelen om het huidige Reclamebesluit geneesmiddelen en artikel 20 van het Besluit jaarrekening ziekenhuizen hierop aan te passen, overgenomen. In mijn antwoord op de schriftelijke vragen van de leden Van der Hoek en Oudkerk (PvdA) over de sponsoring van het psychiatrisch ziekenhuis Delta in Rotterdam door het farmaceutische bedrijf Pfizer (Kamervragen van 12 april jl. nr 2990009840) heb ik aangegeven op welke wijze de Inspectie voor de Volksgezondheid hier een onderzoek naar instelt. Dat onderzoek is nog niet afgerond en er is derhalve nog niet aan mij gerapporteerd. Gezien deze omstandigheid kan ik u geen mededeling doen over het feitencomplex en mogelijke strijdigheid met bijvoorbeeld de bepalingen van het Reclamebesluit geneesmiddelen. Ten aanzien van het door u gememoreerde onderzoek naar sponsoring en nascholing door de farmaceutische industrie zal ik nader onderzoek laten uitvoeren. Ik deel overigens niet uw mening dat sponsoring t.b.v. behandelingsprotocollen in de hand zou worden gewerkt door het onvoldoende beschikbaar stellen van geld voor de ontwikkeling van dergelijke richtlijnen. Nog daargelaten of in dit specifieke geval onvoldoende geld beschikbaar is gesteld, ben ik ervan overtuigd dat ongeacht de hoeveelheid geld die beschikbaar wordt gesteld men altijd ook nog zal proberen om via de relatief makkelijke weg van sponsoring geld te verwerven. </antwoord>
      <antwoord nummer="9">Ik onderken de mogelijkheid dat zorginstellingen door het fenomeen sponsoring mede afhankelijk kunnen worden van en beïnvloed door de industrie. Ik heb echter reeds aangegeven dat ik het reële gevaar daartoe gering acht. Gelet op de geringe gemiddelde opbrengst (zie mijn antwoord op vraag 7) acht ik het risico van tweedeling niet groot. Ik ben dan ook niet voornemens de CTG-beleidsregel inzake aanvullende inkomsten op dit onderdeel ongedaan te maken. </antwoord>
      <noten afkomstig="antwoord"/>
   </antwoorden>
</kvr>
