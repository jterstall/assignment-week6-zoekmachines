<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser (D66) en Van der Steenhoven (GroenLinks) aan de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer over tributyltin (TBT) in luiers. (Ingezonden 26 juni 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12150
</item>
         <item attribuut="Inhoud">Vragen over het heropenen van het onderzoek uit 1997 naar organotinverbindingen in hygiënische producten in Nederland, nu de toxische stof tributyltin (TBT) in luiers is aangetroffen.</item>
         <item attribuut="Rubriek">Consument (Voedings- en productveiligheid) Milieu (Gevaarlijke stoffen) Welzijn (Jeugdigen)</item>
         <item attribuut="Trefwoorden">Gevaarlijke stoffen Jeugdigen Producteisen</item>
         <item attribuut="Vindplaats">Kamervragen met antwoord 1999-2000, nr. 1675, Tweede Kamer</item>
         <item attribuut="Vraagnr_bij_indiening">2990013080</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2000-08-18</item>
         <item attribuut="Datum_indiening">2000-06-26</item>
         <item attribuut="Document-id">KVR12150</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3777" allpagenumbers="3777 3778" vetnummer="2990013080" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12150" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1675" onderwerp="" indiendatum="2000-06-26">
         <vrager partij="D66" oorsprong="parlement">Augusteijn-Esser</vrager>
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-08-18">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend hoe het kan dat tributyltin (TBT) in luiers voorkomt? </vraag>
      <vraag nummer="2">Heeft de Inspectie gezondheidsbescherming, waren en veterinaire zaken aangegeven geen reden te zien om het onderzoek (uit 1997) naar organotinverbindingen in hygiënische producten (in Nederland) te heropenen? </vraag>
      <vraag nummer="3">Heeft genoemde Inspectie dit besluit gemotiveerd; mede aan de hand van een risicobeoordeling door het RIVM? </vraag>
      <vraag nummer="4">Deelt u de mening van Greenpeace dat de risicobeoordeling van het RIVM tekort schiet, omdat: – het in 1997 ging om di-octyltin; nu om TBT (waarvan de toxiciteit vele malen hoger is); – in tegenstelling tot 1997 nu ook TBT is aangetroffen in het gedeelte van de luier dat direct contact heeft met de babyhuid; – het niet mogelijk is om een «veilige» concentratie voor TBT in luiers vast te stellen? </vraag>
      <vraag nummer="5">Bent u bereid het onderzoek naar organotinverbindingen in hygiënische producten te heropenen, en de Tweede Kamer over de resultaten en de eventuele te treffen maatregelen te informeren? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Weekers, ingezonden 9 juni jl. </toelichting>
   <antwoorden aantal="5">
      <antwoord nummer="1">TBT wordt, anders dan andere daartoe door de Europese Unie toegelaten organotin verbindingen, zoals di-octyltin, niet gebruikt als hulpstof bij de vervaardiging van producten waaronder luiers. Het is niet uitgesloten dat de aanwezigheid van TBT mogelijk het gevolg is van onbedoelde verontreiniging van de productieketen. Naar aanleiding van de bevindingen van Greenpeace Duitsland van mei 2000, is door de Keuringsdienst van Waren contact gelegd met de fabrikanten. Mede gelet op hun verantwoordelijkheid voor de veiligheid van de producten in kwestie, spannen deze zich thans in de productieketen (wederom) door te lichten op mogelijke bronnen van deze verontreiniging. Tot op heden konden trouwens de door Greenpeace Duitsland gevonden TBT-concentraties niet worden bevestigd door de industrie in het kader van hun eigen monsterneming. Ook Greenpeace Duitsland heeft in een herhalingsonderzoek van 21 juni 2000 geen TBT-concentraties in de eerder positief bevonden producten meer aangetroffen. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Volgens het RIVM leveren de door Greenpeace Duitsland gevonden concentraties van TBT in luiers geen gevaar op voor de gezondheid. De door Greenpeace gevonden waarden zijn volgens het RIVM te laag om de voor TBT internationaal vastgestelde veilige grenswaarde (Tolerable Daily Intake, TDI) te kunnen overschrijden. Indien de dagelijkse opname van een stof onder de voor die stof geldende TDI blijft, zijn effecten op de gezondheid verwaarloosbaar. Recentelijk heeft de WHO een (her)beoordeling gedaan van de veilige grenswaarde voor TBT en heeft deze gehandhaafd op 0,25 microgram per kilogram lichaamsgewicht per dag. Afgezien van het feit dat de gevonden concentraties TBT geen gevaren voor de gezondheid opleveren, ben ik van mening dat dergelijke stoffen niet in hygiënische producten thuishoren. </antwoord>
      <antwoord nummer="5">De jongste gegevens van de Keuringsdienst van Waren inzake TBT in luiers zijn al weer een paar jaar oud. Derhalve zal ik de Keuringsdienst van Waren vragen mij op korte termijn te rapporteren over de huidige situatie inzake de aanwezigheid van TBT in luiers die in Nederland op de markt zijn. Ik zal u informeren over de uitkomsten van dit onderzoek. </antwoord>
      <noten afkomstig="antwoord"/>
   </antwoorden>
</kvr>
