<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bruls (CDA) aan de staatssecretaris van Sociale Zaken en Werkgelegenheid over Stimuleringsregeling ID-banen in Flevoland. (Ingezonden 28 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20946
</item>
         <item attribuut="Inhoud">Enkele gemeenten in Flevoland hebben in december 2003 via de stichting de Regionale Transfer Organisatie (RTO) een collectieve aanvraag gedaan naar de stimuleringsregeling ID-banen. Gevraagd wordt waarom dit verzoek nog niet is gehonoreerd.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Subsidies Werkloosheidsbestrijding</item>
         <item attribuut="Vindplaats">Kamervragen met antwoord 2003-2004, nr. 2131, Tweede Kamer</item>
         <item attribuut="Vraagnr_bij_indiening">2030418710</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Bruls</persoon>
         </item>
         <item attribuut="Datum_reaktie">2004-08-23</item>
         <item attribuut="Datum_indiening">2004-07-28</item>
         <item attribuut="Document-id">KVR20946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4501" allpagenumbers="4501 4502" vetnummer="2030418710" code="0304tkkvr2131" lopendefooter="Tweede Kamer, vergaderjaar 2003–2004, Aanhangsel" filenaam="KVR20946" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2131" onderwerp="" indiendatum="2004-07-28">
         <vrager partij="CDA" oorsprong="parlement">Bruls</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-08-23">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat enkele gemeenten in Flevoland in december 2003 via de stichting de Regionale Transfer Organisatie (RTO) een collectieve aanvraag op de stimuleringsregeling ID-banen hebben gedaan? </vraag>
      <vraag nummer="2">Heeft het aanjaagteam voor de stimuleringsregeling c.q. uw ministerie in november 2003 een beroep gedaan op het RTO om te komen met een aanvraag? </vraag>
      <vraag nummer="3">Waarom is dat verzoek tot dusverre niet gehonoreerd? Is een collectieve aanvraag op grond van de wijziging van de stimuleringsregeling, 24 juni 2003 mogelijk? </vraag>
      <vraag nummer="4">Zou de aanvraag op grond van de verruiming van de stimuleringsregeling per 5 februari 2004 niet zonder meer zijn gehonoreerd? </vraag>
      <vraag nummer="5">Wat is uw oordeel over het eventuele ontslag van ruim 300 ID-werknemers, in relatie tot de doelstelling van de stimuleringsregeling om ID-banen om te zetten in een reguliere baan? Vindt u niet dat die doelstelling belangrijker is dan de juridische vormgeving? </vraag>
      <vraag nummer="6">Zijn meer van dergelijke aanvragen afgewezen c.q. nog in behandeling? Zo ja welke? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee. Ik heb samen met de andere partijen uit het aanjaagteam in november tijdens de «actie eindspurt» een algemene oproep gedaan richting werkgevers met een ID’er in dienst om de baan om te zetten in een reguliere baan. </antwoord>
      <antwoord nummer="3">De stimuleringsregeling ID-banen wordt uitgevoerd door het Agentschap SZW. Het agentschap beoordeelt alle aanvragen conform de voorwaarden van de regeling. De subsidietoekenning kent verschillende fasen. Conform de regeling geldt dat de werkgever eerst het hiervoor opgestelde aanvraagformulier volledig invult en indient bij het Agentschap SZW. Nadat het Agentschap een voorlopige beschikking heeft afgegeven heeft de werkgever 20 weken de tijd om de ID-baan om te zetten in een reguliere dienstbetrekking. In maart van dit jaar heeft het Agentschap de voorlopige beschikkingen afgegeven. Het Agentschap vraagt hierna aanvullende informatie op. De werkgever dient dan ondermeer een kopie van het oude ID-arbeidscontract en van het nieuwe reguliere arbeidscontract naar het Agentschap te sturen samen met een verklaring van het college van B&amp;W dat de subsidie uit de middelen van de Wet werk en bijstand voor deze werknemer is beëindigd. De aanvragen van de Stichting Regionale Transfer Organisatie (RTO) verkeren in de fase dat na de voorlopige beschikkingen de aanvullende stukken half juli 2004 ingediend zijn bij het Agentschap. Het Agentschap beoordeelt nu alle aanvragen individueel op basis van deze aanvullende informatie, waarna een definitief besluit over de subsidietoekenning plaatsvindt. Indien u met uw vraag over een collectieve aanvraag bedoelt of een werkgever met meerdere ID’ers in dienst, voor meerdere van hen een aanvraag voor subsidie kan indienen dan is het antwoord hierop bevestigend, dat was mogelijk vanaf het begin van de regeling. De werkgever zal wel voor iedere ID’er een individuele aanvraag moeten indienen. </antwoord>
      <antwoord nummer="4">Nee. Per januari 2004 werd ook uitstroom naar een reguliere baan bij een andere dan de eigen ID-werkgever, mits binnen de publieke sector, subsidiabel. Daarbij zijn werkgevers met een reïntegratiedoelstelling bewust uitgesloten als aanvrager om daarmee in het licht van de doelstelling van de regeling oneigenlijke constructies te voorkomen. Het betreft constructies waarbij alle ID’ers in een gemeente worden overgenomen door één werkgever, vervolgens weer worden gedetacheerd bij de oorspronkelijke werkgevers en waarbij het streven is op de langere termijn uitstroom naar andere werkgevers te realiseren. Voor deze langdurige uitstroomtrajecten is immers de WWB beschikbaar. </antwoord>
      <antwoord nummer="5">Net zo min als in andere regio’s is ontslag van ruim 300 werknemers in de regio Flevoland nodig. Voor de gemeente Lelystad, woonplaats van de meeste werknemers die bij de RTO in dienst zijn, was duidelijk dat de oorspronkelijke ID-werkgevers (waar ID’ers voor overname door RTO in dienst waren) tot het einde van de regeling in de gelegenheid waren conform doelstelling en voorwaarden van de regeling alsnog subsidie aan te vragen. Een aantal van de oorspronkelijke werkgevers heeft inmiddels van deze mogelijkheid gebruik gemaakt. Daarnaast kunnen de middelen uit het werkdeel van de WWB door de gemeente naar eigen inzicht worden ingezet ten behoeve van de resterende ID’ers, ook degenen die in dienst zijn van de Stichting RTO. De juridische vormgeving is een afgeleide van de doelstelling. De tijdelijke stimuleringsregeling is ingezet in het kader van het convenant gesubsidieerde arbeid waarin afspraken zijn gemaakt over bevorderen van uitstroom uit gesubsidieerde arbeid en daarmee voorkomen van gedwongen ontslag als direct gevolg van de bezuinigingen op de gesubsidieerde arbeid. Doel van de Tijdelijke stimuleringsregeling was om reguliere werkgevers te stimuleren om 10 000 ID-banen om te zetten in reguliere banen voor onbepaalde tijd. De regeling is conform deze beleidsdoelstelling vormgegeven. Het ging in totaal om 10 000 banen. Daarmee kon ca. 20% van het aantal ID-banen (53 500 eind 2003) worden omgezet. Voor de resterende ID-banen hebben gemeenten de beschikking over middelen uit het werkdeel van de WWB (hierin zit budget voor 45 500 ID-banen) waarmee ze bijvoorbeeld via langer durende trajecten uitstroom naar een reguliere baan kunnen realiseren. De stimuleringsregeling is op twee momenten gewijzigd om werkgevers meer mogelijkheden te bieden ID’ers een reguliere baan te bieden. Daarbij is niets afgedaan aan de beleidsdoelstelling van de regeling: een deel van de bestaande ID’ers een reguliere baan voor onbepaalde tijd bieden bij reguliere werkgevers. </antwoord>
      <antwoord nummer="6">Voor zover mij nu bekend zijn niet meer van dergelijke aanvragen ingediend bij het Agentschap SZW. Zoals ik ook in het antwoord op vraag 3 heb aangegeven beoordeelt het agentschap alle aanvragen op gelijke wijze conform de voorwaarden van de regeling. </antwoord>
      <noten afkomstig="antwoord"/>
   </antwoorden>
</kvr>
