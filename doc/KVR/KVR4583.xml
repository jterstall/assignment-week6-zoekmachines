<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) over het afsluiten van een ziektekostenverzekering bij Groene Land Verzekeringen. (Ingezonden 24 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4583
</item>
         <item attribuut="Inhoud">Vragen over een reclamecampagne van een ziektekostenverzekering (Groene Land Verzekeringen) met bonnen van een hamburgerketen.</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Zorgverzekeringen)</item>
         <item attribuut="Trefwoorden">Reclame Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 893, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1997-03-20</item>
         <item attribuut="Datum_indiening">1997-02-24</item>
         <item attribuut="Document-id">KVR4583</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1827" allpagenumbers="1827 1828" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="893" onderwerp="" indiendatum="1997-02-24">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="1997-03-20">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Had u het afgelopen najaar tegen ziektekosten verzekerd willen zijn bij Groene Land Verzekeringen? Zo ja, had u gebruik willen maken van uw bon <voetnoot nummer="1"/>? Zo neen, houdt u niet van Big Mac’s? </vraag>
      <vraag nummer="2" voetnoot="1">Kan aangegeven worden hoeveel mensen gebruik gemaakt hebben van de bon <voetnoot nummer="1"/>en hoeveel Big Mac’s er méér zijn genuttigd door verzekerden van Groene Land Verzekeringen? </vraag>
      <vraag nummer="3">Wat zijn de gevolgen op korte en op langere termijn ten aanzien van de voedingsgewoonten van deze groep verzekerden? </vraag>
      <vraag nummer="4">Zijn de extra Big Mac’s bekostigd uit premiegelden of behoren deze tot de aanvaarbare overheadkosten? </vraag>
      <vraag nummer="5">Bent u van mening dat hamburgers wellicht tot het zorgpakket van verzekeraars (kunnen gaan) behoren? Bent u voornemens de Ziekenfondsraad over deze zaak advies te vragen? </vraag>
      <noten afkomstig="vraag">
         <noot nummer="1">Zeker weten!, uitgave van Groene Land</noot>
      </noten>
   </vragen>
   <antwoorden aantal="5">
      <antwoord nummer="1">Als ik zelf een nieuwe ziektekostenverzekering zou willen of moeten afsluiten, zou ik eerst informatie over één of meer verzekeraars, het liefst uit onafhankelijke hoek, zien te krijgen. Informatie over zaken als klantgerichtheid, het verzekerd pakket van onder meer de aanvullende verzekering en de premiekosten nu en later. Door die informatie zou mijn keuze eerder worden bepaald dan door een voordeeltje. </antwoord>
      <antwoord nummer="2">Die vraag kan, lijkt me, alleen worden beantwoord door de betreffende hamburgerketen. Ik weet dat u, terecht, mijn verantwoordelijkheid breed opvat, maar het lijkt me niet dat deze nu ook al de naar speciale klanten herleidbare omzetcijfers van hamburgerzaken omvat. </antwoord>
      <antwoord nummer="3">Voor zover ik weet, wordt de kwaliteit van de producten van de betreffende hamburgerketen gegarandeerd. Uit oogpunt van preventie van hart- en vaatziekten is het regelmatig eten van dit type voedsel echter af te raden. Uit volksgezondheidsoogpunt acht ik de handelwijze van Het Groene Land dan ook niet te verdedigen. </antwoord>
      <antwoord nummer="4">Met de wijze waarop particuliere verzekeraars hun reclame-uitingen bekostigen, heb ik geen bemoeienis. De vraag veronderstelt dat deze reclame-uiting wordt bekostigd door het ziekenfonds. Als het zou gaan om een reclame-uiting van het ziekenfonds, breng ik onder uw aandacht dat dit in lijn is met het gezamenlijk overeengekomen beleid ten aanzien van de ziekenfondsverzekering. Reclame-uitingen sluiten immers aan op de gewenste concurrentie tussen de ziekenfondsen. De kosten van reclame-uitingen mogen ten laste van het beheerskostenbudget van een ziekenfonds worden gebracht. Zoals u weet zijn ziekenfondsen voor hun beheerskosten volledig gebudgetteerd. Daarbij merk ik op, dat de Commissie Toezicht Uitvoeringsorganisatie (CTU) van de Ziekenfondsraad onder meer tot taak heeft de kosten die ten laste van de wettelijke verzekering worden gebracht te beoordelen op aanvaardbaarheid. Bij de beoordeling van beheerskosten worden als criteria gehanteerd, of de kosten zijn gemaakt in het kader van de wettelijk opgedragen taken, of de kosten niet in strijd zijn met wettelijke regelingen, en of de kosten maatschappelijk aanvaardbaar zijn. Dit laatste criterium wordt voor reclame-uitingen zo gehanteerd, dat de gemaakte kosten voor reclame-uitingen in redelijke verhouding moeten staan tot het gehele beheerskostenbudget voor het betreffende ziekenfonds vanuit het uitgangspunt dat de uitvoering van de wettelijk opgedragen taken op geen enkele manier, gelet op het toegekende beheerskostenbudget, in het gedrang mag komen. Als de CTU kosten niet aanvaardbaar acht, worden deze geschrapt als kosten ten laste van de middelen van de wettelijke verzekering. </antwoord>
      <antwoord nummer="5">Het antwoord op beide vragen is: neen. </antwoord>
      <noten afkomstig="antwoord"/>
   </antwoorden>
</kvr>
