<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders, Balemans en Hirsi Ali (allen VVD) aan de ministers van Onderwijs, Cultuur en Wetenschap, van Justitie en voor Vreemdelingenzaken en Integratie over de uitkomsten van het onderzoek naar de As Siddieq school in Amsterdam. (Ingezonden 11 december 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19383
</item>
         <item attribuut="Inhoud">Herdruk. Vragen over de kwaliteit van het onderwijs op de As-Siddieq school en over de relatie met de moskee.</item>
         <item attribuut="Rubriek">Basisonderwijs (Kwaliteit van het basisonderwijs) Cultuur en taal (Overig)</item>
         <item attribuut="Trefwoorden">Bijzonder onderwijs Godsdiensten Kwaliteit van het basisonderwijs</item>
         <item attribuut="Vindplaats">Kamervragen met antwoord 2003-2004, nr. 703H, Tweede Kamer</item>
         <item attribuut="Vraagnr_bij_indiening">2030404710</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Balemans</persoon>
            <persoon partij="VVD">Hirsi Ali</persoon>
         </item>
         <item attribuut="Datum_reaktie">2004-01-28</item>
         <item attribuut="Datum_indiening">2003-12-11</item>
         <item attribuut="Document-id">KVR19383</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1491" allpagenumbers="1491 1492" vetnummer="2030404710" code="0304tkkvr703" lopendefooter="Tweede Kamer, vergaderjaar 2003–2004, Aanhangsel" filenaam="KVR19383" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="703" onderwerp="" indiendatum="2003-12-11">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Balemans</vrager>
         <vrager partij="VVD" oorsprong="parlement">Hirsi Ali</vrager>
         <vraagt-aan>de ministers van Onderwijs, Cultuur en Wetenschap, van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-01-28">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de ministers van Justitie en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht «Islamschool nog steeds onder maat»? <voetnoot nummer="1"/>
      </vraag>
      <vraag nummer="2">Wordt door de As-Siddieq school voldaan aan de vereisten die gesteld worden aan een deugdelijk leerplan, examennormen en lesrooster? </vraag>
      <vraag nummer="3">Besteedt de school voldoende aandacht binnen het lesprogramma aan Nederlandse normen en waarden? Zo ja, op welke wijze? Zo neen, hoe kan de conclusie dat de As Siddieq school de integratie niet belemmert hiermee in overeenstemming worden gebracht? </vraag>
      <vraag nummer="4">Indien het antwoord op de vorige vraag ontkennend is, in hoeverre wordt dan in strijd gehandeld met de eisen die gesteld worden aan de inhoud van het lesprogramma? </vraag>
      <vraag nummer="5" voetnoot="2 2">Kan uit de beschikbare informatie worden afgeleid dat de situatie dat de imam van de Tawheed moskee tevens bestuurder op de As Siddieq school is en dat er dus sprake is van belangenverstrengelingen en ongewenste invloed van deze moskee, niet is verbeterd sinds de beantwoording van onze Kamervragen van 15 oktober 2002 <voetnoot nummer="2"/>en dat het thans gewenst is nadere maatregelen te treffen zoals sluiting van de school? <voetnoot nummer="2"/>
      </vraag>
      <vraag nummer="6">Beschouwt u het faciliteren van het apart zwemmen van jongens en meisjes als een bijdrage aan de integratie? </vraag>
      <noten afkomstig="vraag">
         <noot nummer="1" datum="2003-12-9" bron="Het Parool">Het Parool, 9 december 2003</noot>
         <noot nummer="2" documenttype="Kamervragen" documentnummer="520" documentjaargang="2002-2003">Aanhangsel Handelingen, nr. 520, vergaderjaar 2002–2003.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">De aanleiding voor het bericht in Het Parool was de presentatie van het eindrapport van een door burgemeester en wethouders van Amsterdam ingestelde commissie. Deze commissie had als opdracht een onafhankelijk onderzoek uit te voeren naar de integratiebevorderende en -belemmerende factoren op de Amsterdamse Islamitische basisschool As-Siddieq. Ter informatie treft u bijgaand een exemplaar van dit rapport aan zoals mij dit onlangs is toegestuurd door de gemeente Amsterdam. <voetnoot nummer="1"/>Het toezicht of basisscholen in voldoende mate de deugdelijkheidseisen en overige wettelijke voorschriften naleven, is in ons onderwijsbestel ingevolge de Wet op het onderwijstoezicht opgedragen aan de inspectie van het onderwijs. Bij verschillende gelegenheden (zoals in het rapport «Regulier schooltoezicht islamitische basisschool As-Siddieq», 10 oktober 2001 en het rapport «Islamitische scholen nader onderzocht», oktober 2003) heeft de inspectie geconstateerd dat de betrokken school in voldoende mate de wettelijke vereisten in acht neemt. Overigens zij nog aangetekend dat voor zover aan het aspect van wettelijke vereisten in het eindrapport van de Amsterdamse commissie aandacht wordt besteed, dit spoort met de bevindingen van de onderwijsinspectie. </antwoord>
      <antwoord nummer="3">Ja. In het genoemde inspectierapport «Islamitische scholen nader onderzocht» concludeert de inspectie dat de betrokken school in woord, geschrift noch in de praktijk in strijd handelt met de basiswaarden van onze democratische rechtsstaat. De school voldoet aan de eisen die aan de overdracht van deze waarden gesteld mogen worden, zij het dat zij daarbij weinig initiatiefrijk is en geen extra activiteiten ontwikkelt die de bevordering van basiswaarden versterken. Deze eisen vloeien bijvoorbeeld voort uit de kerndoelen voor het basisonderwijs. Hierin is ondermeer opgenomen dat leerlingen het belang wordt bijgebracht om respectvol met anderen om te gaan en te handelen naar algemeen geaccepteerde waarden en normen. In bijlage II van het inspectierapport is een beschrijving opgenomen van de wet- en regelgeving die scholen momenteel in hun onderwijsprogramma in acht moeten nemen. Binnen deze grenzen van de wetgeving is iedere school vrij om zelf te bepalen welke van deze waarden zij aan leerlingen wil overdragen en hoe actief ze daarin is. Overigens zijn ook op dit onderdeel de bevindingen van de Amsterdamse commissie in lijn met het oordeel van de inspectie. </antwoord>
      <antwoord nummer="4">Zie het antwoord op vraag 3. </antwoord>
      <antwoord nummer="5">In het rapport van de Amsterdamse commissie staat dat twee bestuursleden van de school tevens bestuurslid zijn van de stichting El Tawheed, waaronder de El Tawheedmoskee valt. Uit eerdere informatie is bekend dat één van deze leden ook imam is van de El Tawheedmoskee. Deze bestuursleden zitten niet namens de stichting, maar op persoonlijke titel in het schoolbestuur. De commissie is ondanks deze samenloop van functies niets gebleken van een verwevenheid in de dagelijkse gang van zaken tussen de school en de stichting Al Tawheed. Los van de vraag of de kritiek op deze bestuurlijke relaties terecht is, doet de commissie de school de aanbeveling deze banden te heroverwegen omdat de school hierdoor nogal eens wordt vereenzelvigd met de moskee. De reputatie van de school is daardoor kwetsbaar voor eventueel in de samenleving negatief beoordeelde uitlatingen en gedragingen van geestelijke leiders en bestuursleden van de moskee. De gemeente ondersteunt deze aanbeveling. Het is aan het schoolbestuur om te beslissen of het gehoor geeft aan deze aanbeveling. De onderwijswetgeving stelt geen eisen of beperkingen ten aanzien van bijvoorbeeld de benoeming van de bestuursleden van de rechtspersoon die een bijzondere school in stand houdt. De statuten voor de betrokken rechtspersoon zijn daarvoor bepalend. Voor de rijksoverheid is maatgevend dat betrokken bestuursleden handelen binnen de spelregels van onze rechtsstaat. In het licht van ondermeer het inspectieoordeel over het functioneren van de As-Siddieq school is er geen enkele grond voor het overwegen van maatregelen die moeten leiden tot sluiting van deze school. Wel is het zo dat de inspectie op basis van de genoemde inspectierapporten op een aantal punten verbeterafspraken heeft gemaakt met de school. De voortgang die daarbij wordt geboekt wordt door de inspectie nauwlettend gevolgd. </antwoord>
      <antwoord nummer="6">Het schoolzwemmen in het basisonderwijs is niet een door het Rijk verplicht voorgeschreven onderdeel van het onderwijsprogramma. De eventuele subsidiëring en organisatie daarvan zijn een lokale aangelegenheid tussen scholen en de betrokken gemeente. Vanuit het belang dat kinderen bij het verlaten van de basisschool voldoende zwemvaardig zijn, kan ik mij voorstellen dat een gemeente in overleg met een school naar een oplossing zoekt indien er vanuit de school op levensbeschouwelijke gronden zwaarwegende bezwaren bestaan tegen het gemengd zwemmen van jongens en meisjes. Het beschikken over voldoende zwemvaardigheid is namelijk ook van belang voor het toekomstig functioneren van deze jongens en meisjes in onze samenleving. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
