<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Barth en Belinfante (beiden PvdA) aan de staatssecretarissen van Onderwijs, Cultuur en Wetenschappen, dhr. Van der Ploeg en mw. Adelmund, over muziekonderwijs. (Ingezonden 23 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13865
</item>
         <item attribuut="Inhoud">Vragen naar aanleiding van het artikel 'Wel kerndoelen, geen muziek' in Over Onderwijs van mei 2001, waarin wordt geconcludeerd dat het droevig is gesteld met het muziekonderwijs op de basisschool.</item>
         <item attribuut="Rubriek">Basisonderwijs (Eindtermen en schoolvakken) Cultuur en taal (Overig)</item>
         <item attribuut="Trefwoorden">Basisonderwijs Creatieve- en expressievakken Muziek</item>
         <item attribuut="Vindplaats">Kamervragen met antwoord 2000-2001, nr. 1353, Tweede Kamer</item>
         <item attribuut="Vraagnr_bij_indiening">2000111170</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Barth</persoon>
            <persoon partij="PvdA">Belinfante</persoon>
         </item>
         <item attribuut="Datum_reaktie">2001-06-15</item>
         <item attribuut="Datum_indiening">2001-05-23</item>
         <item attribuut="Document-id">KVR13865</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2823" allpagenumbers="2823 2824" vetnummer="2000111170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13865" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1353" onderwerp="" indiendatum="2001-05-23">
         <vrager partij="PvdA" oorsprong="parlement">Barth</vrager>
         <vrager partij="PvdA" oorsprong="parlement">Belinfante</vrager>
         <vraagt-aan>de staatssecretarissen van Onderwijs, Cultuur en Wetenschappen, dhr. Van der Ploeg en mw. Adelmund,</vraagt-aan>
      </vraagdata>
      <antwoorddata antwoorddatum="2001-06-15">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de staatssecretaris Van der Ploeg</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de inhoud van het artikel «Wel kerndoelen, geen muziek»? <voetnoot nummer="1"/>
      </vraag>
      <vraag nummer="2">Deelt u de in het artikel naar voren gebrachte conclusie dat het met het muziekonderwijs op de basisschool «droevig is gesteld»? Zo ja, wat is uw reactie daar op? Zo nee, waarom niet? </vraag>
      <vraag nummer="3">Wat is uw oordeel over de stellingname dat muziekonderwijs in de basisschool uitsluitend door vakleerkrachten zou moeten worden verzorgd? Bent u van mening dat soortgelijke maatregelen zouden moeten worden getroffen als bij lichamelijke oefening (geen bevoegdheid voor de groepsleerkracht vanaf groep 3)? Zo ja, bent u van plan met concrete voorstellen te komen, zo nee, waarom niet? Bent u in dat geval bereid om de aanstelling van vakdocenten op een andere manier te bevorderen, bijvoorbeeld door gerichte omscholing van musici of voorlichtingscampagnes? Zo nee, waarom niet? Zo ja, op welke termijn komt u met concrete voorstellen? </vraag>
      <vraag nummer="4">Deelt u de conclusie dat het ook voor muziek noodzakelijk is om vage kerndoelen te vervangen door gerichte en verplichtende leerstandaarden? Ziet u ook in de toekomst een niet vrijblijvende rol weggelegd voor het vak muziek? Zo nee, waarom niet? Zo ja, wordt muziek door de commissie-Wijnen meegenomen in haar advies over leerstandaarden? </vraag>
      <vraag nummer="5">Deelt u de conclusie dat het muziekonderricht op de Pabo’s ernstig tekort schiet? Zo nee, waarom niet? Zo ja, wat gaat u daar aan doen? </vraag>
      <vraag nummer="6">Beschikken basisscholen over voldoende geld om muziekmethoden en -instrumenten aan te schaffen? Maken muziekinstrumenten deel uit van de Londo-normen? Zo nee, waarom niet, en bent u bereid daar iets aan te veranderen? </vraag>
      <noten afkomstig="vraag">
         <noot nummer="1">Over Onderwijs, mei 2001, blz. 18 e.v</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het artikel wordt verwezen naar het rapport van de Cito groep Balans van het muziek onderwijs aan het einde van de basisschool 2 (Periodieke Peilingen van het Onderwijsniveau, PPON-reeks nummer 16) dat in 2000 is gepubliceerd. Cito rapporteert over de tweede peiling muziekonderwijs die in 1997 is uitgevoerd. In het artikel in «Over Onderwijs» is een beperkt aantal conclusies genoemd. Het geheel van de conclusies in het PPON-rapport overziend ontstaat een genuanceerder beeld dan in het artikel tot uitdrukking komt. Zo heeft bijvoorbeeld «de gemiddelde leerling een redelijke tot goede beheersing van de meeste opgaven over duur, hoogte en kleur en sterkte van klanken» en is de gemiddelde leerling «in staat muziek uit enkele andere culturen goed thuis te brengen». Dit neemt niet weg dat het van belang is goed te kijken naar de kwaliteit van het muziekonderwijs. Om hierin verbetering te brengen is door SLO een leerplan ontwikkeld voor de expressievakken waaronder muziek. De hierop gebaseerde onderwijsmethode «Moet je doen» is sinds twee jaar op de markt. Daarnaast is een musicalproject en een bijbehorend lespakket ontwikkeld door het LOKV (Nu: Cultuurnetwerk Nederland). Dit project is in het jaar 2000 afgesloten. </antwoord>
      <antwoord nummer="3">Het is aan de scholen een beslissing te nemen over het aanbieden van muziekonderwijs door groeps- of vakdocenten. Het is dan ook niet mijn voornemen verplichtende maatregelen vergelijkbaar met die voor lichamelijke opvoeding te nemen. Wel wordt op dit moment onderzocht of kunstenaars een rol in het basisonderwijs kunnen spelen. Dit gebeurt in twee pilots op basisscholen in Tilburg en Enschede. De pilots worden gevolgd en bezien wordt of dit initiatief een positieve uitwerking heeft op de kwaliteit van het onderwijs en de personeelsvoorziening. Tevens wordt gewerkt aan een pedagogisch-didactische cursus voor kunstenaars en personeel van cultuurinstellingen om zich te bekwamen voor het vakonderwijs op basisscholen. Het met succes afronden van deze pedagogisch-didactische cursus levert een bevoegdheid op voor het lesgeven in het desbetreffende expressievak op de basisschool. </antwoord>
      <antwoord nummer="4">De opdracht aan de commissie Wijnen is een voorstel te ontwikkelen voor nieuwe kerndoelen basisonderwijs waarbij ze het voorstel beperkt tot die zaken die van wezenlijke betekenis zijn voor de kansen van leerlingen op het succesvol vervolgen van de onderwijsloopbaan na het basisonderwijs. Voor deze kerndoelen zal dan ook aangegeven worden wat leerlingen aan het eind van een onderwijsfase moeten kennen en kunnen. Het advies van de commissie wordt in december 2001 opgeleverd. </antwoord>
      <antwoord nummer="5">Uit de laatste visitatie, die van 1996 dateert, is niet gebleken dat het muziekonderwijs op de lerarenopleidingen basisonderwijs van onvoldoende kwaliteit zou zijn. Overigens is in 2000 een convenant met de opleidingen gesloten inzake het bij de opleiding tot richtsnoer nemen van de bekwaamheidseisen voor de beginnende leraar. Daarbij zijn uiteraard ook bekwaamheden geformuleerd met betrekking tot muziek. Dit kan waar nodig de opleidingen ondersteunen bij de verdere ontwikkeling van hun curriculum op dit terrein. </antwoord>
      <antwoord nummer="6">Muziekinstrumenten zijn in het Londo-systeem opgenomen in het Programma van Eisen voor de leermiddelen. Het Londo-systeem laat scholen de vrije hand in de keuze welke leermiddelen zij met welke regelmaat willen aanschaffen. Wat betreft specifieke normen voor muziekinstrumenten zijn er geen aanwijzingen dat de verstrekte middelen ontoereikend zijn. </antwoord>
      <noten afkomstig="antwoord"/>
   </antwoorden>
</kvr>
