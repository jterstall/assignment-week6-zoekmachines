<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en Wilders (beiden VVD) aan de staatssecretaris van Verkeer en Waterstaat over de treinbotsing op 20 maart 2003 te Roermond. (Ingezonden 10 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18210
</item>
         <item attribuut="Inhoud">Vragen over de veiligheidssystemen op het spoor, naar aanleiding van de treinbotsing op 20 maart 2003 te Roermond.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2002-2003, nr. 1662, Tweede Kamer</item>
         <item attribuut="Vraagnr_bij_indiening">2020312890</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Wilders</persoon>
         </item>
         <item attribuut="Datum_reaktie">2003-07-22</item>
         <item attribuut="Datum_indiening">2003-06-10</item>
         <item attribuut="Document-id">KVR18210</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3475" allpagenumbers="3475 3476" vetnummer="2020312890" code="0203tkkvr1662" lopendefooter="Tweede Kamer, vergaderjaar 2002–2003, Aanhangsel" filenaam="KVR18210" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1662" onderwerp="" indiendatum="2003-06-10">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Wilders</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-07-22">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Waarom heeft de Tweede Kamer het tussenrapport van de Inspectie Verkeer en Waterstaat, divisie rail over het treinongeval op 20 maart 2003 te Roermond niet ontvangen? Kunt u dit alsnog aan de Tweede Kamer doen toekomen? Wanneer kan de Tweede Kamer de eindrapportage verwachten? </vraag>
      <vraag nummer="2">Zullen in het eindrapport, anders dan in het tussenrapport, aanbevelingen worden gedaan over de te nemen maatregelen? Kunt u aangeven welke maatregelen worden genomen om te verkomen dat in de toekomst bij ongevallen de Telerail-installaties uitvallen? Zullen er maatregelen worden genomen om de flankbeveiliging te verbeteren in de situatie dat een trein ten onrechte sein 104 passeert? </vraag>
      <vraag nummer="3">Kunt u aangeven hoe het mogelijk is dat een trein met een werkend ATB-systeem (zoals in Roermond het geval was) door een rood sein rijdt? Met welke snelheid is de personentrein door het rode sein heen gereden? </vraag>
      <vraag nummer="4">Kunt u inzicht verschaffen in de werking van de dodemansknop? </vraag>
      <vraag nummer="5">Kunt u meer inzicht verschaffen in de overgang van ATB NG naar ATB EG? Wat zijn de verschillen tussen de systemen? Wat is uw mening over de conclusie van de Raad voor de Transportveiligheid dat ATB NG niet voldoet aan de eisen van de huidige tijd? Wordt hiermee rekening gehouden tijdens het onderzoek van de inspectie van Verkeer en Waterstaat? Waar wordt het nieuwe ATB-systeem toegepast? Welke kosten gaan gemoeid met de vervanging van ATB NG? Zijn deze kosten opgenomen in meerjarenramingen? Welk systeem wordt in Roermond toegepast? </vraag>
      <noten afkomstig="vraag">
         <noot nummer="1"/>
         <noot nummer="1">Rapport Raad voor de Transportveiligheid inzake het treinongeval te Dordrecht, 2001</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Omdat het niet gebruikelijk is dat onderzoeksrapporten van de Inspectie Verkeer en Waterstaat aan de Tweede Kamer worden gestuurd, is dit niet gebeurd. Als bijlage bij deze antwoorden vindt u de tussenrapportage <voetnoot nummer="1"/>. </antwoord>
      <antwoord nummer="2">Het is gebruikelijk dat de Inspectie Verkeer en Waterstaat, Divisie Rail (IVW/DR), naar aanleiding van haar onderzoeken naar de oorzaken van spoorwegongevallen en -incidenten aanbevelingen doet, indien daar aanleiding toe bestaat. Dit geldt uiteraard ook voor het onderzoek naar de treinbotsing in Roermond. In de komende jaren zal het telerail systeem zoals dat thans in gebruik is, worden vervangen door GSM-R. Het GSM-R netwerk en de treinradio’s worden ontwikkeld op basis van Europese specificaties. Uitgangspunt van de specificaties is dat GSM-R een veiligheidssysteem is. Bij de toenmalige specificaties van telerail is dat niet het geval geweest. Deze specificaties van GSM-R waarborgen aldus een betere beschikbaarheid dan de beschikbaarheid van de huidige telerail installatie. Een volledige waarborg dat de GSM-R installatie blijft functioneren, nadat een ongeval heeft plaatsgevonden waarbij deze installatie is beschadigd, valt echter niet te geven. Uit het onderzoek van de IVW/DR naar de oorzaken van het ongeval zal moeten blijken of maatregelen getroffen moeten worden om de flankbeveiliging ter plaatse te verbeteren. </antwoord>
      <antwoord nummer="3">Het ATB systeem van de eerste generatie, zoals dat op de plaats van het ongeval te Roermond is aangebracht, heeft tot doel om in te grijpen indien een machinist niet reageert op een hem door de seinen gegeven remopdracht. ATB eerste generatie grijpt dan in door allereerst signalen aan de machinist te geven en, indien deze vervolgens geen remming inzet, de trein door middel van een snelremming tot stilstand te brengen. ATB eerste generatie is dus ontwikkeld om de snelheid van een trein te beheersen, maar is niet ontwikkeld om te voorkomen dat een trein door een rood sein rijdt. De IVW/DR heeft de snelheid waarmee de trein het rode sein 104 is gepasseerd nog niet kunnen vaststellen. Dit is onderdeel van het nadere onderzoek naar het ongeval, zoals dat in de komende maanden door de inspectie zal worden uitgevoerd. </antwoord>
      <antwoord nummer="4">Het doel van de dodemansinstallatie is het bewaken van de aanwezigheid en handelingsbekwaamheid van een machinist, in een rijdende trein. De installatie kent verschillende uitvoeringsvormen. Bij de dodemansinstallatie van het betrokken reizigerstreinstel moet de machinist, voordat de trein in beweging kan worden gezet, naar keuze een pedaal met zijn voeten indrukken of een knop met zijn handen indrukken en ingedrukt houden. De machinist dient vervolgens minimaal éénmaal per minuut dit pedaal of deze knop kortstondig los te laten en weer in te drukken. Indien de machinist gedurende een aaneengesloten tijdsduur van 60 seconden het pedaal of de knop ingedrukt houdt, wordt door middel van een lamp en een toon aan de machinist gesignaleerd dat hij moet reageren, door de knop of het pedaal los te laten en weer te bedienen. Indien de machinist hierop niet reageert dan zal de trein na enkele seconden met een snelremming tot stilstand worden gebracht. Indien de machinist het dodemanspedaal of de dodemansknop te lang loslaat, wordt alleen een auditief signaal gegeven. Bij niet reageren hierop wordt ook in dat geval na enkele seconden een snelremming ingezet. </antwoord>
      <antwoord nummer="5" voetnoot="1">Op het traject dat de reizigerstrein heeft gevolgd, is sprake van een overgangsgebied van ATB nieuwe generatie (NG) (op het baanvak tussen Venlo en Roermond) naar ATB eerste generatie (EG) (op het station Roermond). De IVW/DR onderzoekt, mede naar aanleiding van dit ongeval, of de signalen die een machinist ontvangt bij de overgang van ATB NG naar ATB EG mogelijk kunnen leiden tot foute interpretatie. ATB EG kent twee beperkte nadelen. Indien een snelheid lager dan 40 km/u wordt gereden, dan grijpt ATB EG niet in. In een dergelijke situatie wordt door de ATB EG installatie uitsluitend bewaakt dat een machinist geen hogere snelheid dan 40 km/u aanneemt. Daarnaast wordt, indien de machinist niet reageert op een door middel van de ATB opgedragen snelheidsverlaging, bij snelheden hoger dan 40 km/u, de trein tot stilstand gebracht. Dat gebeurt ook indien de seingeving slechts opdraagt om af te remmen naar een lagere snelheid in plaats van tot stilstand. Om aan deze bezwaren tegemoet te komen is een nieuwe versie ATB ontwikkeld (ATB NG). Het meest kenmerkende verschil tussen beide systemen is dus de opheffing van bovengenoemde beperkte nadelen. Een aantal baanvakken, die in de tweede helft van de negentiger jaren nog niet waren uitgerust met ATB, zijn voorzien van dit systeem ATB NG. In de bovengenoemde vraag noemt u vervolgens de conclusie van de Raad voor de Transportveiligheid, naar aanleiding van het ongeval in Dordrecht op 28 november 1999, dat ATB NG niet voldoet aan de eisen van de huidige tijd. Naar mijn mening geeft u het standpunt van de Raad niet juist weer. De Raad komt in dit onderzoek tot de conclusie dat ATB EG, en niet ATB NG, niet voldoet aan de eisen van de huidige tijd. Ik deel de conclusie van de Raad voor zover het gaat om de constatering dat ATB EG een aantal beperkte nadelen kent. Deze nadelen heb ik hierboven weergegeven. Deze constatering leidt echter niet tot de conclusie dat ATB EG vervangen dient te worden door een nieuw systeem, als bijvoorbeeld ATB NG. Het is daarbij van belang om te constateren dat, ondanks dat bekend is dat de vangnetfunctie van ATB EG niet volmaakt is, vanaf de invoering van ATB EG bewezen is dat het systeem een belangrijk extra niveau van veiligheid heeft toegevoegd aan het bestaande seinstelsel. In de periode van ruim dertig jaar dat ATB EG in gebruik is, zijn, in de gevallen waarbij ten onrechte een rood sein door een trein is gepasseerd, geen dodelijke slachtoffers onder treinreizigers gevallen. Ook in vergelijking met de systemen die in het buitenland in gebruik zijn presteert ATB EG goed. Deze conclusies hebben geleid tot het huidige beleid zoals dat in de Kadernota Railveiligheid <voetnoot nummer="1"/>is vastgelegd. In het kort komt dit beleid hier op neer dat op locaties waar ATB EG is aangebracht dit systeem zal worden gehandhaafd. Op die locaties waar ATB dient te worden aangebracht zal een keuze worden gemaakt tussen ATB EG en ATB NG, afhankelijk van de technische mogelijkheden. In de genoemde Kadernota is ook vastgelegd dat de komst van het in ontwikkeling zijnde Europese treinbeïnvloedingssysteem, niet tot een andere benadering zal leiden. In de meerjarenraming zijn dan ook geen kosten opgenomen voor de vervanging van ATB EG, vanwege het opheffen van veiligheidslacunes. Om een beeld te geven van de vereiste investeringen van de landelijke vervanging van ATB EG door ATB NG kan het volgende worden opgemerkt. In 1993 is door mijn toenmalige ambtsvoorganger aan de Vaste Kamercommissie voor Verkeer en Waterstaat gemeld dat naar schatting hiermee een investeringsbedrag van 1,5 tot 2 miljard gulden gemoeid zou zijn. </antwoord>
      <noten afkomstig="antwoord">
         <noot nummer="1">TK 1998–1999, 26 699, nr. 2</noot>
      </noten>
   </antwoorden>
</kvr>
