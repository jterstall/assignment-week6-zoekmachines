<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie over het mogelijk witwassen in casino's. (Ingezonden 4 september 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18596
</item>
         <item attribuut="Inhoud">Vragen naar aanleiding van berichten dat via casino's van het Holland Casino op grote schaal geld wordt witgewassen, in verband met de meldingsplicht van Holland Casino overeenkomstig de Wet melding ongebruikelijke transacties.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Geld- en kapitaalmarkt (Algemeen) Overheidsfinanciën (Kansspelen) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteitsbestrijding Geld- en kapitaalmarkt Kansspelen Vermogensdelicten</item>
         <item attribuut="Vindplaats">Kamervragen met antwoord 2003-2004, nr. 64, Tweede Kamer</item>
         <item attribuut="Vraagnr_bij_indiening">2020316740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2003-09-30</item>
         <item attribuut="Datum_indiening">2003-09-04</item>
         <item attribuut="Document-id">KVR18596</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="141" allpagenumbers="141 142" vetnummer="2020316740" code="0304tkkvr64" lopendefooter="Tweede Kamer, vergaderjaar 2003–2004, Aanhangsel" filenaam="KVR18596" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="64" onderwerp="" indiendatum="2003-09-4">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-09-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht dat via de casino’s van Holland Casino op grote schaal geld wordt witgewassen? <voetnoot nummer="1"/>
      </vraag>
      <vraag nummer="2">Kunt u uiteenzetten om welke bedragen het vermoedelijk gaat? Bent u van mening dat een aantasting van de integriteit van de overheid in het geding is, indien bij Holland Casino geld wordt witgewassen? </vraag>
      <vraag nummer="3">Is het waar dat ook Holland Casino meldingsplichtig is overeenkomstig de Wet melding ongebruikelijke transacties? Welke transacties moet het melden? Welke sanctie staat er op het niet melden van een meldingsplichtige transactie? </vraag>
      <vraag nummer="4">Kunt u uiteenzetten hoeveel meldingen door Holland Casino zijn gedaan? Heeft u aanwijzingen dat de melding van meldingsplichtige transacties achterwege is gebleven? Welke maatregelen worden hiertegen getroffen? </vraag>
      <vraag nummer="5">Ziet u aanleiding de transacties die niet gemeld zijn alsnog te bezien op overtreding van de wet en daar opsporingsonderzoek naar te doen? </vraag>
      <vraag nummer="6">Is het waar dat Holland Casino wel de speelwinst registreert, maar niet het speelverlies? Kunt u uiteenzetten of dit bijdraagt aan de mogelijkheid om geld wit te wassen? Wat gaat u doen om de registratieplicht aan te passen? </vraag>
      <noten afkomstig="vraag">
         <noot nummer="1" datum="2003-09-2" bron="Parool">Parool, 2 september 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik heb geen aanleiding om te veronderstellen dat bij Holland Casino op grote schaal geld wordt witgewassen. Desgevraagd verstrekte Holland Casino mij de volgende informatie. Wil een speler dat gewonnen geld giraal wordt overgemaakt, dan maakt Holland Casino alleen het vastgesteld positief speelsaldo van de dag over naar de bankrekening van de winnaar. Een speler kan om een dergelijke overboeking verzoeken, bijvoorbeeld omdat hij niet met grote sommen contant geld over straat wil. In 2002 maakte Holland Casino in totaal ongeveer 16,4 miljoen over naar rekeningen van spelers, waarvan 5,5 miljoen afkomstig van prijzen van speelautomaten. In totaal betrof het 447 transacties. In Amsterdam werd in totaal iets minder dan 3 miljoen euro giraal overgemaakt, waarvan ruim een half miljoen afkomstig van speelautomaten. Gemiddeld werd er in Amsterdam 20 411 aan gewonnen gelden afkomstig van speeltafels overgeboekt. Het casino kent een strikte procedure bij het overmaken van dergelijke gelden, waarbij telkens verschillende medewerkers van het casino zijn betrokken om zo nauwkeurig mogelijk het gewonnen speelsaldo te bepalen. Absolute zekerheid dat er nooit teveel of te weinig gewonnen gelden zijn overgemaakt is – gelet op het aantal speelhandelingen in een casino – niet te geven. Dat hiermee geen miljoenen (kunnen) worden witgewassen, is echter evident. Deze werkwijze van Holland Casino is bekend bij de Belastingsdienst. Overboekingen boven de 10 000 worden altijd gemeld aan het Meldpunt Ongebruikelijke Transacties. Overigens wordt een gestort bedrag na een dergelijke overboeking niet automatisch «wit». De Belastingdienst kan navraag doen bij een speler over de herkomst van het (oorspronkelijk ingezette) geld. De integriteit van de overheid zou inderdaad in het geding kunnen zijn, als geld bij Holland Casino wordt witgewassen. De overheid heeft immers een belangrijke invloed op (de stichting) Holland Casino. Vanuit het Meldpunt Ongebruikelijke Transacties en de Belastingdienst hebben mij – ook bij navraag – geen signalen van mogelijke witwasconstructies bij Holland Casino bereikt. De integriteit van de overheid lijkt dan ook op basis van bovenstaande niet in het geding. </antwoord>
      <antwoord nummer="3" voetnoot="1">Ja. Zie bijgevoegde indicatorenlijst van de casinotransacties. <voetnoot nummer="1"/>Indien in strijd met de Wet melding ongebruikelijke transacties (Wet MOT) wordt gehandeld is dit overeenkomstig artikel 21 Wet MOT een economisch delict (artikel 1, onder 2° WED). Dit geldt ook als er niet overeenkomstig de objectieve en subjectieve indicatoren wordt gemeld aan het Meldpunt Ongebruikelijke Transacties. Artikel 2, eerste lid, WED bepaalt dat voor zover een overtreding opzettelijk is begaan dit een misdrijf is. Artikel 6, eerste lid, onder 2° WED bepaalt de strafmaat: gevangenisstraf van ten hoogste 2 jaar of een geldboete van de vierde categorie. Daarnaast worden in artikel 7 en artikel 8 WED respectievelijk bijkomende straffen en maatregelen genoemd. </antwoord>
      <antwoord nummer="4">In 2002 zijn 1 997 ongebruikelijke transacties gemeld. In hetzelfde jaar zijn 432 transacties als verdacht doorgemeld naar de politie. Er zijn geen aanwijzingen dat Holland Casino in strijd met zijn meldplicht heeft gehandeld. </antwoord>
      <antwoord nummer="5">Zoals in het vorige antwoord is aangegeven, is er geen aanleiding om te veronderstellen dat Holland Casino in strijd met zijn meldplicht heeft gehandeld. </antwoord>
      <antwoord nummer="6" voetnoot="2">Vanwege de vele speelhandelingen in een casino en de vele spelers (dikwijls 10 tot 15 spelers) die tegelijk aan een tafel spelen is een volledige registratie van alle handelingen van elke individuele speler (alle winsten en verliezen) ondoenlijk. In theorie zou een dergelijke uitputtende registratieplicht aan de casino’s opgelegd kunnen worden. Dit zou echter een disproportionele maatregel zijn, die de snelheid van het spel en het karakter van het casino zeer ernstig aantast en die er bovendien toe leidt, dat bij iedere speeltafel onevenredig veel medewerkers van Holland Casino moeten worden aangesteld die alle individuele inzetten, verliezen en winsten zouden moeten bijhouden. Van grote spelers registreert Holland Casino overigens wel het spelverloop aan de speeltafel – ik verwijs hiervoor naar het antwoord op vraag 7 van de vragen van het lid Vendrik over hetzelfde onderwerp <voetnoot nummer="2"/>. Van de medewerkers van Holland Casino mag verwacht worden dat zij naar behoren in staat zijn een reële schatting te maken van het positieve speelsaldo van een speler – juist omdat het hier gaat om grote spelers. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2" documenttype="Kamervragen" documentnummer="66" documentjaargang="2003-2004">Aanhangsel Handelingen, nr. 66, vergaderjaar 2003–2004.</noot>
      </noten>
   </antwoorden>
</kvr>
