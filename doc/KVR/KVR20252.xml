<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over de positie van Nederland op de ranglijst van meest webgeoriënteerde landen. (Ingezonden 22 april 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20252
</item>
         <item attribuut="Inhoud">Vragen naar de mogelijke oorzaken van de (kennelijke) terugval van Nederland op de lijst van meest webgeoriënteerde landen, zoals gebrek aan overheidsinvesteringen.</item>
         <item attribuut="Rubriek">Communicatie, media en informatievoorziening (Netwerken) Wetenschap en technologie (Algemeen)</item>
         <item attribuut="Trefwoorden">Investeringen Netwerken</item>
         <item attribuut="Vindplaats">Kamervragen met antwoord 2003-2004, nr. 1516, Tweede Kamer</item>
         <item attribuut="Vraagnr_bij_indiening">2030413230</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2004-05-12</item>
         <item attribuut="Datum_indiening">2004-04-22</item>
         <item attribuut="Document-id">KVR20252</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3205" allpagenumbers="3205 3206" vetnummer="2030413230" code="0304tkkvr1516" lopendefooter="Tweede Kamer, vergaderjaar 2003–2004, Aanhangsel" filenaam="KVR20252" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1516" onderwerp="" indiendatum="2004-04-22">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-05-12">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Bent u op de hoogte van de berichten <voetnoot nummer="1"/>dat volgens onderzoek <voetnoot nummer="2"/>van het Britse tijdschrift The Economist en computerfabrikant IBM, Nederland is gedaald op de lijst van meest webgeoriënteerde landen? </vraag>
      <vraag nummer="2">Kunt u zich vinden in de analyse van de onderzoekers dat het gebrek aan overheidsinvesteringen en achterblijvende regelgeving belangrijke oorzaken zijn voor de terugval van Nederland? </vraag>
      <vraag nummer="3">Wat kan Nederland leren van de landen die op deze ranglijst een hogere positie innemen? </vraag>
      <vraag nummer="4">Welke punten uit de Rijksbrede ICT-agenda zullen bijdragen aan verbetering van de positie van Nederland? </vraag>
      <vraag nummer="5">Welke ambitie heeft u met betrekking tot de positie van Nederland op deze ranglijst? </vraag>
      <noten afkomstig="vraag">
         <noot nummer="1">zie http://www.telegraaf.nl/i-mail/article9788021.ece en http://www.tweakers.net/nieuws/32040</noot>
         <noot nummer="2" weblink="http://graphics.eiu.com/files/ad_pdfs/ERR2004.pdf">http://graphics.eiu.com/files/ad_pdfs/ERR2004.pdf</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ben op de hoogte van de berichten dat Nederland volgens de recent gepubliceerde eReadiness raming van de Economist en IBM is gedaald van een gedeelde 3e plaats in 2003 naar een 8e plaats in 2004. In 2003 stond Nederland in de top 5, omdat het de 3e plaats deelde met twee andere landen (Groot-Brittannië en de VS). In 2004 liggen de scores van de best presterende landen in het onderzoek erg dicht bij elkaar. De nummer één (Denemarken) scoort een 8,28; Nederland scoort een 8,00. De gedeelde 3e plaats in 2003 en het onderling kleine verschil tussen de best presterende landen in 2004 relativeren de gesignaleerde daling in positionering van Nederland. </antwoord>
      <antwoord nummer="2">Uit de analyse blijkt dat de lage overall score van Nederland vooral wordt veroorzaakt door de 15e plaats op het terrein «legal en policy environment», waarvan overheidsinvesteringen in centrale infrastructuren en regelgeving een onderdeel uitmaken. In de Breedbandnota, die deze maand wordt uitgebracht, wordt de rol van de overheid beschreven t.a.v. investeringen in centrale infrastructuren. Ook wet- en regelgeving rondom internet en digitale transacties staan hoog op de ICT-agenda van dit kabinet. Zo is recent de nieuwe Telecommunicatiewet aangenomen door de Eerste Kamer. Wetgeving om het principe van eenmalige gegevensverstrekking voor ten minste zes basisregistraties te verankeren, wordt voorbereid. Het betreft: Gemeentelijke Basisadministraties, Basis Bedrijvenregister, Kadaster, Basis Gebouwenregister, Basis Adressenregister en het Geografisch kernbestand. Conform de Rijksbrede ICT-agenda zal regelgeving worden toegespitst op eisen van de informatiemaatschappij (privacy, auteursrechten, intellectueel eigendom en grondrechten). </antwoord>
      <antwoord nummer="3">De onderzoekers komen tot de conclusie dat coördinatie en formele programma’s tussen overheid en de IT industrie de sleutel tot succes zijn. De Scandinavische landen (alle vier in de top vijf) excelleren hierin. Volgens de onderzoekers moeten overheden zich opstellen als «early adopter», goede scholingsprogramma’s promoten en wetgeving introduceren. In de Rijksbrede ICT-agenda heeft het Kabinet aangegeven hoe het zijn actieve rol wil vormgeven. Daarin staat hoe het als «early adopter» ICT wil inzetten om het functioneren van de overheid en het publieke domein te verbeteren. Daarin staat ook welke activiteiten het hiervoor onderneemt op het gebied van de Nederlandse kennispositie en wet- en regelgeving. Dit onderzoek bevestigt die analyse in de Rijksbrede ICT-agenda. Dit onderzoek bevestigt ook dat de overheid niet alleen aan zet is om de doelen te bereiken en Nederland beter te laten presteren. De bedrijven, de IT-sector en de maatschappelijke instellingen moeten samen met de overheid hun verantwoordelijkheid nemen. </antwoord>
      <antwoord nummer="4">Met name activiteiten in de agenda die aangeven hoe het kabinet ICT wil inzetten om het publieke en maatschappelijk functioneren van Nederland te verbeteren, zullen bijdragen aan een betere eReadiness. Van belang daarbij is dat het kabinet in publiek-private coalitievorming en samenwerkingsverbanden wil optrekken, met bedrijven, de IT-sector en de maatschappelijke instellingen. </antwoord>
      <antwoord nummer="5">Ik wil de Nederlandse ambities niet formuleren in het kader van deze ene ranglijst. Er zijn meerdere ranglijsten, die ieder hun eigen waarde hebben en ieder op hun eigen manier weer iets anders meten. In de Rijksbrede ICT-agenda heeft het kabinet opgemerkt dat een positionering van Nederland erg afhangt van wat je meet en hoe je dat meet. In die Rijksbrede ICT-agenda is overigens wel de ICT-ambitie van het kabinet geformuleerd. Die ambitie is dat Nederland aantoonbaar beter gaat presteren met ICT, opdat we meer economisch en maatschappelijk rendement uit ICT halen, en Nederland behoort tot de top van Europa. </antwoord>
      <noten afkomstig="antwoord"/>
   </antwoorden>
</kvr>
