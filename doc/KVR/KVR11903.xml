<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de minister van Sociale Zaken en Werkgelegenheid over de tewerkstelling van koks uit China in Nederland. (Ingezonden 27 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11903
</item>
         <item attribuut="Inhoud">Aanvullende vragen over de betalingen die Chinese koks die naar Nederland willen komen, moeten verrichten aan het bemiddelingsbureau COSCO en over de andere voorwaarden bij deze detacheringsovereenkomsten (zie ook vraag 2990012990).</item>
         <item attribuut="Rubriek">Arbeid (Overig) Arbeid (Werkloosheidsbestrijding) Vrijetijdsbesteding (Horeca)</item>
         <item attribuut="Trefwoorden">Buitenlandse werknemers China Horeca Werkloosheid</item>
         <item attribuut="Vindplaats">Kamervragen met antwoord 1999-2000, nr. 1455, Tweede Kamer</item>
         <item attribuut="Vraagnr_bij_indiening">2990013210</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2000-06-27</item>
         <item attribuut="Datum_indiening">2000-06-27</item>
         <item attribuut="Document-id">KVR11903</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3321" allpagenumbers="3321 3322" vetnummer="2990013210" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11903" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1455" onderwerp="" indiendatum="2000-06-27">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-06-27">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat het convenant dat gesloten is geen beperkingen met betrekking tot het aantal toe te laten Chinese koks kent? </vraag>
      <vraag nummer="2">Op welke wijze is geverifieerd dat de contractpartij (het bemiddelingsbureau COSCO) een betrouwbaar bureau is en niets van doen heeft met illegale mensenhandel dan wel excessieve betalingen door de werknemer voor tewerkingstelling in Nederland? </vraag>
      <vraag nummer="3">Is het waar dat de Chinese koks die naar Nederland willen komen een bedrag van f 4000,– in China moeten betalen en vervolgens een bedrag van f 5000,– in Nederland, al of niet als waarborgsom? </vraag>
      <vraag nummer="4">Is het waar dat een bedrag van f 4000,– meer dan een jaarsalaris is in China? </vraag>
      <vraag nummer="5">Is het waar dat Arbeidsvoorziening voorstelt om een gedwongen spaarregeling aan Chinese koks voor te schrijven of een lagere loonbetaling om aan het einde van de tewerkstellingsperiode als waarborgsom bij het verlaten van het land uit te keren? </vraag>
      <vraag nummer="6">Bent u van mening dat werkgevers zelf in principe de kosten van detachering dienen te betalen, mede in het kader van de WAV? </vraag>
      <vraag nummer="7">Mag een werkgever loonbetaling achterhouden of een lager loon dan de CZO voorschrijft uitbetalen en pas bij uitreis het restant? Hoe vrij is de werknemer naar uw oordeel in zijn beslissing daarmee akkoord te gaan? </vraag>
      <vraag nummer="8">Meent u dat het hier gaat om een wenselijke of oorbare zaak en aan welke randvoorwaarden moet naar uw oordeel worden voldaan bij het aangaan van detacheringsovereenkomsten van buitenlandse werknemers in Nederland als het gaat om betalingen van de werknemer aan het bemiddelingsbureau of de werkgever? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Noorman-den Uyl, ingezonden 23 juni jl. </toelichting>
   <antwoorden aantal="8">
      <antwoord nummer="1">Ja. Gegeven het feit dat het convenant ertoe strekt dat prioriteitgenietend aanbod wordt opgeleid, zal het aantal toe te laten Chinese koks op termijn afnemen. </antwoord>
      <antwoord nummer="2">De Chinese overheid heeft 25 bedrijven vergunning gegeven om personeel te detacheren in het buitenland. Cosco Manning Cooperation is daarvan de grootste die al jarenlang duizenden Chinese werknemers detacheert in o.a. de VS, Japan en Europa. Vertegenwoordigers van Koninklijke Horeca Nederland hebben in China een aantal detacheringsbureaus bezocht en hebben op basis daarvan Cosco geselecteerd als meest professionele organisatie. Een vertegenwoordiging van Cosco is in mei in Nederland geweest en zowel Arbeidsvoorziening als ook de vakbeweging zijn uitgebreid in de gelegenheid geweest om met vertegenwoordigers van Cosco contact te leggen. Arbeidsvoorziening heeft geen enkele reden om te twijfelen aan de betrouwbaarheid van Cosco. </antwoord>
      <antwoord nummer="3">Chinese koks die uitgezonden worden naar het buitenland betalen een aantal kosten voor onder meer paspoort, visum, een medische test, reiskosten binnen China. De kosten zijn per provincie verschillend. Het maximumbedrag ligt rond de 4000 gulden. Om illegaal verblijf en tewerkstelling na het einde van de detachering tegen te gaan, houden de Chinese detacheringsbureaus normaal een gedeelte van het loon in dat wordt uitbetaald indien de kok weer in China terugkeert. Omdat er bij de Chinese detacheringsbureaus twijfels bestonden of inhouding op het loon in Nederland juridisch is toegestaan, zoeken zij een alternatief, waarvan het betalen van een waarborgsom er een is. </antwoord>
      <antwoord nummer="4">Nee. Een goede kok in China kan al snel rond de f 800 per maand verdienen. Bovendien gaat het om koks die of al in het buitenland gewerkt hebben, of daar zullen gaan werken en derhalve een betere financiële positie hebben. In de perifere regio’s van China zijn de lonen overigens lager. </antwoord>
      <antwoord nummer="5">Door de Chinese detacheringsbureaus, sociale partners en Arbeidsvoorziening is overlegd om te bezien of er alternatieven zijn voor de door de Chinese detacheringsbureaus gebruikelijk gehanteerde inhouding op het loon. Een spaarloonregeling of een lagere inschaling in het eerste jaar, vanwege het feit dat de kok uit China niet direct 100% productief is, zijn als mogelijke, nog te onderzoeken alternatieven in dat gezamenlijke overleg aan de orde geweest. </antwoord>
      <antwoord nummer="6">Wat de kosten van de detachering betreft is het in Nederland zo, dat op grond van artikel 9 van de Wet allocatie arbeidskrachten door intermediairs van de arbeidskracht die ter beschikking wordt gesteld geen tegenprestatie mag worden bedongen. Tevens geldt op grond van artikel 8 van voornoemde wet dat deze arbeidskrachten een beloning moeten ontvangen gelijk aan die van de werknemers die bij de inlener in dienst zijn, tenzij de wet of de CAO anders bepalen. Voor wat betreft de vergoeding tussen inlenende werkgever en het detacheringsbureau geldt dat dit wordt bepaald door onderhandeling tussen deze twee partijen. Ook in het onderhavige geval dient aan voornoemd kader te worden voldaan. Zoals aangegeven in het antwoord op vraag 12 is hier sprake van een onkostenvergoeding en geen tegenprestatie. </antwoord>
      <antwoord nummer="7" voetnoot="1">Het CAO-loon is een minimumloonbepaling. Afwijking van het cao-loon ten nadele van de werknemer is (in beginsel) nimmer toegestaan. Uitgaande van een inhouding waarbij de werknemer in ieder geval het CAO-loon op de betaaldag ontvangt, het volgende: Ik ga er bij de verdere beantwoording van de vraag vanuit dat het chinese uitzendbureau in Nederland een vestiging heeft, c.q. dat de inlener namens de werkgever het loon uitbetaalt en het Nederlandse recht hier van toepassing is. Onverlet de bepalingen in de CAO voor het Horecapersoneel, is een beding waarbij de werkgever het recht krijgt enig bedrag van het loon op de betaaldag in te houden nietig, conform bijgaand artikel 7:631 BW. Uitzondering op deze regel wordt gemaakt indien de werknemer de werkgever desalniettemin een schriftelijke volmacht verleent om uit het te betalen loon betalingen te verrichten. Deze volmacht kan een betaling in naam van de werknemer aan een spaarregeling zijn waar de werknemer een rekening heeft lopen. Deze volmacht kan te allen tijde worden herroepen. Het bovenstaande is niet van toepassing op een beding waarbij de werknemer zich verbindt deel te nemen aan een regeling tot sparen te zijnen behoeve, mits die regeling voldoet aan de bij AMvB <voetnoot nummer="1"/>vastgestelde voorwaarden. Volgens één van deze voorwaarden mag er geen bepaling in de regeling worden opgenomen ten gevolge waarvan de werknemer rechten op het tegoed verliest. Als voorwaarde voor uitbetaling kan aldus niet worden gesteld dat de werknemer teruggaat naar China. Hierdoor is de bruikbaarheid van een spaarregeling die voldoet aan de bij AmvB bepaalde voorwaarden in deze context uiterst gering. Indien desondanks een spaarregeling kan worden overeengekomen die voldoet aan de bij AmvB vastgestelde voorwaarden ten aanzien van spaarregeling, betreft het inhoudingsbeding geen nietig beding en mag de werkgever het loon in de vorm van een spaarregeling inhouden. In dit geval is een werknemer vrij in zijn beslissing hiermee akkoord te gaan. Ik zal de Convenantspartijen via Arbeidsvoorziening hiervan op de hoogte stellen. </antwoord>
      <antwoord nummer="8">Zie mijn antwoord op vraag 6 en 7. </antwoord>
      <noten afkomstig="antwoord">
         <noot nummer="1">Besluit 23 januari 1973, Stb. 33, en laatstelijk gewijzigd bij Besluit van 26 augustus 1986, Stb. 1986, 469</noot>
      </noten>
   </antwoorden>
</kvr>
