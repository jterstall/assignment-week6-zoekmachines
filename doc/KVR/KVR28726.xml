<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Defensie over berichten dat de Nederlandse marine overweegt langeafstandsgranaten voor scheepsgeschut aan te schaffen. (Ingezonden 22 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28726
</item>
         <item attribuut="Inhoud">Vragen naar aanleiding van het bericht in Jane's Defence Weekly van 13 juni 2007 dat de Nederlandse marine overweegt de INS/GPS-geleide Vulcano munitie (langeafstandsgranaten) aan te schaffen. Met welke kosten zullen aanschaf en gebruik van deze munitie gepaard gaan en voor welk type operaties denkt de Marine dit projectiel te gaan gebruiken? Hoe verhoudt deze aanschaf zich met de huidige budgetkrapte bij Defensie en welke argumenten zijn er voor zo'n beslissing?</item>
         <item attribuut="Rubriek">Veiligheidsbeleid en defensie (Marine) Veiligheidsbeleid en defensie (Militair materieel)</item>
         <item attribuut="Trefwoorden">Marineschepen Munitie Wapens</item>
         <item attribuut="Vindplaats">Kamervragen met antwoord 2006-2007, nr. 2095, Tweede Kamer</item>
         <item attribuut="Vraagnr_bij_indiening">2060718980</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-06-22</item>
         <item attribuut="Document-id">KVR28726</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4437" allpagenumbers="4437 4438" vetnummer="2060718980" code="0607tkkvr2095" lopendefooter="Tweede Kamer, vergaderjaar 2006–2007, Aanhangsel" filenaam="KVR28726" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2095" onderwerp="" indiendatum="2007-06-22">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2007-07-4">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is uw reactie op het bericht «RNLN sets sights on long-range guided munitions» uit Jane’s Defence Weekly van 13 juni 2007? </vraag>
      <vraag nummer="2">Klopt het, zoals in het bericht wordt gesteld, dat de Nederlandse marine overweegt de INS/GPS geleide Vulcano munitie, die ontwikkeld wordt door Oto Melara, aan te schaffen? Zo ja, gaat het bij het invoeren hiervan uitsluitend om de LCF-fregatten of worden ook de M-fregatten bedoeld? </vraag>
      <vraag nummer="3">Is bekend met welke kosten de aanschaf en het gebruik van de Vulcano munitie de eerste vijf jaar gepaard zal gaan, inclusief kosten voor eventuele aanpassingen aan het geschut, voor oefenmunitie en voor de aanleg voorraden? Zijn deze kosten substantieel lager dan de kosten die gemoeid waren met de inmiddels terecht afgeblazen aanschaf van Tomahawk kruisraketten? </vraag>
      <vraag nummer="4">Aan welke type operaties denkt de Koninklijke Marine bij inzet van dit projectiel met een reikwijdte van 100 tot 150 kilometer? </vraag>
      <vraag nummer="5">Hoe verhoudt zich een dergelijke overweging tot de aankoop van nieuwe wapens tot de huidige budgetkrapte bij Defensie, waarbij nog goed functionerende wapens moeten worden verkocht? Welk materieel-strategisch plan ligt ten grondslag aan deze overweging bij de Koninklijke Marine? </vraag>
      <vraag nummer="6">Welke argumenten heeft u voor de eventuele beslissing tot aanschaf van de Vulcano projectielen? </vraag>
      <vraag nummer="7">Kunt u deze vragen vóór het overleg in de Kamer over de Hoofdlijnennotie beantwoorden? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 t/m 6">In de Marinestudie 2005 (Kamerstuk 30 300 X nr. 9) die de Kamer op 14 oktober 2005 is toegegaan, is uiteengezet dat voor de zeestrijdkrachten van westerse landen het belang van de ondersteuning van landoperaties vanuit zee toeneemt, terwijl de omvang van de klassieke sea control en sea denial taken vermindert. Op grond van deze en andere ontwikkelingen werd in de Marinestudie een aantal maatregelen voor een gewijzigde samenstelling van de Koninklijke marine aangekondigd. Een van deze maatregelen was de aanschaf van de Tactical Tomahawk (Tactom) voor de Luchtverdedigings- en commandofregatten (LCF’n), voor het aanvallen van op grote afstand gelegen landdoelen. In de Hoofdlijnennotitie die de Kamer op 2 juli jl. is toegegaan, is echter gemeld dat van de aanschaf van de Tactom wordt afgezien. Voor de bestrijding van landdoelen zijn de LCF’n nu uitgerust met een 127 mm-kanon. Nederland en Italië werken samen bij het verbeteren van de munitie daarvoor. De eerste fase van dit Vulcano-project behelst de ontwikkeling van ongeleide munitie waarmee het bereik van dit kanon wordt vergroot van 20 tot 70 kilometer. Deze fase wordt momenteel uitgevoerd. De munitie komt vanaf 2008 beschikbaar. Met de ontwikkeling en aanschaf van deze munitie is, inclusief aanpassingen aan de LCF’n, een bedrag gemoeid van € 19 miljoen. De tweede fase behelst de ontwikkeling van eindgeleide munitie met een bereik van ruim 100 kilometer. Door de eindgeleiding heeft deze munitie een hoge graad van nauwkeurigheid. Mogelijk zijn meer landen geïnteresseerd in dit ontwikkelingsproject. Defensie bestudeert nog of Nederland aan deze fase zal deelnemen en de eindgeleide munitie zal aanschaffen. Het in de Marinestudie beschreven belang van de ondersteuning van landoperaties vanuit zee is daarbij een punt van overweging. Dit belang zal moeten worden afgewogen tegen de verwerving of het behoud van andere capaciteiten. De met de ontwikkeling en aanschaf van de eindgeleide munitie gemoeide kosten zijn nog niet precies bekend. Indien tot deelname aan de ontwikkeling en aanschaf zal worden besloten, zult u daarover op de gebruikelijke wijze worden geïnformeerd. De M-fregatten zijn niet voorzien van een 127 mm-kanon en de ontwikkeling van munitie daarvoor is dan ook voor dit type fregat niet van belang. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
