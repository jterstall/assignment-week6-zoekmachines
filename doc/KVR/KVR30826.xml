<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bochove (CDA) aan de minister voor Wonen, Wijken en Integratie over het vervallen van de GIW-garantie. (Ingezonden 12 december 2007); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30826
</item>
         <item attribuut="Inhoud">Vragen naar aanleiding van artikel (De Telegraaf, 11 december 2007) dat het kopen van nieuwbouwwoningen steeds riskanter wordt, nu als gevolg van een rechterlijke uitspraak gemeenten bouwers van nieuwbouwprojecten niet meer mogen verplichten te bouwen met een Garantie Instituut Woningbouw (GIW-garantie). Indiener wil weten of dit een algeheel verbod betekent voor het toepassen van GIW-garantie en of dit gevolgen heeft voor zowel de woningbouwproductie als de animo van (aspirant) huizenkopers.</item>
         <item attribuut="Rubriek">Bouw (Woningbouw) Consument (Algemeen) Overheidsfinanciën (Gemeentelijke financiën) Volkshuisvesting (Koopwoningen)</item>
         <item attribuut="Trefwoorden">Consumentenbescherming Gemeenten Koopwoningen Woningbouw</item>
         <item attribuut="Vindplaats">Kamervragen met antwoord 2007-2008, nr. 1282, Tweede Kamer</item>
         <item attribuut="Vraagnr_bij_indiening">2070806560</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="CDA">Van Bochove</persoon>
         </item>
         <item attribuut="Datum_reaktie">2008-02-12</item>
         <item attribuut="Datum_indiening">2007-12-12</item>
         <item attribuut="Document-id">KVR30826</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2743" allpagenumbers="2743 2744 2745" vetnummer="2070806560" code="0708tkkvr1282" lopendefooter="Tweede Kamer, vergaderjaar 2007–2008, Aanhangsel" filenaam="KVR30826" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1282" onderwerp="" indiendatum="2007-12-12">
         <vrager partij="CDA" oorsprong="parlement">Van Bochove</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="12 februari 2008), zie ook Aanhangsel Handelingen nr. 992, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van het artikel «Kopen nieuwbouw steeds riskanter na wegvallen garantie»? <voetnoot nummer="1"/>
      </vraag>
      <vraag nummer="2">Is het waar dat gemeenten bouwers van nieuwbouwprojecten niet meer mogen verplichten te bouwen met een Garantie Instituut Woningbouw-(GIW-garantie)? </vraag>
      <vraag nummer="3">Kunt u uiteenzetten waarop de rechter deze uitspraak baseert? </vraag>
      <vraag nummer="4">Betekent deze uitspraak een algeheel verbod voor het toepassen van de GIW-garantie of is dit een incident? </vraag>
      <vraag nummer="5">Kunt u aangeven wat dit betekent voor de woningbouwproductie? </vraag>
      <vraag nummer="6">Lopen (aspirant)kopers hierdoor meer risico geconfronteerd te worden met aanmerkelijk hogere kosten door het niet of onvoldoende presteren van de bouwer? </vraag>
      <vraag nummer="7">Zijn ook reeds afgesloten overeenkomsten als gevolg van de rechterlijke uitspraak in het geding? </vraag>
      <vraag nummer="8">Deelt u de mening dat opheffen van de GIW-garantie of ook het op vrijwillige basis toepassen ervan, een onwenselijke situatie is? </vraag>
      <vraag nummer="9">Deelt u de zorg dat velen zullen afzien van het kopen van een woning vanwege het ontbreken van de GIW-garantie? </vraag>
      <vraag nummer="10">Bent u bereid via regelgeving te bevorderen dat de verplichting tot het bouwen met GIW-garantie mogelijk blijft? </vraag>
      <noten afkomstig="vraag">
         <noot nummer="1" datum="2007-12-11" bron="De Telegraaf">De Telegraaf, 11 december 2007</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Zoals ook aangegeven in mijn brief van 16 november 2007 aan uw kamer, toegestuurd naar aanleiding van het AO Bouwregelgeving van 10 oktober 2007, mogen gemeenten op grond van artikel 122 van de Woningwet geen rechtshandelingen naar burgerlijk recht verrichten ten aanzien van de onderwerpen waarin bij of krachtens het Bouwbesluit 2003 is voorzien. Dit betekent dat gemeenten geen nadere technische voorschriften mogen opleggen of een hogere bouwtechnische kwaliteit mogen voorschrijven dan het wettelijk vastgelegde niveau op die onderwerpen die zijn opgenomen in het Bouwbesluit 2003. Aangezien de (huidige) GIW-garantie op diverse kwaliteitsaspecten een hogere bouwtechnische kwaliteit waarborgt, kunnen gemeenten deze garantie op nieuw te bouwen woningen niet verplicht stellen. Dit geldt echter niet alleen voor de GIW-garantie van het GIW, maar ook voor garanties van andere garantie-instellingen, die worden aangeboden aan potentiële kopers van nieuw te bouwen woningen. In mijn brief aan uw kamer heb ik eveneens melding gemaakt van een uitspraak van de Rechtbank Breda van 23 mei 2007, waarin een geschil over het verplicht stellen van GIW-garantie door de gemeente aan de orde was. Ik heb hiernaar verwezen om aan te geven dat de vraagstelling over de kwestie van verplicht-stelling van de GIW-garantie actueel is. Deze uitspraak is in lijn met mijn standpunt ten aanzien van de verplichtstelling van een dergelijke garantie, zoals ik ook heb verwoord in mijn bovengenoemde brief. Naar mijn oordeel is er dus geen sprake van een «nieuwe situatie» op basis waarvan de gemeente de GIW-garantie niet verplicht mag stellen. Deze situatie geldt al vanaf het moment van inwerkingtreding van het Bouwbesluit in 1992, al is dat mogelijk niet steeds onderkend. Dat gemeenten deze GIW-garantie of een garantie van een andere garantie-instelling verplicht stellen, kan worden verklaard uit het feit dat een dergelijke garantieregeling in het verleden wel verplicht was, om in aanmerking te kunnen komen voor een objectgebonden subsidie van de rijksoverheid. Het betreft in deze de regeling voor het verkrijgen van subsidies op premiekoopwoningen. Deze regelingen zijn echter jaren geleden afgelopen en daarmee is ook de verplichting te bouwen onder een zekere garantie komen te vervallen. Het kopen van een woning is echter niet zonder risico’s. Voor wat betreft de GIW-garantie geldt dat deze in aanvulling is op de wettelijke bescherming die de koper van een woning geniet. Naast de garantie dat de opleveringsgebreken aan de woning op een snelle, adequate wijze worden verholpen levert het de koper een waarborg op dat de woning wordt afgebouwd bij faillissement van de bouwer. Garanties zoals de GIW-garantie bieden dus een grote zekerheid voor de koper van een woning. Door de vele voordelen die deze garanties hebben voor de koper van een nieuwbouwwoning, maar ook de zekerheid voor gemeenten dat een nieuwbouwproject wordt afgebouwd, dringen veel gemeenten er bij ontwikkelaars en bouwers op aan gebruik te maken van dergelijke garanties op nieuwbouwwoningen. </antwoord>
      <antwoord nummer="3">Naar ik heb vernomen is door de gemeente Breda hoger beroep aangetekend tegen het vonnis van de Rechtbank Breda. Dientengevolge wil ik mij niet uitspreken over deze specifieke zaak. </antwoord>
      <antwoord nummer="4">Zoals aangegeven onder vraag 1 kan de gemeente de GIW-garantie, of een andere vergelijkbare garantie of verzekering van een andere aanbieder, niet verplicht stellen. Er is echter geen sprake van een verbod op het gebruik van de GIW-garantie (of andere garanties). De gemeente kan in haar overleg met de projectontwikkelaar of bouwer deze partijen wel wijzen op deze garanties of verzekeringen die de potentiële kopers van een woning beschermen tegen problemen tijdens de bouw van de woning. </antwoord>
      <antwoord nummer="5">De aanwezigheid of het ontbreken van een garantie, zoals de GIW-garantie, heeft geen relatie met de woningproductie. De afspraken die tussen de diverse partijen zijn gemaakt over de bouwopgaven zijn hier niet van afhankelijk. Het niet verplicht stellen van bijvoorbeeld de GIW-garantie vanuit de gemeente betekent niet automatisch dat de bouwer deze zekerheid niet wil bieden aan de potentiële kopers van een woning. Het is de bouwer zelf die deze GIW-garantie aanvraagt op de realisatie van een project. De garanties en verzekeringen bieden de consument wel meer zekerheid over de kwaliteit van de woning. In het geval van GIW-garantie wordt de koper van een woning eveneens de zekerheid geboden dat de woning wordt afgebouwd, indien de aannemer failliet gaat en niet meer in staat is zijn verplichtingen na te komen. Volgens cijfers van Vereniging Eigen Huis (VEH) treft dit ca. 200 gedupeerden per jaar. Aangezien de woning, na het faillissement van de bouwer, doorgaans wordt afgebouwd heeft dit dus een zeer gering effect op het aantal woningen dat wordt gebouwd in een bepaald tijdsbestek. </antwoord>
      <antwoord nummer="6">Of de koper van een nieuwbouwwoning zonder garantie het risico loopt op hogere kosten bij problemen tijdens de bouw hangt af van de garantie die de bouwer geeft en de wijze waarop de geschillen m.b.t. gebreken tussen de koper en de bouwer worden beslecht. In de koop- en aannemingsovereenkomst is dit geregeld. In het geval van het ontbreken van een garantie- en waarborgcertificaat van bijvoorbeeld het GIW zal de koper, indien de bouwer de problemen niet wil verhelpen, in de regel hogere kosten maken om zijn problemen via arbitrage op te lossen. Dit betreft dan met name de geschillen met betrekking tot gebreken die anders onder de garantie zouden vallen. In het geval van faillissement van de bouwer heeft de koper zonder een garantie inderdaad t.a.v. de afbouw van zijn woning een groter probleem. In veel gevallen zal hij zelf een andere aannemer moeten vinden die het werk kan afmaken. Hiermee maakt hij hogere kosten dan wanneer er sprake zou zijn van een waarborg tot afbouw van de woning, zoals dat is geregeld onder de GIW-garantie. </antwoord>
      <antwoord nummer="7">De koop- en aannemingsovereenkomst betreft een overeenkomst tussen de koper en de bouwer van de woning. De gemeente is hierin geen partij. Voor bestaande overeenkomsten tussen de kopers van een woning en de bouwers heeft de rechterlijke uitspraak dan ook geen gevolgen. De rechterlijke uitspraak is alleen van invloed op de plannen voor nieuwe woningprojecten, waarvoor de gemeente GIW-garantie of een gelijkwaardige garantie verplicht wil stellen. Het blijft voor de marktpartijen uiteraard mogelijk om GIW-garantie of een andere garantie en de daaraan gekoppelde koop-/aannemingsovereenkomst toe te passen. </antwoord>
      <antwoord nummer="8">De GIW-garantie, maar ook vergelijkbare garanties van andere garantie-instellingen, beschouw ik als zeer waardevol. Ik zou het ten zeerste betreuren wanneer de bouw er voor kiest te bouwen zonder dergelijke garanties die voor de consument zo belangrijk zijn. Het is mijn overtuiging dat zowel de consument alsook de partijen in de markt (te weten de bouwers en ontwikkelaars) er voordeel bij hebben dat deze garanties bestaan. Ook voorzover deze garanties niet kunnen worden verplicht zal er mijns inziens nog voldoende draagvlak zijn voor grootschalige toepassing van deze garanties in de bouw. Het ministerie van VROM benadrukt in haar voorlichting naar de burger het belang van garantie op de bouw van een woning. Zo wordt op de website van het ministerie van VROM ook uitgelegd dat kopers van een nieuwbouwwoning zich goed moeten oriënteren en laten voorlichten over hun rechten en plichten (zie brochure «Kopen van een nieuwbouwwoning: ken uw rechten!»). </antwoord>
      <antwoord nummer="9">Ik kan me voorstellen dat in beperkte mate potentiële kopers van een nieuwbouwwoning besluiten een bepaalde woning of appartement niet te kopen indien een garantie, zoals GIW-garantie ontbreekt. Hierbij speelt ook de situatie op de regionale woningmarkt een rol. In het geval dat het aanbod van nieuwbouw-woningen achterblijft op de vraag zullen deze woningen (zonder garantie) naar verwachting wel worden afgenomen. Wanneer de markt meer ontspannen raakt en ontwikkelaars en bouwers meer moeite ondervinden bij de verkoop van woningen zonder garantie, verwacht ik dat dit een prikkel is voor de markt om woningen te bouwen onder garantie of verzekeringsproduct vergelijkbaar met deze garantie. Ook nu al wordt ca.15% van de nieuwbouwwoningen in Nederland gebouwd zonder «garantie». Het betreft dan bijvoorbeeld woningen die worden gebouwd onder particulier opdrachtgeverschap of kleine nieuw-bouwprojecten die worden gebouwd door bouwers die niet zijn aangesloten bij het GIW of een andere garantie-instelling. </antwoord>
      <antwoord nummer="10">Ik ben er in principe voorstander van dat de consument keuzevrijheid heeft en behoudt voor wat betreft de garanties die hij wenst op het product dat hij koopt. Naast de GIW-garantie bestaan er nog vele andere garanties en keurmerken op het gebied van wonen die gehanteerd worden door de markt om de kwaliteit van de woning uit te drukken of te garanderen. Ook deze garanties zijn niet verplicht. Dit laat onverlet dat dergelijke garanties ook kunnen bijdragen aan de verbetering van de kwaliteit van de woning. Aangezien de koper van een nieuwbouwwoning zelf geen GIW-garantie (of een gelijkwaardige garantie) kan aanvragen, immers de bouwer moet deze garantie aanvragen op een te realiseren woningproject, wil ik graag bevorderen dat de bouw garanties, zoals GIW-garantie, aanbiedt aan de kopers van een woning. Ik zal hiervoor in overleg treden met de sector. Daarnaast zal mijn ministerie overleg gaan voeren met de garantie-instellingen om na te gaan of zij hun garanties kunnen aanpassen, opdat gemeenten deze in de toekomst kunnen aanwijzen, zonder dat zij in strijd komen met de geldende wet- en regelgeving. Voor de GIW-garantie betekent dit dat door het GIW een keuze gemaakt moet worden of de eisen uit de GIW-garantie gelijkgeschakeld worden met die uit het Bouwbesluit, of dat er een knip wordt gemaakt in de huidige GIW-garantie- en waarborgregeling, waarbij een garantie en een waarborg product worden gerealiseerd. Indien de eisen van de GIW-garantie worden gelijkgeschakeld met het Bouwbesluit kan de gemeente de GIW-garantie blijven aanwijzen, echter dit betekent wel op een aantal onderdelen een lagere kwaliteit als de huidige eisen van de GIW-garantie. Wanneer de garantie en waarborg worden gesplitst en de garantie behoudt de huidige kwaliteitseisen (prestatieniveau) dan kunnen de gemeenten dit onderdeel niet verplicht stellen, maar wel de waarborg voor afbouw van de woning bij faillissement van de bouwer. </antwoord>
      <noten afkomstig="antwoord"/>
   </antwoorden>
</kvr>
