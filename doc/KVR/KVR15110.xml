<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Walsem en Van Vliet (beiden D66) aan de minister van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer over samenwerking van woningbouwcoöperaties en zorginstellingen. (Ingezonden 18 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15110
</item>
         <item attribuut="Inhoud">De doelstelling van woningbouwcoöperaties om ook zorg in combinatie met wonen te verwezenlijken, mislukt vaak om dat de inspectie van VWS optimalisatie van de grondprijs nastreeft, waardoor het project geen doorgang vindt en de wachtlijsten blijven.</item>
         <item attribuut="Rubriek">Gezondheidszorg (Zorginstellingen) Ruimtelijke ordening en infrastructuur (Grondverwerving) Volkshuisvesting (Aangepaste woningen)</item>
         <item attribuut="Trefwoorden">Gezondheidszorg Grondverwerving Woningbouwverenigingen</item>
         <item attribuut="Vindplaats">Kamervragen met antwoord 2001-2002, nr. 663, Tweede Kamer</item>
         <item attribuut="Vraagnr_bij_indiening">2010203710</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Walsem</persoon>
            <persoon partij="D66">Van Vliet</persoon>
         </item>
         <item attribuut="Datum_reaktie">2002-02-21</item>
         <item attribuut="Datum_indiening">2001-12-18</item>
         <item attribuut="Document-id">KVR15110</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1393" allpagenumbers="1393 1394" vetnummer="2010203710" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15110" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="663" onderwerp="" indiendatum="2001-12-18">
         <vrager partij="D66" oorsprong="parlement">Van Walsem</vrager>
         <vrager partij="D66" oorsprong="parlement">Van Vliet</vrager>
         <vraagt-aan>de minister van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="21 februari 2002), zie ook Aanhangsel Handelingen nr. 535, vergaderjaar 2001–2002">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat in de uitwerking de doelstelling van de woningbouwcoöperaties om ook zorg in combinatie met wonen te verwezenlijken, vaak mislukt omdat de inspectie van VWS (sub) optimalisatie van de grondprijs nastreeft (indien gebouwd zal worden op grond van een zorginstelling door een coöperatie) waardoor het project geen doorgang kan vinden en de wachtlijsten blijven? </vraag>
      <vraag nummer="2">Deelt u de mening dat woningbouwcoöperaties wel tot zekere hoogte een onrendabele top kunnen accepteren, maar niet onbeperkt? </vraag>
      <vraag nummer="3">Vindt u het niet schadelijk dat geld uit de volkshuisvesting verloren gaat voor de zorg en er dus niets gebeurt, dus ook geen andere inkomsten voor de zorg? </vraag>
      <vraag nummer="4">Deelt u de mening dat deze regelgeving te star en te contraproductief geïnterpreteerd wordt door de inspectie van VWS? </vraag>
      <vraag nummer="5">Wilt u hier op zo kort mogelijke termijn een einde aan maken, zodat veelbelovende projecten alsnog doorgang kunnen vinden in het belang van de zorgbehoevende burgers? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Wij gaan er vanuit dat in de vraag gedoeld wordt op de uitwerking van het recent ingevoerde zesde prestatieveld wonen en zorg voor woningcorporaties. Het is ons bekend dat woningbouwcorporaties en zorginstellingen in sommige gevallen aangeven dat de gezamenlijke ontwikkeling van een project van wonen en zorg belemmerd wordt door de hoge grondprijs. In een deel van de gevallen wordt daar als oorzaak voor opgegeven het beleid van het College sanering ziekenhuisvoorzieningen (CSZ) om in principe slechts tegen een marktconforme prijs voor de grond toestemming voor vervreemding te geven. </antwoord>
      <antwoord nummer="2">Woningcorporaties hebben de mogelijkheid om onrendabel te investeren. De omvang hiervan wordt uiteraard sterk beïnvloed door de financiële positie van de betrokken corporatie. Corporaties hebben een taak op het terrein van wonen en zorg. Derhalve wordt van corporaties verwacht dat zij op dit terrein ook in redelijkheid onrendabele toppen voor hun rekening nemen. Het maatschappelijk gebonden vermogen van woningcorporaties kan op deze wijze zinvol worden aangewend. </antwoord>
      <antwoord nummer="3">De middelen waar op wordt gedoeld zijn volkshuisvestingsmiddelen die worden ingezet ten behoeve van wonen. Bij het niet doorgaan van een gezamenlijk project van wonen met zorg blijven deze middelen beschikbaar voor investeringen in de sociale woningbouw. Overigens hoeft het niet doorgaan van één gezamenlijk project niet te betekenen dat deze middelen niet elders in een gezamenlijk project worden ingezet. Verwacht mag immers worden dat woningcorporaties volledig invulling geven aan de uitwerking van het zesde prestatieveld. </antwoord>
      <antwoord nummer="4 en 5">De achtergrond voor het hanteren door het CSZ van het uitgangspunt dat grond tegen marktconforme prijzen wordt verkocht (vaak betiteld als maximalisatie van de grondprijs) is de volgende. Het tot stand komen van instellingen voor gezondheidszorg wordt volledig gefinancierd uit de collectieve middelen, dus inclusief de kosten van de verwerving van grond. Het CSZ streeft daarom bij vervreemding van die grond door een instelling van gezondheidszorg, ten behoeve van de collectieve middelen, naar het hanteren van marktconforme prijzen. Het gaat immers niet aan dat de voordelen van collectief gefinancierde zaken ten goede komen aan derden. Op het gehanteerde uitgangspunt wordt allereerst een uitzondering gemaakt bij vervreemding van grond aan een andere instelling voor gezondheidszorg. In dat geval kan de grond worden overgedragen tegen boekwaarde. Bij vervreemding van grond ten behoeve van sociale woningbouw houdt het CSZ wel degelijk rekening met deze aanwending bij de beoordeling of een prijs redelijk is. Marktconform wil in dit verband zeggen een lagere prijs dan in de vrije sector. Uiteraard moeten er wel zekerheden zijn dat de grond na vervreemding geheel of gedeeltelijk wordt ingezet ten behoeve van het maatschappelijke doel waarvoor het CSZ eventueel de lagere grondprijs heeft toegestaan. Het zou niet acceptabel zijn indien grond die goedkoop verkregen is ten behoeve van wonen met zorg in tweede instantie zou worden aangewend voor bijvoorbeeld dure koopwoningen of andere commerciële doelen. lk constateer dat zorginstellingen, als zij hun plannen voorbereiden en hun eerste onderhandelingen met corporaties hebben, soms intenties hebben die niet helemaal passen in het door ons voorgestane beleid zoals beschreven in de beleidsregels van het College sanering ziekenhuisvoorzieningen en dan geen instemming krijgen voor overdracht van het onroerend goed op de voorgestelde wijze. Naar onze mening gaat het CSZ op een zorgvuldige wijze om met deze opgedragen taak, maar wellicht doen zich in de praktijk uitvoeringsproblemen voor. Met het CSZ worden en zullen deze gevallen besproken worden. Het CSZ hanteert, in het geval er sprake is van bouwinitiatieven met zorg, een grondprijs die is afgestemd op de–maatschappelijke–functie van het toekomstig gebruik. Er zou in die situatie dan wel garantie dienen te bestaan dat de grond ook op termijn voor de zorg beschikbaar blijft. </antwoord>
      <noten afkomstig="antwoord"/>
   </antwoorden>
</kvr>
