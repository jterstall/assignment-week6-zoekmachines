<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="17">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over het korten van noodzakelijke hulp aan ouders met een gehandicapt of chronisch ziek kind. (Ingezonden 10 juli 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28960
</item>
         <item attribuut="Inhoud">Vragen naar aanleiding van signalen (tv-uitzending Zembla, De Telegraaf, beiden 8 juli 2007) dat het Centrum Indicatiestelling Zorg (CIZ) noodzakelijke hulp aan ouders met een gehandicapt kind steeds verder terugsnoeit. Indiener wil inzicht in het aantal recente bezwaarschriften en rechtszaken tegen de beslissing van toekenning van zorg door het CIZ. Omdat achterstanden moeten worden weggewerkt, zou het CIZ telefonisch indiceren.</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Lichamelijk gehandicapten) Welzijn (Verstandelijk gehandicapten)</item>
         <item attribuut="Trefwoorden">Gehandicapten Thuiszorg</item>
         <item attribuut="Vindplaats">Kamervragen met antwoord 2006-2007, nr. 2313, Tweede Kamer</item>
         <item attribuut="Vraagnr_bij_indiening">2060720520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-08-01</item>
         <item attribuut="Datum_indiening">2007-07-10</item>
         <item attribuut="Document-id">KVR28960</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4897" allpagenumbers="4897 4898 4899" vetnummer="2060720520" code="0607tkkvr2313" lopendefooter="Tweede Kamer, vergaderjaar 2006–2007, Aanhangsel" filenaam="KVR28960" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2313" onderwerp="" indiendatum="2007-07-10">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-08-1">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="17">
      <vraag nummer="1">Wat is uw reactie op het signaal dat noodzakelijke hulp aan ouders met een gehandicapt kind steeds verder wordt teruggesnoeid? 1, 2 </vraag>
      <vraag nummer="2">Is het waar dat het Centrum Indicatiestelling Zorg (CIZ) minder zorg toekent en zorg voor deze groep wordt verminderd of soms zelfs gehalveerd? Zo ja, wat is uw reactie hier op en wat gaat u ondernemen? </vraag>
      <vraag nummer="3">Kunt u een cijfermatig overzicht geven van de wijzigingen in toekenning van de zorg? Zo neen, bent u bereid dit te onderzoeken? </vraag>
      <vraag nummer="4">Is er sprake van een toename van het aantal bezwaarschriften en rechtszaken? </vraag>
      <vraag nummer="5">Kunt u een overzicht geven van het aantal bezwaarschriften tegen de beslissing van toekenning van zorg door het CIZ, per maand of half jaar, over de afgelopen jaren? </vraag>
      <vraag nummer="6">Kunt u voorts een overzicht geven van het aantal rechtszaken – en de rechterlijke uitspraken – tegen de beslissing van de toekenning van zorg door het CIZ de afgelopen jaren? </vraag>
      <vraag nummer="7">Vindt u het acceptabel dat het CIZ in beroep gaat bij uitspraken waar hij in het ongelijk wordt gesteld of de zaak weer doorschuift naar het zorgkantoor? Zou in dit soort situaties, waar het om noodzakelijke zorg kan gaan, niet snel alsnog de zorg snel geboden moeten worden, indien het CIZ in het ongelijk is gesteld? Wat gaat u ondernemen om hiervoor te zorgen? </vraag>
      <vraag nummer="8">Als mensen bezwaar maken tegen een indicatie omdat hun zorg verminderd wordt is het dan mogelijk dat lopende het bezwaar de zorg wordt verminderd? Zo ja, vindt u dit verantwoord, aangezien mogelijk blijkt dat de vermindering onterecht is? Zou in de tijd dat een bezwaar loopt in ieder geval tijdelijk de zorg niet verminderd mogen worden? Zo ja hoe gaat u hiervoor zorgen? Zo neen, waarom niet? </vraag>
      <vraag nummer="9">Hoe vaak wordt er nog alleen telefonisch, dus zonder de thuissituatie te bekijken, een indicatie door het CIZ afgegeven? Vindt u dit gewenst dat dit gebeurt? Zo neen, wat gaat u ondernemen? </vraag>
      <vraag nummer="10">Wat is uw reactie op de mededeling van het CIZ dat er meer telefonisch wordt geïndiceerd, omdat er achterstanden moeten worden weggewerkt? Wordt daarmee niet erkend dat het nu in situaties telefonisch gebeurt, waarbij dat blijkbaar onder andere omstandigheden niet zou worden gedaan? Vindt u dit acceptabel? Zo neen, wat gaat u ondernemen? </vraag>
      <vraag nummer="11">Wat is uw reactie op de uitspraak van de voorzitter van de Raad van Bestuur van het CIZ dat, omdat voor 1 juli jl. een achterstand weggewerkt moet worden, er «wat minder naar de inhoud wordt gekeken» en de uitspraak dat ze «daarom niet elke situatíe één op één kennen»? </vraag>
      <vraag nummer="12">Wordt hiermee niet feitelijk erkend dat niet altijd goede beoordelingen kunnen worden gegeven? Wat gaat u ondernemen om dit op te lossen? </vraag>
      <vraag nummer="13" voetnoot="1">Wat is uw reactie op de drie situaties in de reportage van ouders met een gehandicapt kind waarbij het CIZ besloten had de zorg te verminderen? <voetnoot nummer="1"/>Wat vindt u van deze beslissingen van het CIZ? Hoe gaat u zorgen dat dit soort fout beslissingen worden vermeden in de toekomst? </vraag>
      <vraag nummer="14">Erkent u dat «gebruikelijke» zorg bij gehandicapte kinderen eigenlijk vaak niet van toepassing kan zijn, omdat bij de zorg voor een gehandicapt kind in vele situaties niets «gebruikelijk» is, juist vanwege de handicap van het kind? Hoe gaat u er voor zorgen dat daar bij de toekenning door het CIZ fatsoenlijk rekening mee wordt gehouden? </vraag>
      <vraag nummer="15">Wat is uw reactie op het feit dat zelfs na twee gewonnen rechtszaken het CIZ inzake de zorg voor Koos K. geen beslissing neemt, maar deze bij het zorgkantoor neerlegt? Waarom wordt hier geen gevolg gegeven aan de rechterlijke uitspraak? </vraag>
      <vraag nummer="16">Vindt u dat de ouders van Koos gesteund moeten worden in hun wens Koos thuis te laten blijven wonen en verzorgen? Hoe is het dan mogelijk dat voor hen anders wordt beslist, doordat niet de zorg wordt toegekend die voor die keus nodig is? </vraag>
      <vraag nummer="17">Vindt u in het algemeen dat ouders het recht hebben hun gehandicapte kind thuis te laten blijven wonen en de daarvoor benodigde zorg toegekend moeten krijgen? Zou ja, hoe gaat u hiervoor zorgen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-07-8" bron="Zembla">Zembla, 8 juli 2007</noot>
         <noot nummer="2" datum="2007-07-8" bron="De Telegraaf">De Telegraaf, 8 juli 2007</noot>
      </noten>
   </vragen>
   <antwoorden aantal="17">
      <antwoord nummer="1">Het recht op AWBZ-zorg voor een gehandicapt kind, zoals vastgelegd in het Besluit zorgaanspraken AWBZ, is niet gewijzigd; de noodzakelijke zorg voor zover vastgesteld door het CIZ, is dan ook niet «teruggesnoeid». </antwoord>
      <antwoord nummer="2">Neen, er vindt geen vermindering plaats voor bepaalde groepen. Het CIZ stelt de aanspraak op AWBZ-zorg individueel vast, naar aard (welk type zorg) en omvang (hoeveel). Het CIZ baseert zich hierbij op de uitleg van de aanspraak AWBZ zoals vastgesteld door het CVZ. Bij het bepalen van een individuele aanspraak op zorg past het CIZ de beleidsregels indicatiestelling AWBZ toe. De start van het CIZ per 1 januari 2005 betekent dat elke aanvraag aan de hand van dezelfde criteria beoordeeld wordt. In geval een herindicatie door het CIZ leidt tot minder zorg kan de oorzaak gelegen zijn in een verminderde zorgbehoefte of in het feit dat eerder een RIO andere criteria hanteerde voor het bepalen van de aanspraak op zorg. </antwoord>
      <antwoord nummer="3" voetnoot="1">De trendrapportages CIZ over de jaren 2005 en 2006 geven een cijfermatig overzicht van de ontwikkelingen in het toegekende recht op AWBZ-zorg. De trendrapportages zijn als bijlage bijgevoegd <voetnoot nummer="1"/>. </antwoord>
      <antwoord nummer="4">In het eerste kwartaal 2007 is het aantal ingediende bezwaarschriften 907, wat een daling is t.o.v. een totaal van 1.079 in het laatste kwartaal 2006. In het tweede kwartaal 2007 is een verdere daling te zien naar 800 ingediende bezwaarschriften. Het aantal ingediende beroepzaken in het eerste kwartaal van 2007 is 96, wat een daling is t.o.v. een totaal van 113 in het laatste kwartaal 2006. In het tweede kwartaal 2007 is een verdere daling te zien naar 71 ingediende beroepszaken Per kwartaal stelt het CIZ ruim 220.000 indicaties. Het aantal ingediende bezwaarschriften in het tweede kwartaal van 2007 betreft 0,36% en het aantal beroepschriften 0,03% van het totaal aantal indicaties over die driemaandelijkse periode. Hoewel er sprake was van een stijging van het aantal indicatiebesluiten is het aantal bezwaarschriften en beroepzaken over deze periode juist licht gedaald. </antwoord>
      <antwoord nummer="5">Hieronder treft u het overzicht van de aantallen bezwaarzaken per kwartaal over de afgelopen jaren. Aantal ingediende bezwaren 1e kwar- taal 2e kwar- taal 3e kwar- taal 4e kwar- taal 2007 907 800 2006 1.476 1.218 1.084 1.079 2005 1.231 1.706 1.531 1.548 Overigens gaat het daarbij niet om toekenning van zorg; daar gaat het CIZ immers niet over. De toekenning van zorg gebeurt door het zorgkantoor. </antwoord>
      <antwoord nummer="6">Hieronder treft u een overzicht van de aantallen beroepzaken per kwartaal. Aantal ingediende beroeps- zaken 1e kwar- taal 2e kwar- taal 3e kwar- taal 4e kwar- taal 2007 96 71 2006 50 57 77 113 </antwoord>
      <antwoord nummer="7">Het CIZ is «belanghebbende» in de zin van de Algemene wet bestuursrecht en kan in voorkomend geval beroep aantekenen tegen een uitspraak van de bestuursrechter. Ik ben niet van plan om daarin wijziging te brengen. </antwoord>
      <antwoord nummer="8">Als een cliënt een herindicatie aanvraagt en het CIZ vervolgens een nieuw besluit afgeeft, is gelijk met het afgeven van het nieuwe besluit het voorgaande besluit vervallen. Het nieuwe, laatst afgegeven, besluit is daarmee het enige rechtsgeldige besluit op basis waarvan de zorgaanbieder rechtmatig zorg kan inzetten. Als een cliënt vervolgens bezwaar aantekent tegen het nieuw afgegeven indicatiebesluit en tevens oordeelt dat het nieuwe, laatst afgegeven besluit hem benadeelt dan kan de cliënt, tegelijkertijd met het indienen van het bezwaarschrift, de voorzieningenrechter van de desbetreffende rechtbank, sector bestuursrecht, verzoeken een voorlopige voorziening (art. 8:81 Awb) te treffen. Indien dit verzoek wordt toegewezen, kan de voorzieningenrechter het CIZ gebieden, in afwachting van de uitspraak in (hoger) beroep, alvast de zorg toe te kennen waarop hij meent dat de cliënt recht heeft. </antwoord>
      <antwoord nummer="9">Het telefonisch c.q. zonder huisbezoek afhandelen van een indicatieaanvraag betekent een snelle en zorgvuldige werkwijze in die gevallen waarin de indicatiesteller heeft vastgesteld, aan de hand van dossieronderzoek en/of telefonisch contact met de aanvrager, dat er voldoende actuele en relevante informatie beschikbaar is om de aanvraag te beoordelen. Het voordeel van het telefonisch indiceren c.q. het afhandelen van de aanvraag op grond van dossieronderzoek is dat mensen niet lang hoeven te wachten op een beslissing op hun aanvraag en de doorlooptijd tussen het moment van aanvragen en de beslissing daarop kort kan zijn. In deze gevallen acht ik deze handelwijze inderdaad gewenst. </antwoord>
      <antwoord nummer="10">De mededeling van het CIZ dat er meer telefonisch wordt geïndiceerd omdat er achterstanden moeten worden weggewerkt impliceert op zich niet dat telefonisch afhandelen nu gebeurt in situaties, waar dat zonder achterstanden niet zou worden gedaan. Zoals ik hiervoor al heb gesteld, vind ik het telefonisch indiceren, daar waar dat kan, heel acceptabel. </antwoord>
      <antwoord nummer="11">De uitspraak van de voorzitter van de Raad van Bestuur van het CIZ had betrekking op het versneld wegwerken van achterstallige aanvragen in het tweede kwartaal 2007 en niet op de zaken die in de reportage voorlagen. </antwoord>
      <antwoord nummer="12">Ik meen dat de afhandeling van de indicatieaanvragen door het CIZ op voldoende zorgvuldige wijze gebeurt, gezien ook het geringe aantal klachten, bezwaar en beroep. In geval een cliënt meent dat een indicatieaanvraag niet voldoende zorgvuldig is afgehandeld is er de mogelijkheid een klacht in te dienen en staat bezwaar en beroep open met daarbij de mogelijkheid een voorlopige voorziening aan te vragen. </antwoord>
      <antwoord nummer="13">Ik treed niet in de beoordeling van individuele gevallen. </antwoord>
      <antwoord nummer="14">Neen, die opvatting deel ik niet. Het opvoeden van en het zorgen voor kinderen is inherent aan het hebben van kinderen. Dat is wat met «gebruikelijke zorg» wordt bedoeld. Dat wil echter niet zeggen, dat de inhoud van het opvoeden en zorgen altijd gelijk is. De zorg voor een gehandicapt kind vraagt extra veel van de ouders. Voor dat «extra» kan AWBZ-zorg worden geïndiceerd. </antwoord>
      <antwoord nummer="15">Ik doe geen uitspraken over individuele gevallen. In zijn algemeenheid kan het voorkomen dat de rechter in een zaak geen uitspraak doet over aard en omvang van het indicatiebesluit als zodanig, maar alleen over de wijze waarop dit besluit tot stand is gekomen c.q. is gemotiveerd. Op het moment dat een nieuwe beschikking met nadere motivering wordt afgegeven met eenzelfde uitkomst lijkt het voor een aanvrager alsof er niets is gewijzigd. Besluiten kunnen sec op een motiveringsgebrek worden vernietigd, terwijl de uitkomst wel overeind blijft. De rol van het CIZ is het indiceren van zorg. Indien een indicatie voor verblijf is afgegeven, kan de aanvrager in overleg met het zorgkantoor deze omzetten in een pgb. </antwoord>
      <antwoord nummer="16">Ik doe geen uitspraak over individuele gevallen. In zijn algemeenheid respecteer ik volledig de keuzevrijheid van de cliënten of hun vertegenwoordigers. Die keuzevrijheid kent wel zijn begrenzing wat betreft het beroep op solidariteit van de samenleving. Voor iedereen met een erkende zorgbehoefte moeten geschikte zorgarrangementen voorhanden zijn en in solidariteit bekostigd. Maar het is niet zo dat voor alle kostenconsequenties van individuele keuzen te allen tijde een beroep op die solidariteit kan worden gedaan. Solidariteit kan zonder verantwoordelijkheid niet bestaan. </antwoord>
      <antwoord nummer="17">Ja, in het algemeen vind ik dat ouders het recht hebben om hun gehandicapte kind thuis te laten blijven wonen. Ouders kunnen daarom in voorkomend geval er voor kiezen om de geïndiceerde zorg in de vorm van een PGB te ontvangen en niet in natura. Voor het overige verwijs ik u voor mijn reactie naar mijn antwoord op vraag 16. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
