<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Grote Steden- en Integratiebeleid over een Europese missie naar Ambon. (Ingezonden 4 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12507
</item>
         <item attribuut="Inhoud">De missie van de Europese Unie naar Ambon gaat voorlopig niet door omdat Jakarta de veiligheid niet kan garanderen.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Indonesië</item>
         <item attribuut="Vindplaats">Kamervragen met antwoord 2000-2001, nr. 154, Tweede Kamer</item>
         <item attribuut="Vraagnr_bij_indiening">2000100710</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2000-10-25</item>
         <item attribuut="Datum_indiening">2000-10-04</item>
         <item attribuut="Document-id">KVR12507</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="315" allpagenumbers="315 316" vetnummer="2000100710" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12507" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="154" onderwerp="" indiendatum="2000-10-4">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de missie van de Europese Unie naar Ambon voorlopig niet door kan gaan omdat Jakarta de veiligheid niet kan garanderen? <voetnoot nummer="1"/>Zo ja, welke preciese redenen liggen daaraan ten grondslag? </vraag>
      <vraag nummer="2">Welke is uw inschatting met betrekking tot het nu te voorziene tijdstip waarop de missie plaats kan vinden? In hoeverre bent u in staat en bereid bij te dragen aan een op zo kort mogelijke termijn alsnog doorgang vinden van de missie? </vraag>
      <vraag nummer="3">Welke zal het mandaat zijn van de missie en welke rol zal Nederland in de missie spelen? </vraag>
      <vraag nummer="4">Op welke wijze wilt u de situatie op de Molukken in ASEM-kader aan de orde stellen? Kunt u ook initiatieven nemen om te komen tot een bredere waarnemersmissie waar ook ASEAN landen bij betrokken zijn en die tevens met aanbevelingen zou moeten komen? </vraag>
      <vraag nummer="5">Hoe verloopt op dit moment het noodhulpprogramma voor de Molukken? </vraag>
      <vraag nummer="6">Wat is de stand van zaken met betrekking tot de voorbereiding in het gesprek tussen het kabinet en de Molukse gemeenschap? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1, 2 en 3">Op deze vragen ben ik ingegaan tijdens het Algemeen Overleg over Indonesië met de Vaste Commissie voor Buitenlandse Zaken op 11 oktober jl. De EU-missie bezocht van 12 tot en met 14 oktober Ambon en Ternate (Noord-Molukken). Aan de missie werd deelgenomen door de ambassadeurs van Portugal, Duitsland, België, Griekenland en Nederland. Missieleider Frankrijk, het VK, Italië, Zweden en de Europese Commissie waren vertegenwoordigd op het niveau tweede man. Het rapport van de missie is nu in voorbereiding. Zoals ik op 11 oktober aangaf vergde de realisatie van deze missie veel inspanning, zowel in Brussel als in Jakarta. Uiteindelijk stemden alle betrokkenen in met een breed mandaat van de missie. De EU-delegatie heeft met eigen ogen en oren de balans opgemaakt van de huidige situatie op de Molukken. Daarbij heeft zij zich niet alleen gericht op de humanitaire, maar ook op de politieke, religieuze en economische aspecten van het conflict op Ambon en omringende eilanden. Vooruitlopend op het rapport kan reeds het volgende worden geconstateerd. De missie heeft vastgesteld dat de situatie in de Noord-Molukken er beter voorstaat dan op Ambon. In de Noord-Molukken lijken de autoriteiten adequaat op te treden en wensen zij zo snel mogelijk een begin te maken met de repatriëring van de vluchtelingen. Wel vreest men de gevolgen van eventuele verdere escalatie van de situatie op Ambon. Daar trof de missie een onveilige, gespannen en gepolariseerde omgeving aan. Daar staat tegenover dat door militairen en politie tijdens de meest recente onlusten op Ambon snel werd opgetreden, ook tegen de Laskar Jihad-strijders. Wat betreft het vervolg op de EU-missie wordt onder meer gedacht aan een permanente dialoog tussen de Indonesische regering en de Europese Unie over politieke en humanitaire aangelegenheden inzake de Molukken. Met deze missie heeft de EU een duidelijk politiek signaal van solidariteit en bezorgdheid afgegeven aan zowel de bevolking op de Molukken als de nationale en lokale autoriteiten. De totstandkoming van de missie heeft bovendien geleid tot een directe betrokkenheid van lidstaten van de EU, waarmee het draagvlak voor diplomatieke acties aanzienlijk is verbreed. </antwoord>
      <antwoord nummer="4">De Minister President, die Nederland op de ASEM III Top vertegenwoordigde, heeft tijdens de plenaire politieke dialoog deze aangelegenheid aangestipt. Daarnaast vormde de situatie op de Molukken een belangrijk thema in een bilateraal gesprek met President Wahid, dat en marge van de top plaatsvond. Van uitbreiding van de EU-missie met ASEAN-deelnemers is afgezien. Een poging daartoe had het vertrek van de missie aanzienlijk kunnen vertragen en had bovendien tot nieuwe discussies kunnen leiden over de draagwijdte van de missie. </antwoord>
      <antwoord nummer="5">Het noodhulpprogramma voor de Molukken verloopt naar omstandigheden goed. Hoewel er in het algemeen sprake is van logistieke belemmeringen als gevolg van de segregatie van de samenleving, en als gevolg van de onbereikbaarheid van sommige ontheemden op afgelegen eilanden, kunnen de hulporganisaties zonder grote problemen hun werkzaamheden verrichten. Volgens de aanwezige internationale hulporganisaties kan op dit moment worden voldaan aan de basisbehoeften van de getroffen bevolking. Er zijn voldoende hulpgoederen en voedsel aanwezig, ook voor de resterende maanden van dit jaar. Sinds 1999 zijn er voor noodhulp aan de slachtoffers van het geweld op de Molukken fondsen beschikbaar gesteld uit het budget voor humanitaire hulp van de minister voor Ontwikkelingssamenwerking, voor een totaalbedrag van NLG 13 949 000,–. Deze donaties zijn ten goede gekomen aan hulpprojecten van de volgende organisaties: UN Development Programme, Action Contre la Faim, het Nederlandse Rode Kruis, World Vision International, International Committee of the Red Cross en het Indonesische Rode Kruis, World Food Programme, UNICEF, UN Office for the Coordination of Humanitarian Affairs, World Health Organisation en het International Medical Corps via de Stichting Vluchteling. Voor 2001 wordt een Consolidated Appeal voor de Molukken verwacht. Op nieuwe verzoeken zal Nederland genereus reageren. </antwoord>
      <antwoord nummer="6">De bijeenkomst met vertegenwoordigers van een aantal Molukse organisaties heeft inmiddels plaatsgevonden op 16 oktober jl. Over de inhoud van dit gesprek heeft de minister-president u geïnformeerd per brief van 18 oktober 2000 (kamerstuk 26 049, nr. 34). </antwoord>
      <noten afkomstig="antwoord"/>
   </antwoorden>
</kvr>
