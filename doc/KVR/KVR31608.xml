<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schinkelshoek (CDA) aan de minister van Binnenlandse Zaken en Koninkrijksrelaties over de openbare beëdiging van Burgemeesters. (Ingezonden 21 maart 2008); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31608
</item>
         <item attribuut="Inhoud">Vragen naar aanleiding bericht (AD/Haagsche Courant, 20 maart 2008) dat de commissaris der Koningin besloten heeft om de nieuwe burgemeester van Den Haag niet in een openbare raadsvergadering te beëdigen. Indiener vraagt minister Ter Horst (BZK) naar haar reactie op de beslissing, in het licht van de instemmende en positieve reactie van de minister op zijn eerdere motie (motie-Schinkelshoek, Kamerstuk 31200 VII, nr. 32), waarin de regering gevraagd wordt te bevorderen dat burgemeesters in het openbaar (een openbare raadsvergadering) worden beëdigd. Indiener vraagt naar de stand van zaken van aanpassing van de ambtsinstructie voor de Commissaris der Koningin.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Provincies)</item>
         <item attribuut="Trefwoorden">Burgemeesters Zuid-Holland</item>
         <item attribuut="Vindplaats">Kamervragen met antwoord 2007-2008, nr. 2006, Tweede Kamer</item>
         <item attribuut="Vraagnr_bij_indiening">2070815360</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Schinkelshoek</persoon>
         </item>
         <item attribuut="Datum_reaktie">2008-04-10</item>
         <item attribuut="Datum_indiening">2008-03-21</item>
         <item attribuut="Document-id">KVR31608</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4107" allpagenumbers="4107" vetnummer="2070815360" code="0708tkkvr2006" lopendefooter="Tweede Kamer, vergaderjaar 2007–2008, Aanhangsel" filenaam="KVR31608" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2006" onderwerp="" indiendatum="2008-03-21">
         <vrager partij="CDA" oorsprong="parlement">Schinkelshoek</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2008-04-10">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u op de hoogte van de beslissing van de commissaris der Koningin in de provincie Zuid-Holland om de nieuwe burgemeester van Den Haag niet in een openbare raadsvergadering te beëdigen? <voetnoot nummer="1"/>Hoe beoordeelt u die beslissing? </vraag>
      <vraag nummer="2" voetnoot="2">Herinnert u zich uw instemmende, zelfs «positieve» reactie op de motie Schinkelshoek <voetnoot nummer="2"/>, die de regering vroeg te bevorderen dat burgemeesters in het openbaar («in het midden van de gemeenteraad») worden beëdigd? </vraag>
      <vraag nummer="3">Kunt u aangeven waarom de vereiste aanpassing van de ambtsinstructie voor de commissaris der Koningin zo lang op zich laat wachten? Wanneer zal die aanpassing naar verwachting haar beslag hebben gekregen? </vraag>
      <noten afkomstig="vraag">
         <noot nummer="1" datum="2008-03-20" bron="AD/Haagsche Courant">AD/Haagsche Courant, 20 maart 2008</noot>
         <noot nummer="2" documenttype="Kamerstuk" kamerstuk-id="31 200 VII" documentnummer="32">Kamerstuk 31 200 VII, nr. 32</noot>
      </noten>
   </vragen>
   <antwoorden aantal="1">
      <antwoord nummer="1 t/m 3">Ja, behalve via berichten in de pers heb ik kennisgenomen van de brief die commissaris van de Koningin Franssen op 14 februari jl. stuurde aan het Presidium van de gemeenteraad van Den Haag. Daarin bericht de commissaris dat hij niet zal ingaan op het verzoek van het Presidium om de beëdiging van de burgemeester te laten plaatsvinden in de installatievergadering van de gemeenteraad, met verwijzing naar de gebruikelijke gang van zaken in Zuid-Holland dat de burgemeester door de commissaris wordt beëdigd op het provinciehuis. De commissaris wijst daarnaast op het feit dat de uitvoering van de motie nog onderwerp is van gesprek tussen de minister van Binnenlandse Zaken en Koninkrijksrelaties en de commissarissen. Zoals ik tijdens de begrotingsbehandeling aangaf, sta ik positief tegenover de door uw Kamer aangenomen motie. Zeer recent heb ik de inhoud van de motie besproken met de commissarissen van de Koningin. De intentie is dat vanaf heden de beëdiging van de burgemeester door de commissaris van de Koningin in de regel plaatsvindt in een openbare bijeenkomst van de gemeenteraad. Ook ik hecht hier grote waarde aan, gelet op de positie van de burgemeester en de symboolfunctie van een beëdiging voor de gemeente. Ik heb er daarbij echter wel oog voor dat in specifieke situaties, bijvoorbeeld uit praktische overwegingen, deze beleidslijn niet altijd kan worden gevolgd. De beleidslijn zal tevens worden meegenomen in de voorgenomen wijziging van de ambtsinstructie voor de commissarissen van de Koningin en onderdeel gaan uitmaken van een totaal pakket aan werkafspraken dat thans onderwerp van bespreking is in het overleg met de commissarissen. </antwoord>
      <noten afkomstig="antwoord"/>
   </antwoorden>
</kvr>
