<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Remkes, Verbugt en Hofstra (allen VVD) over de verdubbeling van de spoorlijn Groningen-Sauwerd (Ingezonden 23 februari 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1165
</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1994-1995, nr. 530, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Remkes</persoon>
            <persoon partij="VVD">Verbugt</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">1995-03-09</item>
         <item attribuut="Datum_indiening">1995-02-23</item>
         <item attribuut="Document-id">KVR1165</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1081" allpagenumbers="1081 1082" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="530" onderwerp="" indiendatum="1995-02-23">
         <vrager partij="VVD" oorsprong="parlement">Remkes</vrager>
         <vrager partij="VVD" oorsprong="parlement">Verbugt</vrager>
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1995-03-9">
         <antwoorder functie="minister" ministerie="Verkeer en Waterstaat">Jorritsma-Lebbink 1995-1999</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wordt een nader onderzoek ingesteld naar de noodzaak van de verdubbeling van de spoorlijn Groningen-Sauwerd, omdat «het ministerie van Verkeer en Waterstaat nieuwe argumenten wil horen»? <voetnoot nummer="1"/>
      </vraag>
      <vraag nummer="2">Zo ja, wat is er dan veranderd sinds 22 november 1991, toen namens uw ministerie nog aan het College van B&amp;W van de gemeente Winsum werd geschreven: «Uit de opname in het SVV kunt u het belang dat mijnerzijds aan dit project wordt gehecht afleiden». </vraag>
      <vraag nummer="3">Is in 1992 door de NS aan het gemeentebestuur van Winsum het volgende meegedeeld: «Het is het streven om geen verdere vertraging bij dit project door te voeren», een en ander nadat de NS tot e´e´n jaar vertraging ten opzichte van de oorspronkelijke planning had besloten? </vraag>
      <vraag nummer="4" voetnoot="2">Hoe verhoudt bovenstaande zich tot de bij de behandeling <voetnoot nummer="2"/>van het MIT 1995–1999 gedane uitspraak, dat er geen sprake is van een beleidswijziging ten opzichte van voorgaande MIT’s en dat met het project in 1997 zal worden gestart (afronding 1999)? </vraag>
      <vraag nummer="5">Heeft over dit project in feite reeds besluitvorming plaatsgevonden in het kader van Rail-21, terwijl het eveneens een integraal en onlosmakelijk onderdeel was van de toenmalige besluitvorming over het zogenaamde Integro-project in Noord-Groningen? </vraag>
      <vraag nummer="6">Wat is in dit verband de materie¨le betekenis van de volgende passage uit een brief van de NS aan het College van B&amp;W van de gemeente Winsum van 18-01-1994: «Zoals uw College bekend is, heeft het parlement besloten tot verzelfstandiging van de NS. In de nieuwe verhouding tussen rijksoverheid en de NS wordt de NS uitvoerder van vervoer en het rijk c.q. de vervoerregio opdrachtgever. Dit betekent dat het niet meer (alleen) de NS is die bepaalt of het traject Groningen-Sauwerd verdubbeld moet worden, maar dat het rijk c.q. de vervoerregio het te leveren aanbod van openbaar vervoer specificeert»? Welke betekenis heeft deze zinsnede voor de financiering van deze investering? </vraag>
      <vraag nummer="7">Is met het in vraag 1 genoemde onderzoek hetzelfde bedoeld als met het, in de in vraag 4 gememoreerde brief eveneens ter sprake gebrachte, «optimaliseringsonderzoek»? Zo ja, waarom werd dit onderzoek niet «eind 1994» afgerond? Zo neen, wat zijn de resultaten van het onderzoek? </vraag>
      <noten afkomstig="vraag">
         <noot nummer="1" datum="1995-02-11" bron="Nieuwsblad van het Noorden">Nieuwsblad van het Noorden, 11 februari 1995</noot>
         <noot nummer="2">Nota-overleg van 28 november 1995 Kamerstuk 23 903, nr. 13</noot>
      </noten>
   </vragen>
   <antwoorden aantal="7">
      <antwoord nummer="1">Het nader onderzoek is een gezamenlijk initiatief van de provincie Groningen en NS. Tijdens een bestuurlijk overleg van vertegenwoordigers van het bestuur van de provincie Groningen en de Hoofddirectie van NS op 2 december 1993 is besloten een studie uit te voeren naar optimalisering van het gebruik van railinfrastructuur in deze provincie. In het kader van het tweede tactisch pakket (uitvoeringsprogramma na Prorail) zullen de resultaten van deze optimalisatiestudie bij de vaststelling worden betrokken. </antwoord>
      <antwoord nummer="2">In het bij antwoord 1 vermelde nader onderzoek zullen de meest recente inzichten met betrekking tot dit project worden opgenomen, zoals die zich hebben voorgedaan sinds 22 november 1991. Eveneens zijn van belang algemene ontwikkelingen zoals de verzelfstandiging van het NS-reizigersbedrijf en de heroverweging van alle nog niet goedgekeurde projecten in het kader van het vaststellen van het tweede tactisch pakket. </antwoord>
      <antwoord nummer="3">Deze mededeling heb ik niet kunnen achterhalen aan de hand van de verstrekte informatie. Als uitvloeisel van de besluitvorming over het nader onderzoek, genoemd bij het antwoord op de voorgaande vragen, is de projectvoorbereiding voorlopig stilgelegd. Dit heeft vooralsnog geen consequenties voor de planning, zoals die in het MIT 1995–1999 is opgenomen. </antwoord>
      <antwoord nummer="4">Bij de behandeling van het MIT 1995–1999 is geen sprake geweest van een beleidswijziging met betrekking tot dit project ten opzichte van voorafgaande jaren. Conform het MIT 1994–1998 is in het MIT 1995–1999 opgenomen dat de start in 1997 zal plaatsvinden en realisering in 1999, onder voorwaarde van de nadere afweging binnen het tweede tactische pakket railinfrastructuur. Dit heb ik de Kamer ook schriftelijk gemeld bij de behandeling van het MIT 1995–1999 eind november van het vorig jaar. Daarnaast heb ik tijdens de behandeling van het MIT 1995–1999 het volgende over dit project gezegd: «Er is een aantal vragen gesteld over het tweede tactisch pakket. .... Van sommige projecten staat onomstotelijk vast dat zij een grote bijdrage leveren aan de oplossing van het verkeers- en vervoerprobleem. Het doel van de investeringen in het spoorwegnet is immers dat meer mensen de trein gebruiken. Projecten waarvan het klip en klaar duidelijk is dat zij daaraan voldoen, kunnen misschien worden versneld. Bij andere projecten moet grondig worden nagegaan of zij werkelijk een bijdrage leveren aan een oplossing van de verkeers- en vervoerproblemen. .... Een ander voorbeeld is de verdubbeling van de lijn Groningen–Sauwerd. Ook daarbij moet nog eens goed worden nagegaan of die extra reizigers in de trein oplevert en of de investeringen daarin wel voldoende rendabel zijn, ook afgezet tegen mogelijke andere investeringen. Ik kan daarover op dit moment geen eindoordeel geven. Wij moeten het totale pakket goed beoordelen.» </antwoord>
      <antwoord nummer="5">Het project is e´e´n van de Rail 21-projecten. het ministerie van Verkeer en Waterstaat heeft in 1992 bevestigd dat de koers van Rail 21 goed is, doch daaraan toegevoegd dat dit niet inhoudt dat alle projecten zullen worden uitgevoerd. Het uitvoeringsprogramma wordt in pakketten van 5 a` 8 jaar vastgesteld. Het eerste tactisch pakket (Prorail) nadert zijn afronding. In het kader van de vaststelling van het tweede tactisch pakket zal ook de afweging met betrekking tot de spoorwegverdubbeling Groningen–Sauwerd plaatshebben. In de loop van de eerste helft van 1995 zal ik het tweede tactisch pakket vaststellen en aanbieden aan de Staten-Generaal. </antwoord>
      <antwoord nummer="6">De volzin houdt in dat als gevolg van de verzelfstandiging van NS en de nieuwe verhouding tussen de rijksoverheid en NS de rijksoverheid besluit over de aanleg van railinfraprojecten. De rijksoverheid betrekt bij deze besluitvorming informatie over de vraag of een toekomstige vervoerder naar alle waarschijnlijkheid het vervoer, waarvoor de aanleg van de betrokken projecten nodig zou zijn, gaat verrichten en of en in hoeverre de vervoerder voor dat vervoer een bijdrage van de rijksoverheid c.q. de betrokken regio vraagt. </antwoord>
      <antwoord nummer="7">Ja. Naar ik vernomen heb is het streven erop gericht het optimaliseringsonderzoek van de provincie Groningen en NS half maart 1995 af te ronden. Afronding heeft niet eind 1994 plaats gehad, omdat het verzamelen van gegevens langer duurde dan was voorzien. </antwoord>
      <noten afkomstig="antwoord"/>
   </antwoorden>
</kvr>
