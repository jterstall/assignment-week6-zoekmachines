<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de staatssecretaris van Justitie over particuliere incassobureaus. (Ingezonden 20 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13431
</item>
         <item attribuut="Inhoud">Vragen over het inschakelen van particuliere incassobureaus in plaats van belastingdeurwaarders door de gemeenten Rozenburg en Dirksland. Deze bureaus vallen niet onder het ambtenarenrecht.</item>
         <item attribuut="Rubriek">Rechterlijke organisatie (Deurwaarders) Staats- en bestuursrecht (Gemeenten)</item>
         <item attribuut="Trefwoorden">Deurwaarders Gemeenten</item>
         <item attribuut="Vindplaats">Kamervragen met antwoord 2000-2001, nr. 969, Tweede Kamer</item>
         <item attribuut="Vraagnr_bij_indiening">2000106730</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2001-03-30</item>
         <item attribuut="Datum_indiening">2001-02-20</item>
         <item attribuut="Document-id">KVR13431</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2015" allpagenumbers="2015 2016" vetnummer="2000106730" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13431" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="969" onderwerp="" indiendatum="2001-02-20">
         <vrager partij="VVD" oorsprong="parlement">Weekers</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-03-30">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat onder meer de gemeenten Rozenburg en Dirksland particuliere incassobureaus – niet zijnde gerechtsdeurwaarders – inschakelen om activiteiten als belastingdeurwaarder te ontplooien? </vraag>
      <vraag nummer="2">Acht u het geoorloofd dat werknemers van dergelijke bureaus – die in een gezagsverhouding staan tot de vennootschap waarvoor zij werken en derhalve niet vallen onder het ambtenarengerecht – optreden als deurwaarder en daarbij gebruik kunnen maken van bevoegdheden conform art. 444 Rv.? </vraag>
      <vraag nummer="3">Hoe beoordeelt u vervolgens het ontbreken van enig tuchtrecht en de afwezigheid van enige verantwoordingsplicht tegen de achtergrond van de waarborgen in de nieuwe Gerechtsdeurwaarderswet c.q. de circulaire aan alle gerechtsdeurwaarders, toegevoegd kandidaat-deurwaarders en kandidaat-gerechtsdeurwaarders, 11 juli 2000 aangaande het binnentreden? </vraag>
      <vraag nummer="4">Ziet u hierin mogelijke gevaren van willekeurig en lichtvaardig gebruikmaken van binnentredingsbevoegdheden c.q. lichtvaardiger belangenafweging dan onder de Gerechtsdeurwaarderswet mogelijk zou zijn? Zo neen, waarom niet? Zo ja, welke waarborgen gaat u inbouwen om dergelijke gevaren te voorkomen? </vraag>
      <vraag nummer="5">Ziet u in genoemde praktijken en lacunes in regelgeving aanleiding om lagere overheden te verbieden invorderingswerkzaamheden te laten uitvoeren door particuliere incassobureaus die niet vallen onder de Gerechtsdeurwaarderswet? Ziet u daarnaast aanleiding belastingdeurwaarders eveneens onder de werking van voornoemde circulaire te laten vallen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Werknemers van incassobureaus die door gemeenten ingeschakeld worden om activiteiten als belastingdeurwaarder te ontplooien dienen op grond van de wet te worden aangesteld als (onbezoldigd) gemeente-ambtenaar en door het college van burgemeester en wethouders te worden aangewezen als belastingdeurwaarder (artikel 231 Gemeentewet). Zij zijn aldus bevoegd tot het verrichten van deurwaarderswerkzaamheden waaronder ook het binnentreden op de voet van artikel 444 Rv. Bij de uitoefening van het deurwaardersambt staan zij onder het gezag van het college van burgemeester en wethouders. </antwoord>
      <antwoord nummer="3 en 4">Het ontbreken van tuchtrecht voor belastingdeurwaarders in het algemeen is bij de parlementaire behandeling van het wetsvoorstel tot wijziging van de Algemene wet op het binnentreden (25 929) reeds aan de orde geweest. Daarbij is door de Minister van Justitie aangegeven dat er met betrekking tot het binnentreden van belastingdeurwaarders voldoende waarborgen aanwezig zijn dat dit zorgvuldig gebeurt. Zo dient de gemeentelijk belastingdeurwaarder bij zijn handelen de algemene beginselen van behoorlijk bestuur in acht te nemen, is hij onderworpen aan het klachtrecht in de zin van de Algemene wet bestuursrecht en moet hij zich richten naar de aanwijzingen van het college van burgemeesters en wethouders. Voorts kunnen betrokkenen een executiegeschil aan de president van de rechtbank voorleggen, die in kort geding ondermeer de executie kan schorsen of het beslag kan opheffen. Daarnaast kunnen betrokkenen in verzet komen tegen de tenuitvoerlegging van het dwangbevel, welk verzet de executie schorst voorzover die door het verzet wordt bestreden. Uiteraard kan er altijd, als er onrechtmatig wordt binnen getreden, een actie uit onrechtmatige daad worden geëntameerd. Naast genoemde waarborgen biedt de vergezellingsplicht van de burgemeester of de hulpofficier van justitie nog eens extra zekerheid om onterecht binnentreden te voorkomen. Tenslotte wijs ik er op dat de rijksbelastingdeurwaarders ondermeer in de Leidraad invordering 1990, gelijk de gerechtsdeurwaarders en kandidaat-gerechtsdeurwaarders in de circulaire van 11 juli 2000, worden geïnstrueerd met betrekking tot de in acht te nemen zorgvuldigheid bij het zonder toestemming binnentreden van een woning. Deze leidraad is weliswaar niet rechtstreeks van toepassing op het optreden van gemeentelijke belastingdeurwaarders, doch is overgenomen in de modelleidraad van de VNG, welke door gemeenten van toepassing kan worden verklaard. Dit laatste is gebeurd door de gemeenten Rozenburg en Dirksland. In die gemeenten geldt dan ook het beleid dat niet wordt binnengetreden dan in overleg met de gemeenteontvanger. In de Meicirculaire gemeentefonds van 1999 zijn alle gemeentebesturen door het Ministerie van Binnenlandse Zaken en Koninkrijksrelaties nog eens gewezen op de in acht te nemen zorgvuldigheid bij het binnentreden. </antwoord>
      <antwoord nummer="5">Nee, verwijzend naar de antwoorden op de vorige vragen is geen sprake van onbevoegd optreden als gemeentelijk belastingdeurwaarder en is een zorgvuldige bevoegdheidsuitoefening voldoende gewaarborgd. Ik zie dan ook geen aanleiding tot het treffen van maatregelen als in de vraag bedoeld. </antwoord>
      <noten afkomstig="antwoord"/>
   </antwoorden>
</kvr>
