<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schreijer-Pierik (CDA) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over afval op stranden. (Ingezonden 12 april 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13739
</item>
         <item attribuut="Inhoud">Vragen naar aanleiding van de aanbieding van de jaarlijkse Coastwatch-onderzoek over het afvalprobleem op zee en op de stranden. Tot nu toe blijken de ministeries weinig met de aanbevelingen uit de Coastwatch-rapporten gedaan te hebben.</item>
         <item attribuut="Rubriek">Milieu (Afvalstoffen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Afvalstoffen Noordzee Schepen</item>
         <item attribuut="Vindplaats">Kamervragen met antwoord 2000-2001, nr. 1241, Tweede Kamer</item>
         <item attribuut="Vraagnr_bij_indiening">2000109410</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2001-05-29</item>
         <item attribuut="Datum_indiening">2001-04-12</item>
         <item attribuut="Document-id">KVR13739</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2587" allpagenumbers="2587 2588" vetnummer="2000109410" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13739" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1241" onderwerp="" indiendatum="2001-04-12">
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-05-29">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het krantenbericht getiteld; «vuilnisman op zee is hard nodig» <voetnoot nummer="1"/>, waarin melding wordt gemaakt van de aanbieding van het jaarlijkse Coastwatch-onderzoek – inclusief passende bureaulade – aan vertegenwoordigers van het ministerie van Verkeer en Waterstaat? </vraag>
      <vraag nummer="2">Is het waar dat amper vijf procent van de schepen hun afval bij havenontvangstinstallaties afgeeft, en dat ruim 40% van het afval op stranden afkomstig is van schepen? </vraag>
      <vraag nummer="3">Kunt u aangeven wat er sinds 1996 concreet gedaan is met de aanbevelingen in de jaarlijkse Coastwatch-onderzoeken? </vraag>
      <vraag nummer="4" voetnoot="2">Is het waar dat in Nederland thans alle betrokkenen, te weten reders, havens en afvalinzamelaars, voorstander zijn van een systeem van indirecte financiering van afvalverwijdering, waarbij het havengeld wordt verhoogd met een afvalbijdrage, en waarbij het afval aan de kade of langszij opgehaald wordt, zoals te doen gebruikelijk bij de vuilnisophaaldienst op het land? <voetnoot nummer="2"/>
      </vraag>
      <vraag nummer="5">Bent u voornemens een afvalsysteem, zoals in de vorige vraag omschreven, te gaan invoeren? </vraag>
      <vraag nummer="6">Kunt u concreet aangeven wat u gaat doen met de aanbevelingen uit het Coastwatch-rapport? Hoe gaat u het afvalprobleem op de stranden aanpakken? </vraag>
      <vraag nummer="7">Waarom is in de laatste halfjaarlijkse voortgangsrapportage milieuwethandhaving – in tegenstelling tot eerdere voortgangsrapportages – géén melding gemaakt van de voortgang rond het scheepsafval-vraagstuk? Kunt u alsnog de actuele stand van zaken weergeven? </vraag>
      <noten afkomstig="vraag">
         <noot nummer="3"/>
         <noot nummer="1" datum="2001-04-4" bron="Zie Rotterdams Dagblad">Zie Rotterdams Dagblad, 4 april 2001</noot>
         <noot nummer="2" datum="2001-04-3" bron="Zie ook Staatscourant">Zie ook Staatscourant, 3 april 2001</noot>
         <noot nummer="3">Zie Derde halfjaarlijkse voortgangsrapportage milieuwethandhaving (Kamerstuk 22 343, nr. 47), Vierde halfjaarlijkse voortgangsrapportage milieuwethandhaving (Kamerstuk 22 343, nr. 49) en Vijfde halfjaarlijkse voortgangsrapportage milieuwethandhaving (Kamerstuk 22 343, nr. 54)</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ongeveer 6% van de zeeschepen die Nederlandse haven aandoen, geeft afvalstoffen af. Dit percentage komt overeen met de afgiftes in de havens van de ons omringende landen. Dit lijkt laag, maar niet alle schepen die een haven aandoen hebben de noodzaak tot het afgeven van afvalstoffen. In het Noordzeegebied is veel kustverkeer waarbij de schepen in korte tijd veel havens aandoen. De behoefte tot afgifte is dus niet in elke haven aanwezig. Bovendien beschikken schepen over ruime opslagcapaciteit en zijn er technische voorzieningen aan boord om het afval te minimaliseren. Volgens het Coastwatch-onderzoek is afval op stranden voor minimaal 44% afkomstig van zeeschepen. Er kunnen enige vraagtekens worden gezet bij de betrouwbaarheid van dit getal. Doelstelling van het Coastwatch-onderzoek is bewustwording, het project heeft een sterk educatief karakter. Echt betrouwbare gegevens over de afkomst van het afval op het strand zijn nog niet beschikbaar. Om die reden gaat dit jaar een internationaal project van start dat tot doel heeft het vuil op de stranden van alle Noordzeestaten volgens een gestandaardiseerde meetmethodiek in kaart te brengen. </antwoord>
      <antwoord nummer="3">De aanbevelingen uit de Coastwatch-rapportages komen voor een groot deel overeen met de doelstellingen van het beleid van het Ministerie van Verkeer en Waterstaat. Juist het internationale karakter van de zeescheepvaart noopt tot het treffen van maatregelen in internationaal verband. Het Ministerie van Verkeer en Waterstaat is daarom vanaf het allereerste begin nauw betrokken geweest bij de ontwikkeling van de EU-richtlijn 2000/59/EG betreffende havenontvangstvoorzieningen voor scheepsafval en ladingresiduen. Deze richtlijn, die op 28 december 2000 in werking is getreden, kent een termijn van tenuitvoerlegging van 24 maanden. Kern van de richtlijn vormt de instelling van een afgifteplicht voor scheepsafval. Ook verplicht de richtlijn tot invoering van indirecte financiering om inzameling en verwerking van scheepsafvalstoffen te bekostigen. </antwoord>
      <antwoord nummer="4">Sinds de inwerkingtreding van de Wet voorkoming verontreiniging door schepen, begin jaren tachtig, kunnen alle schepen die Nederlandse zeehavens aandoen hun afval kwijt aan inzamelvaartuigen, tankauto’s of afvalcontainers. Tot nu toe is daarbij sprake van directe betaling, dat wil zeggen elk schip dat afgeeft, betaalt de kosten voor inzameling en verwerking van de eigen afvalstoffen. Onlangs is een onderzoek afgerond naar de manier waarop de indirecte financiering eruit zou moeten zien. Uit deze studie blijkt dat de betrokken partijen voorstander zijn van een systeem van 100% indirecte financiering: elk schip dat een Nederlandse haven aandoet, betaalt mee aan de kosten voor inzameling en verwerking van afvalstoffen. Er wordt nog gesproken over de manier waarop die bijdrage het best geïnd kan worden. </antwoord>
      <antwoord nummer="5">Ja. </antwoord>
      <antwoord nummer="6">Optimalisering van de afvalzorg in de haven krijgt vorm op basis van het Havenafvalplan. Alle Nederlandse zeehavens moeten op grond van de richtlijn havenontvangstvoorzieningen zo’n plan maken samen met onder andere de scheepvaart en de inzamelbedrijven. Doel is de beschikbaarheid van de inzamelvoorzieningen zo goed mogelijk te laten aansluiten bij de behoeften van de scheepvaart. De komst van de eerdergenoemde EU-richtlijn havenontvangstvoorzieningen betekent ook dat handhaving niet langer beperkt blijft tot de landsgrenzen, maar dat naleving mede zal plaatsvinden op basis van internationale informatie-uitwisseling over het afgiftegedrag van individuele schepen. Een uitstekend initiatief om zeevarenden bewust te maken van de milieu-problematiek vormt de cursus Mariene Milieukunde. De hoge kwaliteit en effectiviteit van deze cursus waren aanleiding de cursus te belonen met de Milieuprijs voor de Scheepvaart. Ook werkt mijn ministerie mee aan de ontwikkeling van «duurzame» scheepvaart. Gestreefd wordt naar een schone scheepvaartsector waarbij de afvalproductie minimaal is en geen afval in zee terecht komt. Enerzijds zal door handhaving van geldende regels en betere voorlichting een verdere mentaliteits- en gedragsverandering bereikt moeten worden. Anderzijds zal door (kleinschalige) initiatieven als het Vuilvisproject (door Texelse en Helderse vissers aan land gebracht vuil wordt kosteloos verwerkt) de erfenis uit het verleden opgeruimd worden. Het opruimen van afval langs de stranden is primair een taak van de gemeenten. </antwoord>
      <antwoord nummer="7">In vergelijking met de voorlaatste voortgangsrapportage milieuwethandhaving zijn er geen bijzondere nieuwe ontwikkelingen die een aparte vermelding in de laatste voortgangsrapportage vermeldenswaard leken. Ik verwijs voor wat betreft de indirecte financiering en afvalbeheersplannen naar de antwoorden 4, 5 en 6a. Beide instrumenten dienen als gevolg van de EU-richtlijn havenontvangstinstallaties uiterlijk 28 december 2002 geïmplementeerd te zijn. </antwoord>
      <noten afkomstig="antwoord"/>
   </antwoorden>
</kvr>
