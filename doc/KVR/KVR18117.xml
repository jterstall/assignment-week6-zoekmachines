<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma, Stuurman en Noorman-den Uyl (allen PvdA) aan de minister van Sociale Zaken en Werkgelegenheid over premiebetalingen, algemeen verbindendverklaringen en CAO's. (Ingezonden 13 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18117
</item>
         <item attribuut="Inhoud">Vragen naar aanleiding van artikelen in De Telegraaf van 6 en 7 juni 2003, dat bedrijven ten onrechte premies hebben betaald in periodes waarin geen algemeenverbindendverklaring van de betreffende bedrijfstak-CAO van toepassing was (avv-loze periodes).</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Sociale zekerheid (Sociale verzekeringspremies)</item>
         <item attribuut="Trefwoorden">CAO's Sociale verzekeringspremies</item>
         <item attribuut="Vindplaats">Kamervragen met antwoord 2002-2003, nr. 1579, Tweede Kamer</item>
         <item attribuut="Vraagnr_bij_indiening">2020313250</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Stuurman</persoon>
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2003-07-07</item>
         <item attribuut="Datum_indiening">2003-06-13</item>
         <item attribuut="Document-id">KVR18117</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3303" allpagenumbers="3303 3304" vetnummer="2020313250" code="0203tkkvr1579" lopendefooter="Tweede Kamer, vergaderjaar 2002–2003, Aanhangsel" filenaam="KVR18117" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1579" onderwerp="" indiendatum="2003-06-13">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Stuurman</vrager>
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-07-7">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de artikelen <voetnoot nummer="1"/>met betrekking tot premiebetalingen in CAO-periodes zonder algemeen verbindendverklaringen (avv)? </vraag>
      <vraag nummer="2">Klopt het dat bedrijven ten onrechte premies hebben betaald in periodes waarin geen avv van de betreffende bedrijfstak-CAO van toepassing was? </vraag>
      <vraag nummer="3">Is het zo dat in de meeste gevallen de looptijd van CAO-fondsen langer is dan die van de onderliggende CAO en dat veelal sprake is van een jaarpremie? </vraag>
      <vraag nummer="4">Klopt het dat in de resterende gevallen ondernemingen niet alleen premie betaalden, maar ook uitkeringen uit die fondsen ontvingen, bijvoorbeeld ten behoeve van scholing van werknemers? </vraag>
      <vraag nummer="5">Is het inderdaad het geval dat het Uitvoeringsinstituut Werkenemersverzekeringen (UWV) betrokken is bij de inning van de premies voor de CAO-fondsen? </vraag>
      <vraag nummer="6">Bent u van mening dat de lengte van de avv-loze periode mede wordt veroorzaakt door een toename van het aantal ondernemings-CAO’s? </vraag>
      <vraag nummer="7">Bent u van mening dat ondermings-CAO’s, die mogelijk leiden tot het niet van toepassing zijn van een algemeen verbindend verklaarde bedrijfstak-CAO, afgesloten moeten worden door vakbonden die onafhankelijk zijn van de werkgever en/of andere belanghebbende derden (verzekeringsmaatschappijen e.a.)? </vraag>
      <vraag nummer="8">Bent u bereid de toets op de onafhankelijkheid van vakbonden (betrokken bij ondernemings-CAO’s) vroegtijdig en actief uit te voeren opdat het ontstaan van onnodig lange avv-loze periodes zoveel mogelijk wordt voorkomen? </vraag>
      <noten afkomstig="vraag">
         <noot nummer="1" datum="2003-06-7" bron="De Telegraaf, 6 juni en">De Telegraaf, 6 juni en, 7 juni 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is mij niet bekend of bedrijven daadwerkelijk ten onrechte premies hebben betaald in perioden waarin geen AVV van de betreffende fonds-CAO van toepassing was. Als dit in de praktijk toch het geval mocht blijken te zijn, dan hebben (rechts)personen die aantoonbaar en onterecht teveel premie hebben betaald aan een premie-innende instantie, het recht deze terug te vorderen. Bij een eventueel conflict hierover staat de normale gang naar de rechter open. Geheel conform de Wet AVV vindt naleving van de toepassingspraktijk van AVV’de fonds-CAO’s in de privaatrechtelijke sfeer plaats. Er hebben mij geen signalen bereikt dat deze geldende (rechts)beginselen tot problemen leiden in de praktijk. Daarnaast wil ik er op wijzen dat er met ingang van 1 januari 2003 een aantal aangescherpte vormvereisten voor het AVV’en van fonds-CAO’s zijn gaan gelden. Deze nieuwe of aangescherpte vormvereisten hebben als doel de transparantie van de inkomsten en uitgaven van de fondsen te vergroten ten behoeve van in ieder geval de direct betrokkenen. Deze gewijzigde vormvereisten blijven niet zonder operationele gevolgen voor de fondsen en kennen derhalve een overgangsperiode voor wat betreft de implementatie en de effecten ervan. Ik heb er alle vertrouwen in dat de betrokken fondsbesturen en CAO-partijen er alles aan zullen doen om de gewenste transparantie te vergroten. </antwoord>
      <antwoord nummer="3">Conform de wet AVV en het Toetsingskader AVV kunnen CAO’s of CAO-bepalingen waarbij sprake is van fondsvorming voor een langere dan de reguliere periode van maximaal twee jaar algemeen verbindend worden verklaard, namelijk tot maximaal vijf jaar. Van deze mogelijkheid wordt in de praktijk veelvuldig gebruik gemaakt. Dit met name vanwege de aard en het karakter van dergelijke CAO’s of CAO-bepalingen, waarbij het vaak gaat om het waarborgen van rechten en plichten op langere termijn. De heffing van bijdragen aan het fonds, afhankelijk van het type fonds door werkgevers en/of werknemers, vindt in de regel plaats op basis van een jaarpremie. Hierbij dient opgemerkt te worden dat er in de praktische uitwerking van de premieheffing vaak wordt gewerkt met periodieke voorschotbetalingen en een eindafrekening achteraf. </antwoord>
      <antwoord nummer="4">Het is mij niet bekend of (werknemers werkzaam bij) niet aan de CAO gebonden ongeorganiseerde werkgevers die wel premie betalen in de praktijk ook wel uitkeringen (hadden kunnen) ontvangen of andersoortige rechten (hadden kunnen) genieten gedurende de periode dat AVV niet van toepassing was. Dit is evenwel niet uit te sluiten. </antwoord>
      <antwoord nummer="5">In de praktijk kunnen de besturen van de stichtingen die CAO-fondsen beheren en besturen ervoor kiezen de uitvoering van de premieheffing, met behoud van hun eigen bestuurlijke verantwoordelijkheid, uit te besteden aan een administrateur die daartoe (beter) geëquipeerd is. Het UWV heeft toestemming om, naast de wettelijke uitvoeringstaken in opdracht van mijn ministerie, nog andere taken uit te voeren voor een vijftiental opdrachtgevers in het private domein. Het gaat hierbij om o.a. premie-inning en het verstrekken van aanvullende bovenwettelijke uitkeringen ten behoeve van bepaalde sectoren, branches en CAO-partijen. In «Kompas 2005», waarin het UWV zijn oprichtingsstrategie heeft opgenomen, heeft het UWV aangegeven zich te willen richten op zijn kerntaken. Daar valt het innen van premies voor private partijen niet onder. Het UWV voert momenteel gesprekken met de betrokken opdrachtgevers over de wijze waarop de afbouw van deze taken en de overdracht van de uitvoering, in principe per 1 januari 2005, plaats moet vinden. </antwoord>
      <antwoord nummer="6">Uit de mij beschikbare gegevens is bekend dat er geen relatie bestaat tussen de lengte van de AVV-loze periode en de toename van het aantal ondernemings-CAO’s. Een AVV-loze periode kan ontstaan om uiteenlopende redenen. Het afhandelen van een verzoek tot AVV wordt door de Arbeidsinspectie van het Ministerie van Sociale Zaken en Werkgelegenheid uitgevoerd volgens in het Toetsingskader AVV neergelegde beleidsregels. Bij de afhandeling van AVV-verzoeken streeft de Arbeidsinspectie naar een (netto) termijn van afhandeling van 8 weken. Uit de meest recente evaluatie van de AVV-procedure is gebleken dat deze termijn in 85% van de 145 afgehandelde AVV-verzoeken in 2002 haalbaar is gebleken. Een identiek beeld geldt voor de 54 afgehandelde AVV-verzoeken voor separate fonds-CAO’s. </antwoord>
      <antwoord nummer="7 en 8">In het Toetsingskader AVV is geregeld dat op grond van een eigen rechtsgeldige CAO bedenkingen tegen AVV kunnen worden ingediend en op grond daarvan dispensatie van AVV kan worden verleend voor de betreffende werkingssfeer van de eigen rechtsgeldige CAO. Op basis van artikel 2 van de Wet CAO moeten verenigingen van werkgevers of van werknemers krachtens hun statuten bevoegd zijn tot het afsluiten van een CAO. De verenigingen moeten één of meer leden hebben in de werkingssfeer van de overeenkomst. Ook moeten de verenigingen van werkgevers en werknemers onafhankelijk van elkaar zijn, dat wil zeggen dat ze vrij moeten zijn van inmenging van de één in de zaken van de ander bij de oprichting, de uitoefening van werkzaamheden en het beheer van hun organisaties (conform conventie 98 van de Internationale Arbeidsorganisatie). Op dit laatste criterium wordt in de praktijk niet actief getoetst, tenzij daar een directe en duidelijke aanleiding voor bestaat. </antwoord>
      <noten afkomstig="antwoord"/>
   </antwoorden>
</kvr>
