<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de ministers van Volksgezondheid, Welzijn en Sport en van Justitie over in vitro fertilisatie bij lesbische echtparen. (Ingezonden 26 maart 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17614
</item>
         <item attribuut="Inhoud">Vragen over problemen bij het verkrijgen van ouderlijk gezag en adoptie bij een lesbisch paar dat een kind krijgt.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Geneeskunde) Welzijn (Minderheden)</item>
         <item attribuut="Trefwoorden">Adoptie Homoseksuelen Kunstmatige inseminatie</item>
         <item attribuut="Vindplaats">Kamervragen met antwoord 2002-2003, nr. 1142, Tweede Kamer</item>
         <item attribuut="Vraagnr_bij_indiening">2020309410</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2003-04-15</item>
         <item attribuut="Datum_indiening">2003-03-26</item>
         <item attribuut="Document-id">KVR17614</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2381" allpagenumbers="2381 2382" vetnummer="2020309410" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17614" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1142" onderwerp="" indiendatum="2003-03-26">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2003-04-15">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat een lesbisch echtpaar dat een kind krijgt, waarbij de éne vrouw het kind draagt, terwijl de andere vrouw de (bevruchte) eicel levert, bij de geboorte niet beiden het ouderlijk gezag over dit kind kunnen krijgen? Zo ja, waarom? </vraag>
      <vraag nummer="2">Is het waar dat de moeder die dit kind heeft gedragen, daarvan afstand moet doen wanneer de andere moeder het kind zou willen adopteren? Is het voorts waar dat het dit lesbische echtpaar niet vrij staat te kiezen van welke partner het kind de achternaam zal dragen? Zo ja, waarom? </vraag>
      <vraag nummer="3">Welke wetgeving zou veranderd moeten worden om deze beide ouders bij geboorte de mogelijkheid te geven om het ouderlijk gezag op zich te nemen? Welke wetgeving zou moeten worden veranderd om in de in vraag 2 bedoelde situaties verandering te brengen? Welke voor- en nadelen zijn volgens u aan dergelijke wetswijzigingen verbonden? </vraag>
      <vraag nummer="4">Doen zich nog steeds problemen voor met Nederlandse IVF-klinieken die weigeren mee te werken aan een IVF-behandeling van lesbische vrouwen? Zo ja, welke? Is het waar dat Nederlandse IVF-klinieken niet meewerken aan een IVF-behandeling zoals beschreven in vraag 1? Zo ja, waarom? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Nee, dat is niet waar. De situatie is als volgt. De vrouw uit wie het kind wordt geboren, is altijd – dus ook in de in de vraag aangegeven situatie – juridisch, en wel volgens artikel 1:198 BW, de moeder van het kind. Haar vrouwelijke partner kan niet als moeder van het kind worden aangemerkt omdat zij, behoudens latere adoptie, niet moeder in de zin van genoemde wetsbepaling is. Aan het verkrijgen van gezamenlijk gezag staat dit evenwel niet in de weg. Indien namelijk staande het huwelijk (of het geregistreerd partnerschap) van een lesbisch paar een kind wordt geboren, oefenen de moeder en haar echtgenote (of geregistreerde partner) die niet de ouder is, van rechtswege gezamenlijk het gezag uit. Dat is alleen anders indien het kind tevens tot een andere ouder in familierechtelijke betrekking staat (het kind is bij voorbeeld voor de geboorte door de verwekker erkend; in dat geval oefent de moeder het gezag over het kind alleen uit, zie artikel 1:253b lid 1 BW). Aldus artikel 1:253sa BW, hetwelk geldt sedert 1 januari 2002, en nu juist met het oog op de situatie van geboorte van een kind binnen een huwelijk of geregistreerd partnerschap van twee vrouwen een voorziening met betrekking tot gezamenlijk gezag van rechtswege beoogt te geven. Overigens komt de situatie van het bewerkstelligen van zwangerschap als in de vraag aangegeven, in Nederland niet voor. Zie daarvoor het slot van het antwoord op vraag 4. </antwoord>
      <antwoord nummer="2">Wanneer de vrouw die in deze vraag dus minder juist met de andere «moeder» wordt aangeduid – dus de echtgenote of de geregistreerde partner van de ouder – het kind zou willen adopteren, behoeft de moeder daarvan niet eerst afstand te doen. Artikel 1: 227 lid 3 bepaalt weliswaar dat het verzoek tot adoptie alleen kan worden toegewezen «indien op het tijdstip van het verzoek vaststaat en voor de toekomst redelijkerwijs te voorzien is dat het kind niets meer van zijn ouder of ouders in de hoedanigheid van ouder te verwachten heeft», maar deze voorwaarde is uiteraard niet van belang als, zoals hier het geval, de band met een ouder nu juist in stand zal blijven. De adoptiewetgeving, om te beginnen artikel 1: 227 lid 1 BW (adoptie geschiedt (ook) op verzoek van een persoon alleen) houdt met deze situatie zelfs expliciet rekening. Zie vooral ook artikel 1: 227 lid 2 BW, hetwelk voor situaties als hier aan de orde de voorwaarde bevat dat de partner die het adoptieverzoek doet ten minste drie aaneengesloten jaren onmiddellijk voorafgaande aan de indiening van het verzoek met de ouder heeft samengeleefd (en aldus een pendant van gelijke aard bevat voor de situatie van het adoptieverzoek door twee personen tezamen). In situaties als hier geldt echter niet de voorwaarde dat de adoptant en de ouder het kind gedurende ten minste een jaar hebben verzorgd en opgevoed (zie artikel 1:228 lid 1 onder f, slotzinsnede). In artikel 1: 253sa lid 3 BW, hetwelk over naamskeuze gaat, is destijds niet met zoveel woorden ook rekening gehouden met de situatie dat het kind staande huwelijk van een ouder en een niet-ouder wordt geboren. Reeds gelet op het eerste lid van die bepaling is het evenwel onmiskenbaar de bedoeling van de wetgever geweest om behalve voor gevallen van geboorte binnen een geregistreerd partnerschap, ook die van geboorte binnen een huwelijk onder het toepassingsbereik van dit derde lid te brengen. Omdat de bepaling in haar huidige redactie tot een verschillende praktijk blijkt te leiden (naamskeuze wordt wel en niet door ambtenaren van de burgerlijke stand toegestaan), zal zij worden verduidelijkt. Een wetsvoorstel dat bij het Ministerie van Justitie wordt voorbereid en waarin (ook) dit punt is meegenomen, zal binnenkort gereed zijn voor toezending aan de ministerraad. </antwoord>
      <antwoord nummer="3">De conclusie kan dus zijn dat de wet voor wat betreft de in de beide vragen aangeduide punten en behoudens voor wat betreft de naamskeuze door met elkaar gehuwde vrouwen, geen wijziging behoeft. </antwoord>
      <antwoord nummer="4" voetnoot="1 2 3">Ik heb geen signalen ontvangen, dat lesbische paren worden uitgesloten van een IVF-behandeling. Voor de duidelijkheid wijs ik erop dat een lesbisch paar een vruchtbaarheidsbehandeling begint met KID; het paar is dan al vaak in een kliniek waar een donorbank aanwezig is. Als er een medische reden tot IVF (met donorzaad) bestaat, bijvoorbeeld in het geval van afgesloten eileiders, kan worden besloten tot een IVF-behandeling. Dat kan in dezelfde kliniek plaatsvinden waar het paar al de KID-behandeling onderging. Wanneer in deze kliniek geen IVF-behandeling mogelijk is, vindt doorverwijzing naar een van de IVF-klinieken plaats. Zoals u bekend, heeft in juni 2000 de toenmalige minister Borst u een afschrift van de brief aan de Commissie gelijke behandeling gezonden, waarin het kabinetsstandpunt <voetnoot nummer="1"/>op het rapport van deze commissie inzake het toelatingsbeleid bij IVF-klinieken <voetnoot nummer="2"/>is neergelegd. Hierin is aangegeven dat bij de toepassing van IVF (en ook van andere kunstmatige fertiliteitstechnieken) lesbische vrouwen niet achtergesteld mogen worden ten opzichte van heterosexuele paren. Vervolgens zijn de IVF-klinieken van dit standpunt op de hoogte gesteld. Daarbij werd gesteld dat een beleid dat erop is gericht lesbische vrouwen bij voorbaat uit te sluiten van een IVF-behandeling, niet aanvaardbaar wordt geacht. De klinieken zijn toen in de gelegenheid gesteld het beleid – waar nodig – aan te passen en de minister daarover te informeren. De IVF-klinieken hebben het beleid – waar nodig – aangepast. Dit laat onverlet de keuzevrijheid van de individuele hulpverlener om op grond van religieuze overtuiging een behandeling te weigeren. De hulpverlener dient dan wel de motieven voor de weigering aan de patiënt mede te delen en, zo mogelijk, behulpzaam te zijn bij het vinden van andere mogelijkheden van hulpverlening (bijvoorbeeld doorverwijzing). Overigens staat voor eventuele belanghebbenden de weg naar de rechter open. Artikel 7 lid 1 sub c AWGB bepaalt namelijk, dat onderscheid verboden is – onder meer – bij het aanbieden van goederen of diensten en bij het sluiten, uitvoeren of beëindigen van overeenkomsten terzake, indien dit geschiedt door instellingen die werkzaam zijn op het gebied van de gezondheidszorg <voetnoot nummer="3"/>. In een situatie zoals beschreven in vraag 1 mogen Nederlandse klinieken niet meewerken. Immers, uit het Planningsbesluit in-vitrofertilisatie van 1 april 1998 (Stcrt. nr. 95) vloeit voort dat het toepassen van een IVF-behandeling uitsluitend plaatsvindt op basis van een medische indicatie, bijvoorbeeld afgesloten eileiders. Bij twee «gezonde» vrouwen is het op basis van het planningsbesluit uitgesloten dat een bevruchte eicel door de ene vrouw wordt geleverd en vervolgens bij de partner wordt geïmplanteerd. Er zou dan hier sprake zijn van een IVF-behandeling, eiceldonatie en draagmoederschap, zonder een medische indicatie. </antwoord>
      <noten afkomstig="antwoord">
         <noot nummer="1">Brief van 28 juni 2000 aan de Voorzitter van de Commissie gelijke behandeling, kenmerk CSZ/ZT/2076894 (Niet-dossierstuk 1999–2000, vws0001078, TK)</noot>
         <noot nummer="2">Oordeel 2000-04</noot>
         <noot nummer="3">Zie ook de brief van 25 september 2001, Kamerstuk, 23 207, nr. 26</noot>
      </noten>
   </antwoorden>
</kvr>
