<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over «Rail 21». (Ingezonden 27 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6458
</item>
         <item attribuut="Inhoud">Rail 21: een plan voor beter openbaar vervoer per trein.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1997-1998, nr. 671, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1998-02-06</item>
         <item attribuut="Datum_indiening">1997-01-27</item>
         <item attribuut="Document-id">KVR6458</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1367" allpagenumbers="1367 1368" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6458" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="671" onderwerp="" indiendatum="1997-01-27">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1998-02-6">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebben de Nederlandse Spoorwegen het plan voor het treinverkeer («Rail 21»), «een stille dood laten sterven»? <voetnoot nummer="1"/>
      </vraag>
      <vraag nummer="2">Klopt de bewering dat het Ministerie van Verkeer en Waterstaat de verzelfstandigde NS, ondanks het feit dat het thans voor miljarden verbouwde spoorwegnet in principe wel de fysieke kwaliteit voor het drietreinensysteem biedt, niet houdt (resp. niet zal gaan houden) aan de gedane beloften, ook al omdat het verzelfstandigingscontract tussen Rijk en NS hier niet in voorziet? </vraag>
      <vraag nummer="3">Wat is de oorzaak van het niet doorgaan van de gemaakte afspraken met betrekking tot Rail 21 door de NS? Welke gevolgen heeft niet invoeren van de nieuwe dienstregeling, het zgn. drietreinensysteem, voor het realiseren van de oorspronkelijke doelstellingen van Rail 21 nl. een verdubbeling van het aantal reizigers per spoor? Klopt de bewering dat de betrokken gemeenten nooit is verteld dat het plan niet (meer) doorgaat? </vraag>
      <vraag nummer="4">Kan uit deze gang van zaken de conclusie getrokken worden dat er de afgelopen jaren wel fors gebouwd is aan het spoorwegnet, met voor de consument vaak grote overlast, maar dat nu blijkt dat dit zonder een gemeenschappelijk gedragen visie en met een helder doel voor ogen is gebeurd? </vraag>
      <vraag nummer="5">Wat zijn de effecten van het loslaten van Rail 21 op de forse Rijksinvesteringen in infrastructuur? Zijn deze dan nog in alle gevallen verantwoord en maximaal doeltreffend te noemen? </vraag>
      <vraag nummer="6">Welke maatregelen gaat u nemen om de oorspronkelijke doelstellingen van Rail 21 tijdig en compleet te realiseren? Welke extra middelen zal dit vergen? En wanneer krijgt de consument eindelijk de hem in het vooruitzicht gestelde betere aansluitingen en snellere en frequenter lopende treinen? </vraag>
      <noten afkomstig="vraag">
         <noot nummer="1" datum="1997-01-23" bron="Blad Binnenlands Bestuur">Blad Binnenlands Bestuur, 23 januari 1997</noot>
      </noten>
   </vragen>
   <antwoorden aantal="6">
      <antwoord nummer="1">De Nederlandse Spoorwegen hebben Rail 21 als plan ontwikkeld en daarbij het voornemen tot een drie-treinen-systeem aangekondigd. De oorspronkelijke treinsoorten hadden de namen Intercity-treinen, Interregio-treinen en Agglo-regio-treinen. Het feit dat die benamingen niet meer steeds terug komen doet niets af aan het feit dat NS Reizigers die markten bedient. Er is het Intercity-vervoer tussen de belangrijkste steden van Nederland, het regionaal vervoer in de randstad en in de periferie en er wordt sneltreinvervoer geboden voor het marktsegment dat tussen het Intercity-vervoer en het regionaal vervoer inzit. In aanvulling boort NS – al dan niet via participaties – ook nieuwe markten aan zoals het internationale (Thalys-/ICE-)vervoer en regionale deelmarkten die wellicht met light rail-technieken zijn te bedienen. Je kunt in die zin niet meer spreken van een drie-treinen-systeem. Met het bedienen van genoemde markten geeft NS invulling aan de oorspronkelijke ideeën onder erkenning dat marktoverwegingen ertoe hebben geleid dat in termen van frequenties er op individuele lijnstukken afwijkingen kunnen en zullen ontstaan ten opzichte van de oorspronkelijk aangegeven frequenties. Daarnaast heeft NS er aanvullingen op ontwikkeld. Dit acht ik een goede zaak. </antwoord>
      <antwoord nummer="2">Gegeven het feit dat de oorspronkelijke drie markten worden bediend, is het verstandig dat NS – al dan niet via participaties – nieuwe markten aanboort. Het is niet in het belang van NS noch van de consument dat er een zo rigide drie-treinen-systeem ontstaat, dat NS slechts genoemde markten bedient en afziet van pogingen aantrekkelijke nieuwe markten aan te boren. </antwoord>
      <antwoord nummer="3">In Rail 21 is uitgegaan van 17,7 miljard reizigerskilometers in 2010. In het Tweede Tactisch Pakket (TTP) kom ik nog steeds op een dergelijk aantal uit onder de voorwaarden van realisering van dit pakket, de realisering van een flankerend beleid richting automobilisten en de toepassing van gematigde tarieven in het openbaar vervoer (Tweede Kamer, vergaderjaar 1995–1996, 24 407, nrs. 1–2, blz. 21). Voor de bediening van elk station is met name bepalend het vervoerpotentieel dat het betrokken station te zien geeft. Wat ook de precieze benaming van de verschillende treinsoorten is, grosso modo zullen de betrokken stations met vergelijkbare soorten treinen worden bediend als waarvan in het Rail 21-plan sprake was. Immers de vervoerders zullen zich bij hun productaanbieding in het bijzonder door het vervoerpotentieel van de betrokken stations blijven laten leiden. </antwoord>
      <antwoord nummer="4">Die conclusie is onjuist. Ik heb in het TTP mijn beleid met betrekking tot de spoorweginfrastructuur uiteengezet. In het Structuurschema Verkeer en Vervoer II is het lange termijnbeleid met betrekking tot de spoorweginfrastructuur uiteen gezet. Het eerste uitvoeringsprogramma voor de periode 1992–1996/1998 is nagenoeg afgerond. Dit programma heette Prorail. Het accent bij dit programma lag op het opheffen van capaciteitsknelpunten in het spoorwegnet. De opheffing van deze knelpunten was hard nodig, want op verschillende punten stonden de treinen achter elkaar in de file. Verder is door een project zoals de spoorwegverdubbeling tussen Leiden en Den Haag een flinke uitbreiding van de treindienst mogelijk geworden. Vervolgens is gestart met een tweede pakket maatregelen: het TTP. Het accent bij dit pakket ligt op het bieden van mogelijkheden voor meer verschillende treinproducten. Het pakket geeft ook een aanzet voor de bouw van light railvoorzieningen. Het pakket houdt vooral verband met de afspraken in het kader van de pkb Schiphol en met de VINEX-afspraken. Dit pakket loopt van 1997 tot ongeveer 2005. De gerealiseerde en voorgenomen investeringen staan zeer uitdrukkelijk toe dat naast de drie markten ook andere markten worden bediend. </antwoord>
      <antwoord nummer="5">In aanvulling op het antwoord op vraag 4 attendeer ik erop dat het TTP het resultaat is van een keuze uit mogelijke beleidsaccenten (beleidscocktails), waarin op nut en noodzaak van de afzonderlijke projecten is ingegaan. De investeringen zijn doeltreffend, wat niet wegneemt dat bij ieder project elke keer opnieuw op het moment waarop een beschikking wordt afgegeven wordt bezien of we het project daadwerkelijk willen uitvoeren. </antwoord>
      <antwoord nummer="6">Ik ga door volgens de lijn zoals die uiteen gezet is in het TTP. Na de realisering van het TTP, dus na 2005, zal er ongetwijfeld een derde pakket komen. Het accent bij dit pakket zal waarschijnlijk vooral liggen op het verder uitvoeren van light railplannen en het verbeteren van de kwaliteit van het spoorwegnet. Hierbij kan met name gedacht worden aan verbetering van de veiligheid en de energievoorziening van het spoorwegnet. Zoals ik al bij de diverse gelegenheden heb gemeld zijn met betrekking tot deze onderwerpen reeds verkennende studies gestart. Het is prematuur om aan een dergelijk derde pakket nu al een kostenplaatje te hangen. Zodra spoorweginfrastructuur is opgeleverd, zijn successievelijk verbeteringen van de treindienst mogelijk door betere aansluitingen, snellere of meer treinen. Voorbeelden hiervan zijn de groei van het aantal treinen op de lijn Amsterdam– Leiden–Den Haag–Rotterdam in 1997 en de geplande uitbreiding van de dienstregeling van NS Reizigers in 1998. </antwoord>
      <noten afkomstig="antwoord"/>
   </antwoorden>
</kvr>
