<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het persoonsgebonden budget. (Ingezonden 23 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6905
</item>
         <item attribuut="Inhoud">Vragen betreffen met name de uitvoering van het persoonsgebonden budget door de Sociale Verzekeringsbank.</item>
         <item attribuut="Rubriek">Gezondheidszorg (Zorgverzekeringen) Welzijn (Vreemdelingen en asielzoekers)</item>
         <item attribuut="Trefwoorden">Eigen bijdrage Gezondheidszorg Thuiszorg Ziekenfondsverzekering</item>
         <item attribuut="Vindplaats">Kamervragen met antwoord 1997-1998, nr. 1062, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-04-08</item>
         <item attribuut="Datum_indiening">1998-03-23</item>
         <item attribuut="Document-id">KVR6905</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2177" allpagenumbers="2177 2178" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6905" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1062" onderwerp="" indiendatum="1998-03-23">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-04-8">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u door de Stichting R’go uit Rotterdam op de hoogte gesteld over ernstige problemen in de uitvoering van het persoonsgebonden budget? <voetnoot nummer="1"/>
      </vraag>
      <vraag nummer="2" voetnoot="2">Kent u de uitzending van TROS RADAR over ditzelfde onderwerp en is het u bekend, dat de redactie tijdens en na de uitzending, is overspoeld met klachten over de PGB? <voetnoot nummer="2"/>
      </vraag>
      <vraag nummer="3">Is het waar dat de uitvoering door de SVB niet goed verloopt, dat dossiers zoek zijn, brieven onbeantwoord blijven en telefoontjes niet aangenomen worden? </vraag>
      <vraag nummer="4">Kunt u inzicht geven in de ernst van de problemen en de oorzaken hiervan? </vraag>
      <vraag nummer="5">Acht u het aanvaardbaar dat salarissen maandenlang niet uitbetaald kunnen worden en dat mensen hierdoor soms zelfs hun hulp moeten opzeggen? </vraag>
      <vraag nummer="6">Bent u bereid snel in te grijpen? Op welke termijn denkt u dat de problemen opgelost zijn? </vraag>
      <noten afkomstig="vraag">
         <noot nummer="1" datum="1998-03-14" bron="Rotterdams dagblad">Rotterdams dagblad, 14 maart 1998</noot>
         <noot nummer="2" datum="1998-03-16" bron="Tros Radar">Tros Radar, 16 maart 1998</noot>
      </noten>
   </vragen>
   <antwoorden aantal="5">
      <antwoord nummer="1">De Stichting R’go heeft bij brief van 11 maart 1998 mijn aandacht gevraagd voor uitvoeringsproblemen rond het PGB. </antwoord>
      <antwoord nummer="2">Mij is bekend dat het programma RADAR in de uitzending van 16 maart aandacht aan het PGB heeft besteed. Teneinde de bellers behulpzaam te kunnen zijn, heeft de SVB aanstonds met de redactie van het programma contact gezocht. RADAR heeft 18 klachten aan de SVB doorgefaxt. Helaas heeft de redactie niet in alle gevallen het adres of het telefoonnummer van de bellers genoteerd. </antwoord>
      <antwoord nummer="3 en 4">Bij brief van 4 maart 1998 (Tweede Kamer, vergaderjaar 1997–1998, 25 657, nr. 3) heb ik de Kamer over de stand van zaken rond de administratieve uitvoering van het PGB door de SVB geïnformeerd. De overgang van de uitvoering naar de SVB heeft een aantal problemen met zich meegebracht. Voor een juiste beoordeling daarvan moet het volgende in aanmerking worden genomen. Zoals in mijn brief aan de Kamer is uiteengezet, moet door de zorgkantoren jaarlijks met de budgethouders een nieuwe overeenkomst worden gesloten. Goed financieel beheer maakt die werkwijze onvermijdelijk. Op 1 januari jl. kon de SVB slechts over een deel van die overeenkomsten daadwerkelijk beschikken. Pas in de loop van december en na herhaald overleg kon de SVB beschikken over de dossiers van de budgethouders uit de administratie van de vorige uitvoerders. Die dossiers kunnen pas worden overgedragen nadat daarmee door de budgethouders zelf schriftelijk is ingestemd. In ongeveer duizend gevallen is zo’n verklaring van de budgethouder pas na rappel verkregen. Van ongeveer 500 budgethouders is nog geen reactie ontvangen. Niettemin wordt soms door klagende budgethouders verwacht dat de dienstverlening wordt voortgezet. Per 26 maart 1998 was door de SVB de navolgende stand van zaken gerealiseerd: Vastgelegde budgetovereenkomsten 9.542 Actieve budgethouders 7.634 Geregistreerde zorgcontacten 11.120 Declaraties over januari en februari 7.928, Met dien verstande dat binnen één week nogmaals duizend declaraties over januari en februari zullen zijn afgedaan. Door een fout in de programmering zijn medio februari 400 declaraties bij de SVB geregistreerd als betaald, terwijl de feitelijke uitbetaling niet had plaatsgevonden. Deze fout is binnen één week via een spoedprocedure hersteld. Door de cumulatie van werkzaamheden is de telefonische bereikbaarheid van de SVB eind februari/begin maart niet optimaal geweest. Teneinde de bereikbaarheid te waarborgen is door de SVB per 9 maart een extern call center ingeschakeld. </antwoord>
      <antwoord nummer="5">Circa 90% van de betalingen is thans correct in de administratie opgenomen. In die gevallen waarin de budgethouder heeft gekozen voor automatische betaling van zijn hulpverleners heeft de SVB van meet af aan voor tijdige overboeking gezorgd. Doordat in de andere gevallen de betaling aan hulpverleners afhankelijk is van declaraties die de budgethouder inzendt, zal er altijd sprake zijn van een langere betalingstermijn dan bij loonbetaling gebruikelijk is. Momenteel kunnen circa 800 declaraties niet meteen worden verwerkt omdat de overeenkomst tussen budgethouders en hulpverlener ontbreekt; zo’n overeenkomst wordt door de PGB-regeling uitdrukkelijk vereist. In het vervolg streeft de SVB ernaar om in die gevallen binnen één week met de budgethouder in contact te treden. </antwoord>
      <antwoord nummer="6">De complicaties die bij de overgang naar de SVB zijn opgetreden zijn tot betreurenswaardige, maar niet onbegrijpelijke en niet onoverkomelijke aanloopproblemen beperkt. De SVB heeft dergelijke problemen voortdurend en veelal anticiperend gesignaleerd en in overleg met de Ziekenfondsraad en mijn departement oplossingen voorgesteld. Over het geheel genomen mag worden verwacht dat binnen enkele weken een stabiele situatie zal zijn bereikt. </antwoord>
      <noten afkomstig="antwoord"/>
   </antwoorden>
</kvr>
