<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de staatssecretaris van Volkshuisvesting, Ruimtelijke Ordening en Milieubeheer over het proefschrift van de heer E. Dijkgraaf inzake afval. (Ingezonden 8 november 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21771
</item>
         <item attribuut="Inhoud">Vragen naar aanleiding van het proefschrift "Regulating the Dutch Waste Market", waaruit geconcludeerd wordt dat verandering van overheidsregulering kan leiden tot een aanzienlijke kostenbesparing (gebruik systeem Diftar door genmeenten, inzameling door publieke NV's of private BV's, storten i.p.v. verbranden).</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking Huisvuil</item>
         <item attribuut="Vindplaats">Kamervragen met antwoord 2004-2005, nr. 524, Tweede Kamer</item>
         <item attribuut="Vraagnr_bij_indiening">2040502970</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2004-12-06</item>
         <item attribuut="Datum_indiening">2004-11-08</item>
         <item attribuut="Document-id">KVR21771</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1097" allpagenumbers="1097 1098 1099" vetnummer="2040502970" code="0405tkkvr524" lopendefooter="Tweede Kamer, vergaderjaar 2004–2005, Aanhangsel" filenaam="KVR21771" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="524" onderwerp="" indiendatum="2004-11-8">
         <vrager partij="SGP" oorsprong="parlement">Van der Staaij</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-12-6">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het recente proefschrift «Regulating the Dutch Waste Market» van de heer E. Dijkgraaf? <voetnoot nummer="1"/>
      </vraag>
      <vraag nummer="2">Wat is uw visie op de conclusie uit het proefschrift dat verandering van overheidsregulering kan leiden tot een kostenbesparing van 470 miljoen euro per jaar? </vraag>
      <vraag nummer="3">Bent u bereid om, gelet op het feit dat momenteel slechts een relatief beperkt aantal gemeenten van Diftar gebruik maakt, het toepassen van Diftar door gemeenten te stimuleren aangezien dit zou leiden tot een drastische daling van de totale hoeveelheid afval en tevens tot verbetering van het gedrag van burgers voor wat betreft het scheiden van afval? Zo ja, bent u het eens met de conclusie dat het systeem gebaseerd op de zogenaamde dure zak en het systeem gebaseerd op afrekenen per kilo de beste resultaten opleveren? </vraag>
      <vraag nummer="4">Deelt u de conclusie dat de inzameling van afval door publieke NV’s of private BV’s zo’n 15% goedkoper is vergeleken met gemeenten die het zelf doen? Zo ja, welke maatregelen kunt u nemen om te stimuleren dat publieke NV’s en private BV’s een grotere rol gaan spelen in de Nederlandse inzamelmarkt? Wat zijn hierbij de voor- en nadelen van een verplichte aanbesteding van de inzameling? </vraag>
      <vraag nummer="5">Wat is uw visie op de conclusie dat het storten lagere maatschappelijke kosten met zich mee brengt dan het verbranden van afval? Volgt uit deze conclusie dat op korte of langere termijn storten de voorkeur moet krijgen boven verbranden? </vraag>
      <vraag nummer="6">Wat is uw visie op de conclusie dat het openen van nationale grenzen, ook voor het te storten afval, leidt tot lagere kosten voor de burger? Welke beleidsmatige consequenties verbindt u daaraan? </vraag>
      <noten afkomstig="vraag">
         <noot nummer="1">E. Dijkgraaf, Regulating the Dutch Waste Market, Studies in Economic Policy 14, Erasmus Universiteit Rotterdam</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De onderwerpen die volgens het proefschrift tot lagere maatschappelijke kosten leiden, zijn het invoeren van gedifferentieerde tarieven voor inzameling van huishoudelijk afval (diftar), het goedkoper inzamelen door publieke NV’s en private BV’s dan door gemeenten, de lagere kosten van storten ten opzichte van verbranden en het openen van landsgrenzen voor verwijdering. In het proefschrift wordt een groot aantal aannamen gedaan en wordt aangegeven dat bepaalde aspecten (bijvoorbeeld vormen van illegale dumping bij diftar) niet of onvoldoende zijn onderzocht. Omdat ik het niet geheel eens ben met alle aannamen en omdat ik geen zicht heb op de kosten consequenties van de niet of onvoldoende onderzochte aspecten, vermoed ik dat de genoemde besparing van 470 miljoen euro een sterke overschatting is. In de antwoorden op de vragen 3 t/m 6, waarin de genoemde kostenposten afzonderlijk worden behandeld, zal ik mijn bedenkingen toelichten. Verder ben ik van mening dat in het proefschrift te veel de economische voordelen van de aanbevelingen worden benadrukt en te weinig de mogelijke ecologische nadelen: meer illegale dumping, een mogelijke verschuiving van nuttige toepassing naar verwijdering en het nog meer opzadelen van toekomstige generaties in Nederland én andere landen met het afval dat we nu produceren, zijn aspecten die naar mijn mening in het proefschrift onvoldoende gewicht in de schaal leggen. Dit betekent echter niet dat ik het proefschrift volledig afwijs. Ik besef bijvoorbeeld wel degelijk dat diftar in bepaalde situaties tot minder afval en dus tot kostenbesparing kan leiden en daarom zorg ik ervoor dat gemeenten op de hoogte zijn van de ervaringen van andere gemeenten en in hun besluitvormingsproces over de invoering van diftar worden ondersteund (zie antwoord op vraag 3). Ook wordt in 2005 bezien of de landsgrenzen voor verbranden als vorm van verwijderen in 2006 kunnen worden geopend (zie antwoord op vraag 6). Dat betekent dus dat onderdelen van het proefschrift al nadrukkelijk onderdeel van het beleidsproces zijn. </antwoord>
      <antwoord nummer="3">De conclusies over het effect van diftar in het proefschrift zijn gebaseerd op een beperkt aantal gemeenten met verschillende systemen van diftar. Dat betekent dat het aantal praktijkgevallen per diftarsyteem beperkt is en de conclusies dus op een beperkt aantal ervaringen zijn gebaseerd. Dat beperkt aantal ervaringen wordt echter wel gebruikt om de kostenbesparing voor geheel Nederland te berekenen. Ik heb het idee dat daarbij onvoldoende rekening wordt gehouden met de verschillen tussen gemeenten en de problemen die diftar kan veroorzaken in gemeenten waar invoering minder makkelijk is. In het proefschrift wordt gesteld dat de kostenbesparingen door diftar met name het gevolg zijn van zo’n 36% minder afval dat voor inzameling wordt aangeboden. Waar dat afval blijft, wordt in het rapport niet beantwoord. Ik ontken niet dat diftar een prikkel tot preventie betekent, maar een afvalvermindering met meer dan eenderde vind ik veel en ongeloofwaardig. In het proefschrift wordt dat al enigszins onderkend door de bewering dat andere vormen van illegale dumping dan afvaltoerisme niet konden worden geanalyseerd, omdat hierover onvoldoende gegevens beschikbaar zijn. Het is mij echter bekend dat gemeenten die diftar hebben ingevoerd vaak te maken hebben met een toenemende hoeveelheid afval dat rond glasbakken en dergelijke wordt achtergelaten. Dat leidt er toe dat meer dan vóór de invoering van diftar de ruimte rond glasbakken en dergelijke moet worden gereinigd. Dit brengt extra kosten met zich, waardoor het kostenvoordeel van diftar voor een deel teniet wordt gedaan. Als het betreffende afval niet meer als huishoudelijk afval wordt aangeboden, betekent dat inderdaad een vermindering van de inzameling van huishoudelijk afval. Maar omdat het betreffende afval als reinigingsdienstenafval wordt afgevoerd, betekent het geen vermindering van de totale gemeentelijke inzamelkosten. Ook is mij bekend dat een deel van de afvalvermindering het gevolg is van bedrijfsafval dat na de invoering van diftar niet meer tegelijkertijd met het huishoudelijk afval wordt ingezameld. Algemeen wordt aangenomen dat het daarbij om zo’n 10% gaat. Dit levert dus wel een vermindering van de hoeveelheid huishoudelijk restafval op, maar die 10% wordt vervolgens wel als bedrijfsafval afgevoerd. Voor de totale sociale kosten levert het dan dus geen besparing op. Zoals ik in het antwoord op vraag 2 al heb aangegeven, wijs ik diftar echter absoluut niet af. Daarom komt diftar nadrukkelijk aan de orde binnen het Stimuleringsprogramma afvalscheiding en afvalpreventie van huishoudelijk afval (STAP), waarin onder meer informatie over succesvol gemeentelijk afvalbeleid wordt verspreid. Ook wordt via het programma gezorgd voor overleg en afstemming tussen gemeenten, met als doel dat gemeenten van elkaars ervaringen kunnen leren en specifieke problemen kunnen inbrengen. Verder is in 2003 het rapport «Eerste hulp bij de discussie over diftar» gepubliceerd. In dat document is informatie te vinden over de resultaten van verschillende diftar systemen, de voor- en nadelen ervan en de problemen die kunnen optreden bij de invoering. In 2005 worden door de nieuwe uitvoeringsorganisatie voor afvalbeheer (Uitvoering Afvalbeheer, ondergebracht bij SenterNovem) verschillende workshops georganiseerd over diftar, waarin gemeenten elkaar informeren. Bij deze kennisuitwisseling wordt onder meer aandacht besteed aan het besluitvormingsproces binnen de gemeentelijke organisatie en de praktische aspecten van de invoering. Ik zal de invoering van diftar echter niet verder vanuit de landelijke overheid stimuleren, omdat diftar niet voor iedere gemeente een goede keuze hoeft te zijn. Net als elk ander sturingsinstrument, heeft diftar namelijk voor- en nadelen, die verschillen per type gemeente en per type diftar-systeem. Het is de taak van de gemeente om zelf een keuze te maken of invoering van diftar mogelijk en zinvol is. Mijn rol daarbij is ervoor te zorgen dat gemeenten over de nodige informatie beschikken om een dergelijke keuze te kunnen maken. </antwoord>
      <antwoord nummer="4">Het Afval Overleg Orgaan, het samenwerkingsverband van de drie overheden, rapporteert jaarlijks over de afvalstofheffing in Nederland en de opbouw daarvan. Uit deze rapportages blijkt dat er nauwelijks verschil is in de heffing van gemeenten die zelf inzamelen en die gemeenten die het door een op afstand staande organisatie (publiek of privaat) laten doen. Dat lijkt dus in tegenspraak tot de conclusies in het proefschrift. Ook hier geldt overigens weer wat ik ook al in het vorige antwoord heb aangegeven, namelijk dat het de eigen verantwoordelijkheid is van de gemeenten om te beslissen op welke manier zij het huishoudelijk afval inzamelen. En daarbij komen niet alleen de kosten van inzameling aan de orde, maar ook het service- niveau dat een gemeente aan haar burgers wil aanbieden, de inrichting en duur van openstelling van een milieustation, de voorlichting over afvalpreventie en gescheiden inzameling, terugkoppeling over de resultaten van de inspanning van de burgers, enz. </antwoord>
      <antwoord nummer="5" voetnoot="2">In een eerder rapport van de Erasmus universiteit (Afvalmarkt in de branding, 1999) heeft de opsteller van het proefschrift aangegeven dat de Nederlandse overheid en het afvalbedrijfsleven er goed in slagen om de effectiviteitdoelstellingen van het afvalbeleid te halen. Een van de voorbeelden die ter onderbouwing van die stelling wordt genoemd, is het tot stand komen van de omschakeling van verwijdering door storten naar verwijdering door verbranden. Deze conclusie wordt in het nu gepubliceerde proefschrift niet teruggedraaid, met andere woorden, er wordt in het proefschrift niet gesteld dat storten uit milieuoogpunt beter is dan verbranden. Wat het proefschrift wel zegt, is dat de sociale kosten van verbranden hoger zijn dan die van storten en dat uit economische gronden storten te prefereren zou zijn boven verbranden. Ik zal dat niet ontkennen, maar ik wil wel de nodige bedenkingen bij deze uit pure economische gronden gedane uitspraak plaatsen. Ten eerste betekent méér storten méér eeuwigdurende nazorg. De kosten daarvan worden wel in het proefschrift meegenomen, maar de uitvoering, dat wil zeggen de komende generaties opzadelen met nog meer continue zorg voor het afval dat wij nu produceren, wordt niet in euro’s uitgedrukt. Ten tweede betekent het storten van al ons restafval dat er een forse toename van de emissies van methaan gaat plaatsvinden. Methaan is een broeikasgas dat zo’n 30 keer schadelijker is dan CO <voetnoot nummer="2"/>en dus direct consequenties heeft voor een van de meest ernstige milieuproblemen van deze tijd, namelijk het broeikaseffect. Naar mijn mening rekent het proefschrift te weinig kosten toe aan die emissies van methaan door stortplaatsen. Ten derde vrees ik dat het minder beperkingen opleggen aan storten een sterk nadelig effect kan hebben op de ruim 75% van ons afval dat nu nuttig wordt toegepast. Tenslotte wil ik nog opmerken dat het momenteel ondenkbaar is om storten boven verbranden te plaatsen gelet op diverse Europese ontwikkelingen. Zo is er de Europese Richtlijn storten die het storten van onbehandeld stedelijk afval verbiedt. </antwoord>
      <antwoord nummer="6">In het Landelijk afvalbeheerplan 2002–2012 (LAP) is opgenomen dat wordt overwogen om in 2006 de landsgrenzen voor verbranden als vorm van verwijderen te openen, mits er een gelijkwaardig speelveld is met de aangrenzende lidstaten. Momenteel loopt er een onderzoek dat de mogelijke consequenties van dat openen in kaart moet brengen. Het is immers niet de bedoeling dat het openen van landsgrenzen tot nadelige financiële consequenties voor de afvalverbrandingsinstallaties en daarmee de burgers kan leiden of dat de continuïteit van de afvalverwijdering gevaar gaat lopen. De discussie over open landsgrenzen voor verbranden als vorm van verwijderen zal dus in 2005 volop worden gevoerd. De grenzen openen voor storten, is wat mij betreft niet aan de orde. Het zal ongetwijfeld leiden tot lagere kosten in Nederland, want de stortkosten in diverse andere landen, met name in de Oost- en Zuid-Europese landen, zijn momenteel nog lager dan in Nederland. Maar met name wat storten betreft, is het niveau van milieubeheer in die landen nog niet wat in Nederland als verantwoord wordt beschouwd en daarom is uitvoer voor storten op dit moment voor mij nog onbespreekbaar. Bovendien vind ik nog steeds dat andere landen en toekomstige generaties in die landen niet moeten worden belast met een eeuwigdurende nazorg van afval dat in Nederland is geproduceerd. </antwoord>
      <noten afkomstig="antwoord"/>
   </antwoorden>
</kvr>
