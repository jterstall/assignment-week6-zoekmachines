<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Volksgezondheid, Welzijn en Sport over collectieve zorgcontracten. (Ingezonden 18 oktober 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24235
</item>
         <item attribuut="Inhoud">Een ziektekostenverzekeraars vraagt werkgevers om bij hun werknemers aan te dringen zich aan te sluiten bij het collectieve contract. Hierdoor komt de keuzevrijheid van de verzekerde onder druk te staan. Ook zegt de verzekeraar dat eventuele verliezen gecompenseert gaan worden door hogere premies te vragen aan individuele verzekerden, hoewel kruissubsidiëring niet is toegestaan.</item>
         <item attribuut="Rubriek">Arbeid (Werknemers) Gezondheidszorg (Zorgverzekeringen)</item>
         <item attribuut="Trefwoorden">Werknemers Ziektekostenverzekeringen</item>
         <item attribuut="Vindplaats">Kamervragen met antwoord 2005-2006, nr. 292, Tweede Kamer</item>
         <item attribuut="Vraagnr_bij_indiening">2050601640</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2005-10-28</item>
         <item attribuut="Datum_indiening">2005-10-18</item>
         <item attribuut="Document-id">KVR24235</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="627" allpagenumbers="627 628" vetnummer="2050601640" code="0506tkkvr292" lopendefooter="Tweede Kamer, vergaderjaar 2005–2006, Aanhangsel" filenaam="KVR24235" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="292" onderwerp="" indiendatum="2005-10-18">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-10-28">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Collectief zorgcontract in gevaar»? <voetnoot nummer="1"/>
      </vraag>
      <vraag nummer="2">Hoe beoordeelt u de brandbrief van Ohra aan werkgevers, waarin werkgevers worden aangespoord er bij hun werknemers indringend op aan te dringen zich aan te sluiten bij het collectieve contract? Deelt u de mening dat hiermee de keuzevrijheid van verzekerden, het fundament van het nieuwe zorgstelsel, onder druk komt te staan? </vraag>
      <vraag nummer="3">Hoe beoordeelt u de waarschuwing van Ohra dat zij eventuele verliezen zal compenseren door hogere premies te vragen aan individuele verzekerden? Is het bij Ohra niet bekend dat kruissubsidiëring niet is toegestaan? Zo neen, hoe komt dat? Zo ja, hoe gaat u ingrijpen? </vraag>
      <vraag nummer="4">Hoe valt de waarschuwing van Ohra te rijmen met de belofte van verzekeraars niet aan kruissubsidiëring te doen? </vraag>
      <vraag nummer="5">Bent u nu en in de toekomst geïnteresseerd in de omvang van de collectieve contracten? Hoe beoordeelt u in dat licht de opmerking van Ohra dat de aantallen verzekerden die collectief zijn verzekerd als concurrentiegevoelige informatie worden beschouwd? </vraag>
      <vraag nummer="6">Heeft u straks voldoende informatie om te kunnen vaststellen of kruissubsidiëring plaatsvindt? </vraag>
      <vraag nummer="7">Bent u bereid deze vragen te beantwoorden voor het Begrotingsoverleg Volksgezondheid, Welzijn en Sport op 31 oktober a.s.? </vraag>
      <noten afkomstig="vraag">
         <noot nummer="1" datum="2005-10-14" bron="de Volkskrant">de Volkskrant, 14 oktober 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. Bovendien hebik kennisgenomen van de brief die OHRA op 21 oktober aan de Tweede Kamer heeft gezonden en waarin zij antwoord heeft gegeven op de vragen van de heer Vendrik. In die brief schenkt OHRA ook nadrukkelijk aandacht aan de feitelijke inhoud van haar brief aan de werkgevers en de berichtgeving in de pers daarover. </antwoord>
      <antwoord nummer="2">Ohra is een van de verzekeraars die ruim voor de voorgenomen invoering van het nieuwe zorgstelsel geïnvesteerd heeft in collectiviteiten voor werkgevers. Collectiviteiten vinden hun meerwaarde in scherpe prijzen en zorginhoudelijke afspraken die de toegang tot de meest adequate zorg voor de werknemers waarborgen. Werkgevers kunnen hiermee besparingen op de kosten van ziekteverzuim en arbeidsongeschiktheid bereiken en ook voor de werknemers is een snelle toegang tot de juiste zorg een belangrijk aspect. In het kader van de integratie van de sociale zekerheid en zorg stimuleert de overheid dergelijk gedrag van werkgevers/werknemers(organisaties) en van verzekeraars. De in de Zorgverzekeringswet opgenomen bepaling die het verzekeraars mogelijk maakt om aan werkgevers (en aan bijvoorbeeld patiëntenverenigingen) kortingen te geven voor een collectief contract kan deze ontwikkeling verder faciliteren maar legt de eventuele premiedifferentiatie aan banden. In dat verband zie ik de brief van Ohra aan de werkgevers met wie Ohra nu al een collectief contract heeft als een begrijpelijke stap van de verzekeraar. De collectiviteit geldt nu immers alleen voor de werknemers die particulier verzekerd zijn. Vanaf 1 januari kunnen ook alle werknemers die nu nog ziekenfonds verzekerd zijn deelnemen in diezelfde collectiviteit. Dat betekent dat de werkgever de voordelen van de collectiviteit nu kan aanbieden aan alle werknemers. Voor werkgevers die in hun huidige collectieve contract goede afspraken hebben gemaakt over de toegang tot de zorg en aantrekkelijke aanvullende verzekeringen hebben kunnen afspreken is het immers van belang dat die afspraken nu gelden voor alle werknemers. Bovendien past de actie van Ohra in een competitieve markt. De invoering van de Zorgverzekeringswet brengt immers meer concurrentie met zich dan nu het geval is en geen enkele verzekeraar ziet graag zijn verzekerden overstappen naar een andere verzekeraar. Tenslotte kunnen de werkgevers het beste beoordelen of de relatie die zij hebben met Ohra uit hoofde van hun huidige collectiviteit ook voor hun werknemers in de toekomst van belang kan zijn en of zij aan de oproep van Ohra om hun werknemers te enthousiasmeren voor de collectiviteit gehoor zullen geven. Ik deel de mening niet dat hiermee de keuzevrijheid van verzekerden onder druk staat. De keuzevrijheid van de verzekerden is in de Zvw voldoende gewaarborgd. Het is uiteindelijk altijd de verzekerde die het laatste woord heeft. Dat hij daarbij ook door zijn werkgever gewezen wordt op de mogelijkheid van deelname in de door die werkgever te sluiten collectiviteit hoort daar bij. Voorwaarde is wel dat er voldoende transparantie is zodat de verzekerde ook een afgewogen keuze kan maken tussen het aanbod van zijn verzekeraar (al dan niet via de werkgever) en de aanbiedingen van andere zorgverzekeraars. Daarom investeert het ministerie dan ook het nodige om de transparantie en vergelijkbaarheid van aanbiedingen door verzekeraars te optimaliseren. </antwoord>
      <antwoord nummer="3">Ohra vreest dat zorgverzekeraars die collectieve contracten sluiten met anderen dan werkgevers of patiëntenorganisaties straks genoodzaakt zijn de premies voor hun individuele verzekerden hoger vast te stellen om de kortingen op die zogenoemde quasi-collectieve contracten te kunnen dekken. Voor collectieve contracten die louter uit zijn op een prijsvoordeel vanwege het aantal in te brengen verzekerden boeken verzekeraars niet de besparingen die zij in geval van een collectief contract met een werkgever veelal wel boeken. Het gaat dan om de voordelen bij de uitvoering van de verzekering door de centrale premie-inning en door andere administratieve voordelen en de voordelen bij zorginkoop. Tegenover deze voordelen kan de verzekeraar een korting op de nominale premie stellen. Bij de collectieve contracten die niet met werkgevers of patiëntenverenigingen worden gesloten zijn deze voordelen voor de verzekeraars er niet of niet in die mate dat een ruime korting op de premie gerechtvaardigd is. Indien die verzekeraar die zulke collectieve contracten sluit geen andere bronnen heeft om de korting te financieren dan rest die verzekeraar inderdaad niets anders dan het verhogen van de premies; dat zijn dan de basispremies voor alle verzekerden bij die maatschappij. De verzekeraar mag immers zijn premies niet differentiëren. Ook de collectief op de basispolis van die verzekeraar verzekerden zullen dan met een premieverhoging worden geconfronteerd. Het is een misverstand dat kruissubsidiëring verboden is. Dat is niet zo, en in veel branches komt kruissubsidiëring met een strategisch belang dan ook veelvuldig voor. Door middel van kruissubsidiëring kunnen bijvoorbeeld dure producten toch aan de man worden gebracht omdat het verlies dat de aanbieder daarop leidt wordt goedgemaakt door de hogere winsten op producten die wel goed lopen. Ik hebeerder aangegeven dat ik het ongewenst zou vinden als de kruissubsidiëring zou leiden tot eenzijdige afwenteling op de individuele verzekerden. </antwoord>
      <antwoord nummer="4">Verzekeraars hebben inderdaad aangegeven te streven naar het vermijden van kruissubsidie ten laste van indiviuele verzekerden. Ik juich dat streven toe. Niettemin bepaalt elke zorgverzekeraar zelf op welke wijze hij in de vaststelling van de premies voor de zorg- en aanvullende verzekeringen rekening houdt met marktontwikkelingen. Daarbij realiseren verzekeraars zich dat de ruimte voor kortingen niet onbegrensd is, gegeven het feit dat hoge kortingen, waartegenover geen voordelen voor de verzekeraar staan, uiteindelijk ten koste gaan van het premieniveau en het rendement bij die verzekeraar. Al eerder hebik de Kamer laten weten dat ik van de in de wet geboden mogelijkheid om nadere voorwaarden te stellen aan de collectiviteiten zeker invulling zal geven, indien vaststaat dat op grote schaal afwenteling plaatsvindt op individuele verzekerden. </antwoord>
      <antwoord nummer="5 en 6">Ik hebde Kamer toegezegd haar inzicht te verschaffen in de verhouding collectief en individueel gesloten zorgverzekeringen. Het CTZ (straks NZa) zal hiernaar in het voorjaar van 2006 nader onderzoek doen. Voor een individuele verzekeraar en dus ook voor zijn concurrenten is inzicht in de omvang van de collectieve portefeuille inderdaad concurrentiegevoelige informatie. Dat houdt overigens niet in dat de toezichthouder niet over deze informatie mag beschikken. Hij moet daarmee echter wel zorgvuldig omgaan. Ik ben er dan ook van overtuigd dat ik op basis van de informatie van de toezichthouder mij een zeker een oordeel kan vormen over de mate waarin sprake is van collectieve verzekering. Zoals ik hiervoor al hebaangegeven is kruissubsidiëring als zodanig niet verboden. Niettemin zal de toezichthouder op langere termijn zich wel een oordeel vormen over de mate waarin zorgverzekeraars de kortingen voor de collectieve contracten financieren. Hiervoor zal de informatie pas op langere termijn beschikbaar komen. Fundamenteel anders ligt het wanneer al in 2006 zou blijken dat voor alle collectieve contracten die worden afgesloten het maximaal toegestane kortingspercentage van 10 zou worden gehanteerd. Als dat het geval is, is nader onderzoek naar de verhouding collectieve en individuele premie op zijn plaats en houd ik rekening met de noodzaak om alsnog in te grijpen. Ik hebechter, zoals ik de Kamer al eerder heblaten weten, geen aanleiding om te veronderstellen dat dit zal gebeuren. </antwoord>
      <antwoord nummer="7">Aan dit verzoek hebik hiermee voldaan. </antwoord>
      <noten afkomstig="antwoord"/>
   </antwoorden>
</kvr>
