<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smeets (PvdA) aan de staatssecretaris van Economische Zaken over frauduleuze handelingen via de website van de Kamer van Koophandel. (Ingezonden 12 april 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25538
</item>
         <item attribuut="Inhoud">Vragen over het feit dat criminelen op eenvoudige wijze via de website van de Kamer van Koophandel zich bedrijfsnamen en -gegevens toe kan eigenen en deze gebruiken voor het afsluiten van leningen of voor het aanschaffen van kostbare goederen.</item>
         <item attribuut="Rubriek">Bedrijfsleven en industrie (Overig) Criminaliteit en openbare orde (Fraude)</item>
         <item attribuut="Trefwoorden">Fraude Kamers van koophandel en fabrieken</item>
         <item attribuut="Vindplaats">Kamervragen met antwoord 2005-2006, nr. 1414, Tweede Kamer</item>
         <item attribuut="Vraagnr_bij_indiening">2050611640</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Smeets</persoon>
         </item>
         <item attribuut="Datum_reaktie">2006-05-08</item>
         <item attribuut="Datum_indiening">2006-04-12</item>
         <item attribuut="Document-id">KVR25538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3011" allpagenumbers="3011 3012" vetnummer="2050611640" code="0506tkkvr1414" lopendefooter="Tweede Kamer, vergaderjaar 2005–2006, Aanhangsel" filenaam="KVR25538" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1414" onderwerp="" indiendatum="2006-04-12">
         <vrager partij="PvdA" oorsprong="parlement">Smeets</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2006-05-8">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Opgelicht via Kamer van Koophandel»? <voetnoot nummer="1"/>
      </vraag>
      <vraag nummer="2">Wat vindt u van het feit dat criminelen op eenvoudige wijze via de website van de Kamer van Koophandel zich bedrijfsnamen en -gegevens toe kunnen eigenen en gebruiken voor het afsluiten van kapitale leningen of voor het aanschaffen van kostbare goederen? </vraag>
      <vraag nummer="3">Wat vindt u van het feit dat voor dergelijke handelingen geen legitimatie nodig is en de controle op vervalste handtekeningen door de Kamer van Koophandel niet adequaat is? </vraag>
      <vraag nummer="4">Deelt u de mening dat hier de goede naam en betrouwbaarheid van de Kamer van Koophandel in het geding is? </vraag>
      <vraag nummer="5">Welke maatregelen overweegt u om dergelijke fraude uit te sluiten en op welke termijn? </vraag>
      <vraag nummer="6">Wat is uw oordeel over de reactie van de voorzitter Commissie Registerbeleid: «We hebben een paar maatregelen in petto om dergelijke situaties in de toekomst te voorkomen, maar het kan dus gebeuren»? </vraag>
      <noten afkomstig="vraag">
         <noot nummer="1"/>
         <noot nummer="1" datum="2006-04-11" bron="De Telegraaf">De Telegraaf, 11 april 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het bericht over fraude met het handelsregister door middel van het vervalsen van een handtekening heeft mij ernstig verontrust. Ondernemers moeten erop kunnen vertrouwen dat hun gegevens bij de Kamers van Koophandel voldoende beveiligd zijn tegen fraude. De fraudeur is het erom te doen, gegevens omtrent de onderneming te manipuleren om zich op die manier via aanvullende acties te verrijken ten koste van derden. Aangenomen mag worden dat zeker bij het afsluiten van leningen de tegenpartij nog een eigen verificatie zal uitvoeren. </antwoord>
      <antwoord nummer="3">Bij het verwerken van opgaven tot wijziging van het handelsregister vergelijken de Kamers van Koophandel de op het mutatieformulier geplaatste handtekening met de in het ondernemingsdossier beschikbare handtekening van de ondernemer, teneinde na te gaan of de handtekening is geplaatst door de bevoegde persoon. De mogelijkheid voor fraudeurs om te beschikken over een goede voorbeeldhandtekening is toegenomen doordat sinds enige tijd een handtekening kan worden gedownload van een bij het handelsregister gedeponeerd document. De genoemde controle volstaat daardoor niet langer; de procedures moeten en zullen dus worden verzwaard. Dit is inmiddels ook gebeurd. </antwoord>
      <antwoord nummer="4 en 5">Het is mij en de Vereniging van Kamers van Koophandel ernst om de mogelijkheden tot fraude met het handelsregister zo veel mogelijk in te perken. Juist ook om te voorkomen dat de goede naam en betrouwbaarheid van de Kamers van Koophandel eventueel verder in het geding komen. De Vereniging van Kamers van Koophandel heeft daartoe inmiddels, in overleg met mij en in aanvulling op de reeds bestaande controles, de volgende maatregelen bindend aan de Kamers opgelegd: – bij iedere mutatie, ongeacht de aard ervan, wordt de handtekening op het mutatieformulier gecontroleerd aan de hand van het legitimatiebewijs van de bevoegde ondernemer. Bij aanbieding van het formulier per post dient daartoe een fotokopie van het legitimatiebewijs te worden meegezonden; bij aanbieding aan de balie wordt door de Kamermedewerker een kopie van het legitimatiebewijs gemaakt dat aan het dossier wordt toegevoegd; – van een mutatie in het Handelsregister met betrekking tot het zakenadres wordt door de Kamer mededeling gedaan door middel van een brief aan de eigenaar/bestuurder/vennoot op diens woonadres; – op jaarrekeningen en algemene voorwaarden die vanaf 1 mei 2006 worden gedeponeerd wordt de handtekening onleesbaar gemaakt. Deze maatregelen zijn inmiddels in werking getreden. Voorts zal ook op de reeds eerder gedeponeerde documenten de handtekening onleesbaar worden gemaakt. Dit betreft enkele honderdduizenden stukken; deze maatregel vergt dus enige tijd. Daarnaast zijn de Kamers voornemens om de digitale handtekening (DigiD) in te voeren zodra de verbeterde versie daarvan beschikbaar is. Die verbeterde versie, met een verhoogd beveiligingsniveau, wordt eind van dit jaar verwacht. Ik verwacht dat de getroffen maatregelen afdoende zullen zijn, maar heb de Kamers verzocht mij op de hoogte te houden van de verdere ontwikkeling ter zake. Voor de goede orde wijs ik erop, onder de vigerende wetgeving niet te beschikken over de bevoegdheid om aan de Kamers een aanwijzing te geven. Een algemene aanwijzingsbevoegdheid heb ik wel opgenomen in het wetsvoorstel inzake het basisregister van ondernemingen en zal ik ook opnemen in het wetsvoorstel tot wijziging van de Wet op de Kamers van koophandel 1997. </antwoord>
      <antwoord nummer="6">Ik heb de Kamers om een toelichting gevraagd. De voorzitter van de Commissie Registerbeleid heeft met zijn uitspraak willen aangeven dat het probleem door de Kamers erkend werd en dat alles in het werk gesteld werd om de fraude op de kortst mogelijke termijn uit te sluiten. </antwoord>
      <noten afkomstig="antwoord"/>
   </antwoorden>
</kvr>
