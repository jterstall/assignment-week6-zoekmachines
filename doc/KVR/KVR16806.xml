<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de minister van Onderwijs, Cultuur en Wetenschappen over de Wet Tegemoetkoming Studiekosten. (Ingezonden 25 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16806
</item>
         <item attribuut="Inhoud">Vragen inzake de inkomensgrens die gehanteerd wordt om de tegemoetkoming in studiekosten te berekenen.</item>
         <item attribuut="Rubriek">Beroepsonderwijs en volwasseneneducatie (Bekostiging beroepsonderwijs en volwasseneneducatie) Hoger onderwijs (Studiefinanciering) Speciaal onderwijs (Bekostiging speciaal onderwijs) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Bekostiging (voortgezet) speciaal onderwijs Bekostiging beroepsonderwijs en volwasseneneducatie Bekostiging voortgezet onderwijs Studiefinanciering</item>
         <item attribuut="Vindplaats">Kamervragen met antwoord 2002-2003, nr. 459, Tweede Kamer</item>
         <item attribuut="Vraagnr_bij_indiening">2020302280</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2002-12-05</item>
         <item attribuut="Datum_indiening">2002-10-25</item>
         <item attribuut="Document-id">KVR16806</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="967" allpagenumbers="967 968" vetnummer="2020302280" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16806" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="459" onderwerp="" indiendatum="2002-10-25">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-12-5">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat iemand, die op grond van artikel 13 van de Wet Tegemoetkoming Studiekosten aanspraak maakt op een peiljaarverlegging, geen recht heeft op een tegemoetkoming in de studiekosten omdat het inkomen hoger is dan het toetsingsinkomen van het overeengekomen peiljaar, terwijl het inkomen lager zou zijn dan het toetsingsinkomen indien het inkomen zou worden omgerekend naar het jaar waarin de toetsingsinkomensgrens is vastgesteld? </vraag>
      <vraag nummer="2">Deelt u de mening dat deze regeling tot een onrechtvaardig resultaat leidt? Zo nee, waarom niet? </vraag>
      <vraag nummer="3">Bent u bereid deze regeling aan te passen zodat dit effect niet meer optreedt in de WTS? </vraag>
      <vraag nummer="4">Bent u bereid om deze regeling, indien nodig, ook in de WTOS aan te passen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Wet tegemoetkoming studiekosten (WTS) corrigeert bij peiljaarverlegging het inkomen over het jaar t niet met de stijging van dat inkomen over de periode t-3 tot t. Derhalve is het inkomen ten gevolge van inflatiecorrectie over het jaar t hoger dan zonder die correctie. Op grond daarvan kan zich onder de WTS inderdaad de situatie hebben voorgedaan dat iemand niet voor tegemoetkoming in aanmerking kwam, terwijl hij daarvoor wel in aanmerking zou zijn gekomen als de inflatiecorrectie van het inkomen over het jaar t was afgetrokken. Sinds de invoering van de Wet tegemoetkoming onderwijsbijdrage en schoolkosten (WTOS) (1 augustus 2001) is het effect overigens anders dan dat ten tijde van de WTS: het WTS-systeem leidde door zijn «alles of niets» karakter ertoe dat iemand met een inkomen net boven het toetsingsinkomen niet voor een tegemoetkoming in aanmerking kwam. Dit was een belangrijke reden om de WTS aan te passen. Bij de WTOS, die een glijdende inkomensschaal kent, treedt dit effect niet op. </antwoord>
      <antwoord nummer="2">Neen. Bij een gelijk budget voor tegemoetkoming zou inflatiecorrectie een toekenningverhogende factor zijn. Immers aanpassingen die leiden tot een stijging van het aantal toekenningen bij peiljaarverlegging leiden tot aanpassing van andere grenzen om te voorkomen dat het budget overschreden wordt. «Het komt uit de lengte of de breedte». Peiljaarverlegging is een instrument om aan bijzondere omstandigheden zoals werkloosheid tegemoet te komen. Verfijning met een inflatiecorrectie past daar niet bij. </antwoord>
      <antwoord nummer="3">Deze vraag is niet meer relevant aangezien de WTS per 1 augustus 2001 is vervangen door de WTOS, die naast de glijdende inkomensschaal op de volgende punten van de WTS verschilt: – de WTS ging uit van het inkomen in het jaar t-3, terwijl de WTOS van het inkomen in het jaar t-2 uit gaat; – de WTS ging uit van een inkomensdaling van 25%, terwijl dat percentage in de WTOS 15% is. Het effect van inkomensstijging als gevolg van inflatiecorrectie doet zich dan ook in mindere mate voor dan tijdens de WTS het geval was. </antwoord>
      <antwoord nummer="4">Neen. Zoals bij het antwoord op vraag 1 is aangegeven, kent de WTOS een systeem van een glijdende inkomensschaal. Daardoor is de terugval in inkomen als men niet in aanmerking komt voor een volledige vergoeding aanzienlijk beperkt. Men kan nu immers nog in aanmerking komen voor een gedeeltelijke tegemoetkoming. De noodzaak om met inflatiecorrectie rekening te houden, is daardoor veel minder groot dan onder de WTS het geval was. Net als voor de WTS geldt voor de WTOS dat wijziging in de zin zoals de vragensteller beoogt, leidt tot een verlaging van de toekenningen. Daarvan ben ik geen voorstander. </antwoord>
      <noten afkomstig="antwoord"/>
   </antwoorden>
</kvr>
