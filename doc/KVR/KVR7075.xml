<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Augusteijn-Esser (D66) over de gasopslag bij Langelo. (Ingezonden 27 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7075
</item>
         <item attribuut="Rubriek">Energie, water en grondstoffen (Aardgas)</item>
         <item attribuut="Trefwoorden">Aardgas</item>
         <item attribuut="Vindplaats">Kamervragen met antwoord 1997-1998, nr. 1190, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">1998-05-07</item>
         <item attribuut="Datum_indiening">1998-03-27</item>
         <item attribuut="Document-id">KVR7075</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2435" allpagenumbers="2435 2436" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7075" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1190" onderwerp="" indiendatum="1998-03-27">
         <vrager partij="D66" oorsprong="parlement">Augusteijn-Esser</vrager>
         <vraagt-aan/>
      </vraagdata>
      <antwoorddata antwoorddatum="1998-05-7">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht dat de onafhankelijk adviseur van de Raad van State heeft geconcludeerd dat het Kabinet 1994 de keuze voor de gasopslag bij Langelo onvoldoende heeft beargumenteerd? <voetnoot nummer="1"/>
      </vraag>
      <vraag nummer="2">Wordt tevens geconstateerd dat evenmin voldoende duidelijk is gemaakt dat de gasopslag destijds noodzakelijk was tijdens strenge winters? </vraag>
      <vraag nummer="3">Zijn deze conclusies reeds in 1996 in een onderzoeksrapport vermeld? Zo ja, was u hiervan al in 1996 op de hoogte? </vraag>
      <vraag nummer="4">Heeft een woordvoerder van uw ministerie verklaard dat er onvoldoende tijd was om destijds een uitgebreid onderzoek te laten doen naar alle mogelijke alternatieven voor de gasopslag? Onderschrijft u die conclusie? </vraag>
      <vraag nummer="5">Tot welke consequenties kan een uitspraak van de Raad van State leiden indien de bevindingen van de adviseur worden overgenomen? </vraag>
      <vraag nummer="6">Bent u in dat geval eventueel bereid tot meer natuurcompensatie in een ander beekdal? </vraag>
      <noten afkomstig="vraag">
         <noot nummer="1" datum="1998-03-24" bron="Nieuwsblad van het Noorden">Nieuwsblad van het Noorden, 24 maart 1998</noot>
      </noten>
   </vragen>
   <antwoorden aantal="4">
      <antwoord nummer="1">Ik ben bekend met dit bericht. Hierin worden evenwel de conclusies van de Stichting Advisering Bestuursrechtspraak voor Milieu en Ruimtelijke Ordening (hier verder te noemen: Adviseur van de Raad van State) niet letterlijk aangehaald, waardoor hun strekking en samenhang onduidelijk zijn geworden. Zo concludeerde de Adviseur niet letterlijk dat het kabinet in 1994 de keuze voor de gasopslag onvoldoende heeft beargumenteerd. De concrete passage uit de adviestekst waarop de redactie van dit dagblad vermoedelijk doelt, luidt: «De aanwijzing aan Provinciale Staten berust uitsluitend op sectoraal beleid en niet op ruimtelijke beleidsuitspraken waarin dit sectorale beleid is verwerkt.» De adviseur vervolgt deze conclusie met de overweging dat «Uit de instemming van de Rijksplanologische Commissie en de Tweede Kamer met (het voornemen tot) deze aanwijzing kan wel worden afgeleid dat in een structuurschema en/of een planologische kernbeslissing materieel tot hetzelfde afwegingsresultaat zou zijn gekomen.» Ik heb in mijn aanwijzingsbeschikking, mijn heroverwegingsbesluit en in mijn latere verweerschrift mij steeds op het standpunt gesteld dat met de brieven die mijn ambtsvoorganger en ik uw Kamer hebben aangeboden, voldoende informatie beschikbaar was om ook een ruimtelijke afweging te maken. </antwoord>
      <antwoord nummer="2">De Adviseur van de Raad van State constateert dat in het milieu-effectrapport (opgesteld op verzoek van GS van Drenthe) onvoldoende relatie wordt gelegd tussen de ontwikkeling van de productiecapaciteit en de aardgasbehoefte. Ook constateert hij dat uit het aanwijzingsbesluit noch uit het heroverwegingsbesluit blijkt welke relatie er bestaat tussen het nationale energiebeleid en de noodzaak tot het creëren van aanvullende productiecapaciteit. De Adviseur doelt hierbij op de eigenlijke tekst van deze besluiten. Eerder constateert hij namelijk dat zowel de noodzaak als de urgentie van de aanleg van een gasopslag duidelijk zijn gemaakt in het rapport van de Commissie van Drie en het rapport van haar adviseur. Ook vindt hij dat er goede uitgangspunten voor leveringszekerheid zijn gehanteerd: de koudenorm en de faalkans. Dit brengt hem er toe, de appellanten feitelijk ongelijk te geven in hun bewering dat de gehanteerde criteria voor leveringszekerheid zouden berusten op commerciële motieven van Gasunie. Wat de kritiek betreft op de tekst van mijn aanwijzings- en heroverwegingsbesluit, was en ben ik van mening dat ik voor het leggen van verband tussen productiecapaciteit en aardgasbehoefte kon volstaan met een verwijzing naar het rapport van de Commissie van Drie, en dat dit geen afbreuk deed aan de zorgvuldigheid van mijn besluiten. Ik neem aan dat met het woord «onderzoeksrapport» wordt gedoeld op het deskundigenrapport van de Stichting Advisering Bestuursrechtspraak voor Milieu en Ruimtelijke Ordening («de Adviseur»), waarin de aangehaalde conclusies inderdaad staan. Dit rapport is op 15 juli 1996 aan de Raad van State uitgebracht. Het is mij vanaf dat moment bekend. Op verzoek van de Raad van State heb ik er destijds een reactie op gegeven. </antwoord>
      <antwoord nummer="4">Mijn woordvoerder heeft ter zitting gewezen op de onderzoeken die al hadden plaatsgevonden doordat mijn ambtsvoorganger werd verzocht om een aanwijzing. Deze onderzoeken hadden in feite alle alternatieven al in beeld gebracht. Vanwege de te betrachten spoed heb ik deze alternatieven niet zelf opnieuw onderzocht. Wel heeft de Commissie van Drie, die mij adviseerde, een onafhankelijke adviseur een contra-expertise-oordeel laten geven over de alternatieven. Tevens is de adviseur gevraagd, om creatief na te gaan of een combinatie van alternatieve maatregelen, al of niet tijdelijk, voor een oplossing zou kunnen zorgen. Dit oordeel luidde in het kort, dat er eind 1994 geen alternatief of combinatie van alternatieven was dat/die tijdig en met de vereiste capaciteit kon worden gerealiseerd. Dit oordeel heb ik overgenomen. De Tweede Kamer stemde daarmee in december 1994 in (Handelingen II, 1994–1995, 2355–2374 en 2582). </antwoord>
      <antwoord nummer="5 en 6">De Raad van State zal naar verwachting over enkele weken uitspraak doen. Ik wil niet speculeren over de mogelijke gevolgen van eventuele uitspraken. </antwoord>
      <noten afkomstig="antwoord"/>
   </antwoorden>
</kvr>
