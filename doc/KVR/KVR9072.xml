<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stroeken en Biesheuvel (beiden CDA) aan de staatssecretaris van Verkeer en Waterstaat over de uitvoering van de Maaswerken. (Ingezonden 24 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9072
</item>
         <item attribuut="Inhoud">Vragen gaan onder meer in op de resultaten van uitgevoerde proefprojecten. (Zie ook Aanhangsel Handelingen nr. 1112, vergaderjaar 1998-1999, vragen van Kamerlid Verbugt).</item>
         <item attribuut="Rubriek">Ruimtelijke ordening en infrastructuur (Rivieren) Verkeer, vervoer en waterstaat (Waterkeringen)</item>
         <item attribuut="Trefwoorden">Rivieren Waterkeringen</item>
         <item attribuut="Vindplaats">Kamervragen met antwoord 1998-1999, nr. 1111, Tweede Kamer</item>
         <item attribuut="Vraagnr_bij_indiening">2989910200</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Stroeken</persoon>
            <persoon partij="CDA">Biesheuvel</persoon>
         </item>
         <item attribuut="Datum_reaktie">1999-04-02</item>
         <item attribuut="Datum_indiening">1999-03-24</item>
         <item attribuut="Document-id">KVR9072</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2277" allpagenumbers="2277 2278" vetnummer="2989910200" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9072" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1111" onderwerp="" indiendatum="1999-03-24">
         <vrager partij="CDA" oorsprong="parlement">Stroeken</vrager>
         <vrager partij="CDA" oorsprong="parlement">Biesheuvel</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-04-2">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Tegenslag voor krankzinnig plan»? <voetnoot nummer="1"/>
      </vraag>
      <vraag nummer="2">Wat vindt u van de stelling van ir. P. Huisman, voormalig hoofd waterkeringen, dat het besluit is doorgedrukt door de mediahype rond de overstromingen van 1993 en 1995 en dat er van watersnood en verdrinkingsgevaar nooit sprake was in Limburg? </vraag>
      <vraag nummer="3">Is het u bekend, dat de provincie Limburg de streekplanprocedure pas op kan starten nadat het plan van uitvoering door u gepubliceerd is? </vraag>
      <vraag nummer="4">Wanneer is het plan van uitvoering, waarvan de provincie Limburg afhankelijke is om de streekplanprocedure te kunnen starten, te verwachten? </vraag>
      <vraag nummer="5">Hoe waren de resultaten van de proefprojecten in Grave en Swalmen? </vraag>
      <vraag nummer="6">Zijn er nog meer proefprojecten opgestart en hoe waren de resultaten daarvan? </vraag>
      <vraag nummer="7">Wordt het beveiligingsplan voor Limburg conform eerdere besluiten uitgevoerd? Wat is de laatste stand van zaken? </vraag>
      <noten afkomstig="vraag">
         <noot nummer="1" datum="1999-03-20" bron="NRC Handelsblad">NRC Handelsblad, 20 maart 1999</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennis genomen van het artikel «Tegenslag voor krankzinnig plan». </antwoord>
      <antwoord nummer="2">Bij navraag is gebleken dat ir P. Huisman bedoeld heeft aan te geven dat er sprake is van een politiek besluit dat meer gebaseerd is op emoties dan op technische of financieel-economische gronden. Naar mijn mening is er sprake van een politiek breed gedragen regeringsbesluit tot uitvoering van de Maaswerken, als onderdeel van het Deltaplan Grote Rivieren. Dit besluit is voor een belangrijk deel gebaseerd op het advies en de bevindingen van de Commissie Watersnood Maas (CWM) zoals: – in Limburg is geen levensbedreigende situatie aanwezig (de CWM spreekt over wateroverlast en niet over onveiligheid); – de totale gekapitaliseerde vermijdbare schade bedraagt circa 250 miljoen, terwijl aan het project grote kosten, mogelijk grote opbrengsten, maar vooral ook grote financiële risico’s zijn verbonden; – het feit dat de persoonlijke veiligheid in de omkaderde gebieden afneemt als er niet tijdig geëvacueerd wordt. </antwoord>
      <antwoord nummer="3">Zoals in brief HKW/AK 98/3772 op 25 mei 1998 aan u is aangegeven, is op 25 mei 1998 door Gedeputeerde Staten van Limburg het MER en het ontwerpstreekplan Grensmaas vrijgegeven voor publikatie en inspraak. Mijn voorgangster heeft toen ook aangegeven dat GS Limburg nader overleg wenst zodra een uitvoeringsplan is opgesteld. Op 19 januari 1999 heeft GS Limburg mij meegedeeld dat het ontwerp-streekplan Grensmaasgebied ter visie heeft gelegen, dat er bedenkingen zijn ontvangen en een conceptnota «Bestuurlijke reactie op bedenkingen» is opgesteld. Vervolgens heeft GS Limburg besloten om het streekplan en de nota «Bestuurlijke reactie op de bedenkingen» vooralsnog voor kennisgeving aan te nemen en het streekplan Grensmaas nog niet ter vaststelling aan Provinciale Staten aan te bieden. GS acht het vaststellen van het streekplan niet mogelijk, zolang er per traject van de Grensmaas geen inzicht bestaat in het tempo en de financiering van de uitvoering van het Grensmaasplan (het uitvoeringsplan). Ik heb GS van Limburg toegezegd om nader met GS te overleggen, zodra het uitvoeringsplan beschikbaar is. </antwoord>
      <antwoord nummer="4">Het uitvoeringsplan zal de belangrijkste resultaten bevatten van het overleg dat thans gevoerd wordt over de uitvoering van het Grensmaasplan. Op dit moment wordt verwacht dat na het zomerreces terzake de nodige duidelijkheid kan zijn verkregen. </antwoord>
      <antwoord nummer="5">Met betrekking tot de resultaten van de proefprojecten in Grave en Swalmen kan het volgende worden aangegeven: Het proefproject Grave (baggerbestek 1) is in 1996 aanbesteed en uitgevoerd. De rivier is over een lengte van ca 20 km verdiept, hetgeen lokaal waterstandsverlagingen heeft opgeleverd van ca. 1 decimeter. Het proefproject Swalmen (baggerbestek 2) is medio 1998 aanbesteed en gegund aan de laagste inschrijver. De aannemer heeft het werk in januari 1999 in onvoltooide staat opgeleverd. Met de op een na laagste inschrijver zal overlegd worden hoe het werk op zo kort mogelijke termijn afgerond kan worden. </antwoord>
      <antwoord nummer="6">Naast bovengenoemde projecten is een proefbestek verlegging kabels en leidingen in de omgeving van Venlo uitgevoerd. </antwoord>
      <antwoord nummer="7">Doelstelling van de Maaswerken is nog steeds om in 2005 voor 70 à 80% van de betrokkenen het beoogde beschermingsniveau bereikt te hebben. Het besluitvormingstraject is daarop gericht. Voor de Grensmaas is een kleine vertraging ontstaan omdat het overleg met onder andere grondeigenaren veel tijd vergt. Verwacht wordt dat vanaf 2001 op een aantal locaties met de werkzaamheden kan worden begonnen, afgezien van de proefprojecten die reeds eerder in gang worden gezet (Meers en Roosteren). Voor de Zandmaas/Maasroute geldt dat in de eerste helft van het volgend jaar een Tracébesluit is voorzien, waarna vanaf 2001 gestart kan worden met enkele grote baggerbestekken. </antwoord>
      <noten afkomstig="antwoord"/>
   </antwoorden>
</kvr>
