<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Niederer (VVD) aan de minister van Justitie over de (internationale) uitwisseling van gegevens van gestolen voertuigen. (Ingezonden 9 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12936
</item>
         <item attribuut="Inhoud">Vragen betreffende het te laat of foutief invoeren van gegevens over gestolen auto's in het Schengen Informatiesysteem (SIS), waardoor verdachten onterecht in hechtenis zijn genomen (tv-programma Breekijzer).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Opsporingsonderzoek) Verkeer, vervoer en waterstaat (Motorrijtuigen)</item>
         <item attribuut="Trefwoorden">Criminaliteit Motorrijtuigen Opsporingen</item>
         <item attribuut="Vindplaats">Kamervragen met antwoord 2000-2001, nr. 532, Tweede Kamer</item>
         <item attribuut="Vraagnr_bij_indiening">2000102210</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Niederer</persoon>
         </item>
         <item attribuut="Datum_reaktie">2001-01-17</item>
         <item attribuut="Datum_indiening">2000-11-09</item>
         <item attribuut="Document-id">KVR12936</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1099" allpagenumbers="1099 1100" vetnummer="2000102210" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12936" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="532" onderwerp="" indiendatum="2000-11-9">
         <vrager partij="VVD" oorsprong="parlement">Niederer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="17 januari 2001), zie ook Aanhangsel Handelingen nr. 370, vergaderjaar 2000–2001">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het dossier Baidaoui/Zidane inzake het onterecht als gestolen gesignaleerd staan van een auto in het Schengen Informatiesysteem (SIS), op grond waarvan betrokkenen in Spanje dertig dagen in hechtenis hebben gezeten? <voetnoot nummer="1"/>
      </vraag>
      <vraag nummer="2">Is het waar, dat het bureau Sirene-Nederland van de CRI te laat de signalering in het SIS heeft ingevoerd? Zo ja, is dit te wijten aan de regiopolitie Utrecht of is er een andere oorzaak? Welke maatregelen overweegt u te nemen om dit soort gevallen in de toekomst te voorkomen? Indien het bureau Sirene-Nederland niet te laat heeft gereageerd, hoe kan het dan dat de Spaanse Justitie jegens betrokkenen dwangmiddelen heeft toegepast? </vraag>
      <vraag nummer="3">Hoe vaak komt het voor, dat het SIS foutieve of gedateerde signaleringen bevat? Duidt dit op structurele tekortkomingen in het management of in de onderlinge samenwerking van de diverse politie-instanties of in de gebruikte hardware of software? Zo ja, welke maatregelen overweegt u te nemen? Zo neen, waarom niet? </vraag>
      <vraag nummer="4">Is het bureau Sirene-Nederland van de CRI als signalerende autoriteit verantwoordelijk voor een juiste, volledige en tijdige invoer van gegevens in het SIS? Zo ja, acht u deze instantie dan verantwoordelijk voor de onderhavige foutieve signalering? Zo neen, waarom niet? </vraag>
      <noten afkomstig="vraag">
         <noot nummer="1">Het televisieprogramma Breekijzer van de heer Storms heeft dit dossier in behandeling</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Nee. Het betreft hier een auto die oorspronkelijk in Duitsland werd gestolen en om die reden in juli 1997 door de Duitse autoriteiten in het Schengen Informatiesysteem (SIS) werd gesignaleerd. leder land kan slechts de eigen signaleringen uit het SIS verwijderen. Voor de goede orde zij overigens opgemerkt dat, aangaande de aanlevering van informatie van Nederlandse kant aan Sirene-Duitsland, de rechter in kort geding een aansprakelijkheidsstelling door de heer Zidane heeft afgewezen. De aanhouding in Spanje is weliswaar het directe gevolg geweest van de op dat moment nog bestaande Duitse signalering, maar al hetgeen daarna heeft plaatsgevonden vindt zijn oorzaak in de onjuiste conclusie die de Spaanse autoriteiten hebben getrokken ten aanzien van de identiteit van het voertuig en in hun volharding daarvan, ook nadat de juiste gegevens van het voertuig aan Spanje waren kenbaar gemaakt. Een daarop volgende zo helder mogelijke communicatie draagt bij aan een zo spoedig mogelijke oplossing van het gerezen probleem. In de onderhavige zaak betreft het handelen van de Spaanse autoriteiten en zij zijn ook verantwoordelijk voor de gevolgen hiervan. Wat betreft mogelijke maatregelen om dit soort gevallen te voorkomen, zij opgemerkt dat momenteel in de Raadswerkgroep SIRENE (een werkgroep van de Raad van de EU waarin ook de divisie CRI vertegenwoordigd is) wordt onderhandeld om te komen tot de afspraak dat signaleringen van gestolen voertuigen dienen te worden ingetrokken direct na het eerste aantreffen van dat voertuig in die gevallen dat strafvorderlijke belangen daaraan niet in de weg staan. De handelwijze voor het muteren in het SIS staat omschreven in de Schengen Uitvoeringsovereenkomst. Deze uitvoeringsovereenkomst is inmiddels verwerkt in een concept instructie voor de Nederlandse politie, die onder meer behandelt hoe men procedureel met in SIS gesignaleerde gestolen voertuigen dient om te gaan. Verwacht wordt dat deze instructie in de eerste helft van dit jaar door het College van Procureurs-Generaal zal worden vastgesteld. Na het vaststellen van genoemde instructie zal de Nederlandse politie, onder meer via het politiekennisnet, hiervan kennis kunnen nemen. Thans wordt gewerkt op basis van het SIRENE-Handboek waarin de te volgen procedures zijn opgenomen. Een andere maatregel die zal worden genomen is de aansluiting van de Nederlandse politie op het ASF (Automated Search Facility) waarover uw Kamer reeds eerder geïnformeerd is (vragen van de leden Niederer en Hofstra, ingezonden 27 september 2000, nr. 2000100410). Op het moment dat de Nederlandse politie wordt aangesloten op het ASF zal dit een duidelijke verbetering betekenen voor de internationale informatie-uitwisseling en de informatiepositie van de regionale politiekorpsen. Bij de aansluiting op het ASF zullen richtlijnen en procedures, inzake de omgang met teruggevonden gesignaleerde voertuigen, voor de Nederlandse politie geleverd worden. Ondertussen stelt de divisie CRI via het SIS de gegevens van in Nederland gestolen voertuigen beschikbaar aan de Schengenlanden. Ook met niet Schengenlanden wordt in concrete gevallen samengewerkt en worden via het Interpol-kanaal gegevens uitgewisseld onder andere over gestolen en teruggevonden voertuigen. Deze informatie-uitwisseling geschiedt niet via een geautomatiseerd systeem als ASF. </antwoord>
      <antwoord nummer="3 en 4">Het is niet aan te geven hoe vaak het voorkomt dat het SIS foutieve of gedateerde signaleringen bevat. De divisie CRI wordt als gevolg van dergelijke signaleringen enkele keren per jaar geconfronteerd met zaken waarbij, veelal als gevolg van communicatiestoornissen (nationaal dan wel internationaal) of onduidelijkheden aan het voertuig, de afhandeling van gesignaleerde en vervolgens aangetroffen voertuigen niet dan wel niet tijdig, op een correcte manier plaatsvindt. Tot op heden is het echter niet voorgekomen dat, als gevolg van dergelijke incidenten, het rechtzetten van de zaak zoveel tijd en inspanning kost. Ingevolge artikel 105 van de Schengen Uitvoeringsovereenkomst is de signalerende Overeenkomstsluitende partij verantwoordelijk voor de juistheid en actualiteit van de gegevens in het SIS. Voor wat betreft Nederland is de minister van Binnenlandse Zaken en Koninkrijksrelaties, als korpsbeheerder van het Korps landelijke politiediensten, aan te merken als beheerder van het NSIS (Nationaal Schengen Informatiesysteem). leder land beheert zijn eigen nationale Schengen Informatiesysteem en deze systemen zijn virtueel aan elkaar gekoppeld. Via mandaat zijn de aan de registerbeheerder toekomende verantwoordelijkheden neergelegd bij het hoofd van de divisie CRI. De divisie CRI is geen signalerende autoriteit inzake gestolen voertuigen; de Nederlandse voertuigsignaleringen zijn afkomstig van de Nederlandse politie na aldaar gedane aangifte van diefstal. Enkele keren per jaar vindt internationaal overleg over het SIS plaats om te komen tot aanpassing en verbetering van systemen en procedures. Zoals reeds onder het antwoord op vraag 2 is aangegeven wordt op nationaal niveau momenteel de laatste hand gelegd aan een door het College van Procureurs-Generaal uit te vaardigen Schengen-instructie, waarin nadere richtlijnen worden gegeven voor de omgang met en afhandeling van signaleringen. Deze maatregelen dragen bij aan het zoveel mogelijk voorkomen van dergelijke incidenten. In het onderhavige geval betrof het een Duitse signalering. In het antwoord op vraag 2 heb ik reeds aangegeven dat ieder land slechts de eigen signaleringen uit het SIS kan verwijderen, derhalve acht ik Sirene Nederland niet verantwoordelijk voor de onderhavige foutieve signalering. </antwoord>
      <noten afkomstig="antwoord"/>
   </antwoorden>
</kvr>
