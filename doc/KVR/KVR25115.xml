<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Van Lith (beiden CDA) aan de staatssecretaris van Verkeer en Waterstaat over het bericht van het waterschap Fryslân dat zes kilometer Friese zeedijk niet voldoet aan de veiligheidsstandaard. (Ingezonden 19 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25115
</item>
         <item attribuut="Inhoud">Vragen naar aanleiding van een bericht in de Leeuwarder Courant van 17 januari 2006.</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Friesland Waterkeringen</item>
         <item attribuut="Vindplaats">Kamervragen met antwoord 2005-2006, nr. 1051, Tweede Kamer</item>
         <item attribuut="Vraagnr_bij_indiening">2050606720</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Van Lith</persoon>
         </item>
         <item attribuut="Datum_reaktie">2006-03-14</item>
         <item attribuut="Datum_indiening">2006-01-19</item>
         <item attribuut="Document-id">KVR25115</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2231" allpagenumbers="2231 2232" vetnummer="2050606720" code="0506tkkvr1051" lopendefooter="Tweede Kamer, vergaderjaar 2005–2006, Aanhangsel" filenaam="KVR25115" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1051" onderwerp="" indiendatum="2006-01-19">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Van Lith</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-03-14">
         <antwoorder functie="staatssecretaris" ministerie="">Schultz van Haegen-Maas Geesteranus.</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>dat zes kilometer Friese zeedijk in de verste verte niet zou voldoen aan de veiligheidsstandaard? </vraag>
      <vraag nummer="2">Wanneer heeft het waterschap Fryslân deze problemen gesignaleerd? Op welk moment is het ministerie van Verkeer en Waterstaat op de hoogte gebracht van de problemen langs de eerder genoemde zeedijken? </vraag>
      <vraag nummer="3">Gaat het nu om nieuwe inzichten ten opzichte van de vorig jaar bekend gemaakte uitkomsten van de vijfjaarlijkse wettelijke toetsing waaruit bleek dat maar 20% van de Friese dijken aan de wettelijke normen voldoet? </vraag>
      <vraag nummer="4">Wat zou de oorzaak of de mogelijke oorzaak kunnen zijn? Kan er een oorzakelijk verband bestaan met de zoutwinning in het Noorden van Friesland? </vraag>
      <vraag nummer="5">Hoe wordt op dit moment het veiligheidsrisico beoordeeld na de getroffen maatregelen? Zijn op termijn aanvullende maatregelen noodzakelijk? Zo ja, binnen welke termijn? </vraag>
      <vraag nummer="6">Wie is verantwoordelijk voor het herstel van de dijken? Wie draagt de kosten daarvan? </vraag>
      <noten afkomstig="vraag">
         <noot nummer="1" datum="2006-01-17" bron="Leeuwarder Courant">Leeuwarder Courant, 17 januari 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In 2004 is door het waterschap geconstateerd dat er problemen waren met de asfaltbekleding van de dijk. De slijtlaag van de bekleding liet los. In mei 2005 is door het waterschap een asfaltdeskundige van Verkeer en Waterstaat ingeschakeld, die het waterschap adviseerde een nader onderzoek in te stellen. Dit onderzoek heeft het waterschap opgedragen aan een extern bureau. De resultaten van dat onderzoek zijn eind december 2005 aan het waterschap gerapporteerd. Deze rapportage en de daarop gebaseerde conclusies van het waterschap, zijn op 20 januari 2006 door het waterschap aan de regionale dienst Noord Nederland van Rijkswaterstaat ter beschikking gesteld. </antwoord>
      <antwoord nummer="3">Als gevolg van de opgetreden schade aan de asfaltbekleding is er sprake van nieuwe feiten, die het Wetterskip ertoe hebben gebracht om hun positieve toetsoordeel uit 2003 bij te stellen. In de eerste landelijke toetsronde (stand van zaken 2001) is voor dit dijkvak de score «geen oordeel» gegeven. Deze score werd vooral veroorzaakt doordat niet alle gegevens – benodigd voor een volledige toetsing – beschikbaar waren. Voor de tweede landelijke toetsronde (peildatum 1 januari 2006) heeft het Wetterskip dit dijkvak al in 2003 opnieuw beoordeeld. Het dijkvak voldeed, volgens het Wetterskip Fryslân, toen wel aan de wettelijk gestelde veiligheidsnorm. Op dat moment heeft het Wetterskip Fryslân haar bevindingen niet aan de provincie noch aan Verkeer en Waterstaat gerapporteerd, aangezien het totaalbeeld door de beheerder pas in september 2005 aan de provincie diende te worden gerapporteerd. Vervolgens is in 2004 schade ontstaan aan het betreffende dijkvak. Zie voor het verdere verloop het antwoord op vraag 2. </antwoord>
      <antwoord nummer="4">In opdracht van Verkeer en Waterstaat is een second opinion uitgevoerd op het – in opdracht van het Wetterskip Fryslân – uitgevoerde nader onderzoek en op de conclusies die het Wetterskip Fryslân daaruit heeft getrokken. Uit de second opinion komt naar voren dat de oorzaak van de achteruitgang van de sterkte van de asfaltbekleding niet geheel duidelijk is. Meerdere factoren spelen een rol, waarbij thans als voornaamste oorzaak wordt gedacht aan water wat door de asfaltbekleding heen kan treden en aldus schade veroorzaakt. Aan het Wetterskip wordt daarom geadviseerd om de asfaltbekleding te vervangen. De eindbeoordeling van dit dijkvak maakt onderdeel uit van de landelijke rapportage over de toetsing op veiligheid van de primaire waterkeringen. Hierover zal ik uw Kamer in het najaar 2006 nader informeren. </antwoord>
      <antwoord nummer="5">Door het waterschap zijn noodmaatregelen getroffen. Het waterschap heeft materiaal aangevoerd om indien nodig, snel noodreparaties te kunnen uitvoeren. Tevens zal door het waterschap – eerder dan gebruikelijk – dijkbewaking worden ingesteld. Ook is het waterschap reeds begonnen met de voorbereiding van de verbetering van het dijkvak. In het voorjaar van 2006 wil het waterschap met de reparatie van start gaan. </antwoord>
      <antwoord nummer="6">Het waterschap Fryslân is als beheerder van deze primaire waterkering verantwoordelijk voor het herstel. Bij de eindbeoordeling van dit dijkvak ten behoeve van de landelijke rapportage over de toetsing op veiligheid, zal nader worden bepaald of dit dijkvak in aanmerking komt voor opname in het hoogwaterbeschermingsprogramma en aldus in aanmerking komt voor rijkssubsidie. In het najaar 2006 is hier meer duidelijkheid over en zal ik uw Kamer over het hoogwaterbeschermingsprogramma informeren. </antwoord>
      <noten afkomstig="antwoord"/>
   </antwoorden>
</kvr>
