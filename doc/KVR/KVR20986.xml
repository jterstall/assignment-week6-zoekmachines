<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ormel en Aasted Madsen-van Stiphout (beiden CDA) aan de minister van Volksgezondheid, Welzijn en Sport over de toegang van hulphonden in openbare ruimtes. (Ingezonden 30 juni 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20986
</item>
         <item attribuut="Inhoud">Een visueel gehandicapte is met haar blindegeleidehond de toegang geweigerd in een bioscoop in Groningen. Is het mogelijk het weigeren van hulphonden in openbare ruimtes, behalve in ruimtes waar voedsel wordt bereid, strafbaar te stellen?</item>
         <item attribuut="Rubriek">Welzijn (Lichamelijk gehandicapten)</item>
         <item attribuut="Trefwoorden">Huisdieren Lichamelijk gehandicapten</item>
         <item attribuut="Vindplaats">Kamervragen met antwoord 2003-2004, nr. 2164, Tweede Kamer</item>
         <item attribuut="Vraagnr_bij_indiening">2030416850</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ormel</persoon>
            <persoon partij="CDA">Aasted Madsen-van Stiphout</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-06-30</item>
         <item attribuut="Document-id">KVR20986</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4573" allpagenumbers="4573 4574" vetnummer="2030416850" code="0304tkkvr2164" lopendefooter="Tweede Kamer, vergaderjaar 2003–2004, Aanhangsel" filenaam="KVR20986" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2164" onderwerp="" indiendatum="2004-06-30">
         <vrager partij="CDA" oorsprong="parlement">Ormel</vrager>
         <vrager partij="CDA" oorsprong="parlement">Aasted Madsen-van Stiphout</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht dat een bioscoop in Groningen een visueel gehandicapte met haar blindengeleidehond de toegang heeft geweigerd? <voetnoot nummer="1"/>
      </vraag>
      <vraag nummer="2">Acht u het weigeren van een hulphond niet hetzelfde als het weigeren van de eigenaar vanwege een handicap? Hoe verhoudt een weigering zich tot de Wet Gelijke Behandeling? </vraag>
      <vraag nummer="3">Staat de Warenwet toegang van hulphonden, behoudens in ruimtes waar voedsel bereid wordt, toe? </vraag>
      <vraag nummer="4">Is het waar dat ziekenhuizen en andere openbare ruimtes geen eenduidig beleid hebben ten aanzien van het toelaten van hulphonden? Vindt u dat hulphonden kunnen worden geweigerd? Zo ja, waarom? </vraag>
      <vraag nummer="5">Bent u bereid om het weigeren van hulphonden in openbare ruimtes, behalve ruimtes waar voedsel wordt bereid, net zo als in het Verenigd Koninkrijk, Frankrijk en België strafbaar te stellen? </vraag>
      <vraag nummer="6">Bent u bereid om in Europees verband te pleiten voor gelijke regelgeving rond de toegankelijkheid van openbare ruimtes voor hulphonden? </vraag>
      <noten afkomstig="vraag">
         <noot nummer="1" datum="2004-06-27" bron="Nieuwsblad van het Noorden">Nieuwsblad van het Noorden, 27 juni 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het kader van de Wet gelijke behandeling op grond van handicap of chronische ziekte (WGBH/CZ) kan voor de terreinen arbeid, beroepsonderwijs en openbaar vervoer het weigeren van een hulphond (– waaronder ook blindengeleidehonden worden begrepen –) als ongeoorloofd onderscheid beschouwd worden als er geen objectieve rechtvaardiging voor dit onderscheid bestaat en als niet een van de uitzonderingsgronden uit artikel 3van die wet (bijvoorbeeld veiligheid) van toepassing is. De WGBH/CZ is op dit moment op een beperkt aantal terreinen van toepassing. Het kabinet onderzoekt op dit moment de mogelijkheid tot uitbreiding van de wet met onder meer het terrein goederen en diensten. U bent hierover in het Actieplan gelijke behandeling (TK 2003/2004, 29 355, nr. 1) bericht. </antwoord>
      <antwoord nummer="3">Ja. </antwoord>
      <antwoord nummer="4">Het is in beginsel aan ziekenhuizen en andere publieke en private organisaties om zelf hun beleid ten aanzien van de toegankelijkheid vast te stellen. De WGBH/CZ beschouwt het niet toelaten van hulphonden als ongeoorloofd onderscheid, tenzij hiervoor een objectieve rechtvaardiging bestaat of tenzij een van de wettelijke rechtvaardigingsgronden (zoals veiligheid en gezondheid) van toepassing is. Een meer gedetailleerde regelgeving lijkt mij geen recht doen aan de verscheidenheid van situaties die er bestaan. Op dit moment is de WGBH/CZ van toepassing op arbeid en beroepsonderwijs. Op een later moment zal zij ook van toepassing zijn op openbaar vervoer. Zoals in het antwoord op vraag 2 opgemerkt, beziet het kabinet op dit moment de mogelijkheden tot verdere uitbreiding van de WGBH/CZ naar (onder meer) het terrein van goederen en diensten. Een eventuele uitbreiding zou mogelijk een kader kunnen bieden waarbinnen organisaties hun beleid ten aanzien van de toegankelijkheid voor mensen met een handicap of chronische ziekte vorm kunnen geven. </antwoord>
      <antwoord nummer="5">De Minister van Justitie is verantwoordelijk voor het Wetboek van Strafrecht. De Wet gelijke behandeling op grond van handicap of chronische ziekte, waar ik primair verantwoordelijk voor ben, biedt geen mogelijkheden tot strafbaarstelling van bepaalde gedragingen. Op dit moment ligt in uw Kamer het wetsvoorstel tot wijziging van het wetboek van strafrecht in verband met strafbaarstelling discriminatie wegens een handicap (TK, 2001–2002, 28 221, nrs. 1–2). </antwoord>
      <antwoord nummer="6">In Europees verband is de afgelopen jaren de gelijkebehandelingswetgeving voor diverse gronden, waaronder handicap, (verder) ontwikkeld. Voor de komende periode wordt onder meer gewerkt aan een richtlijn gelijke behandeling bij goederen en diensten voor de grond geslacht. Als er ontwikkelingen zijn op Europees niveau voor gelijkebehandelingsregelgeving bij goederen en diensten voor de grond handicap dan zal ik u op de hoogte houden. Regelgeving alleen voor de toegankelijkheid van openbare ruimtes voor hulphonden lijkt mij te specifiek. </antwoord>
      <noten afkomstig="antwoord"/>
   </antwoorden>
</kvr>
