<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister voor Vreemdelingenzaken en Integratie over het verlengen van 34.000 verblijfsvergunningen voor de maximale duur door de IND zonder reguliere toets. (Ingezonden 17 januari 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24823
</item>
         <item attribuut="Inhoud">Vragen over het feit dat in 2004 naast de al eerder 12.000 verlengde verblijfsvergunningen, nog eens 34.000 verblijfsvergunningen vereenvoudigd en zonder reguliere toets voor de maximale duur zijn verlengd. De Kamer is alleen geïnformeerd over de eerste twaalfduizend verblijfsvergunningen.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2005-2006, nr. 803, Tweede Kamer</item>
         <item attribuut="Vraagnr_bij_indiening">2050606450</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-01-30</item>
         <item attribuut="Datum_indiening">2006-01-17</item>
         <item attribuut="Document-id">KVR24823</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1701" allpagenumbers="1701 1702 1703" vetnummer="2050606450" code="0506tkkvr803" lopendefooter="Tweede Kamer, vergaderjaar 2005–2006, Aanhangsel" filenaam="KVR24823" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="803" onderwerp="" indiendatum="2006-01-17">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-01-30">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van het bericht «Groter aantal vreemdelingen mag blijven»? <voetnoot nummer="1"/>
      </vraag>
      <vraag nummer="2" voetnoot="2">Bent u bekend met het gegeven uit dit bericht dat uit een vertrouwelijke rapportage van de Immigratie- en Naturalisatiedienst (IND) blijkt dat – nadat u in 2004 al had besloten 12.000 verzoeken om verlenging van een verblijfsvergunning vereenvoudigd af te doen en dat ook op 12 juli 2004 aan de Kamer heeft gemeld <voetnoot nummer="2"/>– het hoofd van de IND datzelfde jaar heeft besloten nog eens 34.000 zaken vereenvoudigd te behandelen? </vraag>
      <vraag nummer="3">Was u daarvan op de hoogte? Zo ja, vanaf wanneer precies bent u daarvan op de hoogte gesteld? Zo neen, waarom niet en hoe beoordeelt u dat? </vraag>
      <vraag nummer="4" voetnoot="3">Is het waar dat u de Kamer niet expliciet met aantallen erbij heeft geïnformeerd over het feit dat in 2004 nog eens 34.000 verblijfsvergunningen vereenvoudigd en zonder reguliere toets voor de maximale duur zijn verleend? Waarom is de Kamer wel op 12 juli 2004 per separate brief <voetnoot nummer="3"/>door u geïnformeerd over 12.000 zaken die vereenvoudigd zijn afgedaan en niet expliciet over 34.000 andere zaken die datzelfde jaar vereenvoudigd en versneld zonder reguliere toets zijn afgedaan door in alle gevallen de verblijfsvergunning voor de maximale duur te verlengen? </vraag>
      <vraag nummer="5" voetnoot="4 5">Herinnert u zich dat u in uw brief aan de Kamer van 12 juli 2004 <voetnoot nummer="4"/>toen u melding maakte van uw voornemen 12.000 aanvragen versneld en vereenvoudigd af te handelen, schreef dat de achterstanden aan het einde van die zomer zouden zijn ingelopen door middel van overwerk en de inzet van extra medewerkers? Waarom heeft het hoofd IND kort daarna en in tegenstelling tot uw belofte aan de Kamer <voetnoot nummer="5"/>toch besloten nog eens 34.000 zaken versneld en vereenvoudigd af te handelen zoals hierboven vermeld? </vraag>
      <vraag nummer="6">Realiseert u zich dat naast de bekende en aan de Kamer gemelde 12.000 zaken in 2004, in 34.000 extra gevallen de verblijfsvergunning van vreemdelingen is verlengd terwijl geen controle heeft plaatsgevonden naar het voldoen aan de toen geldende middelenvereiste, naar het rechtmatig verblijf van de referent, of betrokkenen nog samenwoont – met behulp van het GBA en of het huwelijk is ontbonden? </vraag>
      <vraag nummer="7">Is het waar dat al deze verblijfsvergunningen bovendien voor de maximale duur zijn toegekend terwijl dat normaliter nooit langer is dan de geldigheid van het buitenlandse paspoort? </vraag>
      <vraag nummer="8">Deelt u de mening dat het niet aanvaardbaar is dat nog eens 34.000 vreemdelingen een verlenging van de verblijfsvergunning voor de maximale periode is toegekend terwijl niet is gekeken of aan alle reguliere voorwaarden is voldaan? Deelt u de mening dat het ongewenst is en in strijd met het stringente immigratiebeleid om 34.000 vreemdelingen – wat betreft de omvang te vergelijken met een stad als Sneek – een maximale verblijfsvergunning te geven terwijl niet is getoetst of deze vreemdelingen aan alle criteria heeft voldaan? Welke conclusies trekt u hieruit? </vraag>
      <vraag nummer="9">Bent u bereid om de hierboven genoemde 34.000 zaken die vereenvoudigd – met een lichte toets – zijn afgedaan alsnog aan de ten tijde van de verlenging geldende reguliere criteria voor verlenging te toetsen en de vergunningen alsnog in te trekken indien niet aan die criteria wordt voldaan? Zo ja, wanneer zal dit gebeuren? Zo neen, waarom niet? </vraag>
      <vraag nummer="10">Wilt u deze vragen zo spoedig mogelijk doch uiterlijk vóór donderdag 26 januari 2006 beantwoorden, zodat indiener mogelijkerwijs nog een verzoek tot interpellatie kan aanvragen indien uw antwoorden daar aanleiding toe geven? </vraag>
      <noten afkomstig="vraag">
         <noot nummer="1" datum="2006-01-12" bron="De Telegraaf">De Telegraaf, 12 januari 2006</noot>
         <noot nummer="2" documenttype="Kamerstuk" kamerstuk-id="19 637 nr. 843, vergaderjaar 2003–2004">Kamerstuk 19 637 nr. 843, vergaderjaar 2003–2004</noot>
         <noot nummer="3">idem</noot>
         <noot nummer="4">idem</noot>
         <noot nummer="5">idem</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2 en 3">Ik ben bekend met de betreffende nota. In zaken waarin voor 1 augustus 2004 uitsluitend een aanvraag om verlenging van de geldigheidsduur van de verblijfsvergunning regulier was ingediend waarvoor reeds leges waren betaald, maar waarop op die datum nog géén beslissing in eerste aanleg was genomen, is met een lichtere toets bezien of aan de criteria voor verlenging werd voldaan. Er is besloten bij de behandeling van de betreffende categorie zaken de intensiteit van de controle bij de behandeling van de betreffende aanvragen af te stemmen op het risico dat niet onverkort aan alle voorwaarden zou worden voldaan. Deze maatregel werd noodzakelijk geacht, met het oog op de negatieve gevolgen van een lange behandelduur van verlengingsaanvragen voor vreemdelingen die in het bezit van een verblijfsvergunning in Nederland wonen, en met het oog op de gevolgen van grote werkvoorraden voor het verlengingenproces van de IND. Daarmee is gebruik gemaakt van risicoprofielen, zoals ook aangekondigd in de Kabinetsreactie op het rapport van de Algemene Rekenkamer over het functioneren van de IND (Kamerstukken II 2005/06, 30 240, nr. 4). De centrale gedachte achter risicoprofielen is immers dat de intensiteit van de controle wordt gevarieerd afhankelijk van het risicoprofiel van de aanvraag. Zoals ik eerder (Kamerstukken II 2005/06, 30 240, nr. 7) heb aangegeven, is het risicoprofiel bij verlengingszaken gunstig. Immers, bij verlengingszaken is al eens beoordeeld of de vreemdeling aan de voorwaarden voldoet, te weten bij de eerste toelating. De ervaring leert dat ook bij een volledige toetsing het overgrote deel van de verlengingsaanvragen wordt ingewilligd. Ter illustratie: in 2005, na afronding van de hier bedoelde maatregel, dus zonder voornoemde toepassing van risicoprofilering, is slechts iets meer dan 2% van de verlengingsaanvragen afgewezen. Gelet op het voorgaande gaat het hier om een maatregel op het gebied van het uitvoeringsbeleid waartoe de Hoofddirecteur van de IND binnen de algemene beleidskaders kan besluiten. </antwoord>
      <antwoord nummer="4">Het gaat hier om een uitvoeringstechnische maatregel, waartoe de Hoofddirecteur van de IND binnen de grenzen van zijn bevoegdheid heeft besloten. In de hier bedoelde gevallen heeft immers wel degelijk een (weliswaar minder intensieve) toets aan de toelatingsvoorwaarden plaatsgevonden. In die zin verschilt deze maatregel wezenlijk van de maatregel ten aanzien van de 12.000 zaken; daarbij was sprake van afdoening zonder controle vooraf. </antwoord>
      <antwoord nummer="5">De genoemde passage uit mijn brief van 12 juli 2004 is correct aangehaald. Van een tegenstelling tussen een vereenvoudigde afdoening enerzijds en overwerk en de inzet van extra medewerkers anderzijds is echter geen sprake, nu beide hebben bijgedragen aan de verwezenlijking van mijn belofte aan Uw kamer om het verlengingenproces op orde te krijgen. Voor de beweegredenen van de Hoofddirecteur van de IND verwijs ik u naar mijn antwoord op vragen 2 en 3. </antwoord>
      <antwoord nummer="6">Allereerst merk ik op dat – anders dan uw vraag suggereert – er geen sprake van is dat in 34.000 zaken de geldigheidsduur van de verblijfsvergunning zonder meer is verlengd. Er zijn 34.000 zaken vereenvoudigd afgedaan. Dit houdt evenwel in dat bij de behandeling van deze 34.000 zaken ook verlengingsaanvragen zijn afgewezen. Bij alle aanvragen is onder meer bezien of sprake was van concrete aanwijzingen dat de vreemdeling niet meer aan het oorspronkelijke verblijfsdoel voldeed. Deze aanwijzingen konden in het geval van gezinshereniging of -vorming onder andere betrekking hebben op het rechtmatig verblijf van de referent, op samenwoning en op het voortbestaan van het huwelijk. Was op voorhand niet duidelijk dat de vreemdeling nog steeds aan het oorspronkelijke verblijfsdoel voldeed, dan is om nadere informatie gevraagd. Ten aanzien van het middelenvereiste verwijs ik naar mijn opmerkingen omtrent risicoprofielen. </antwoord>
      <antwoord nummer="7">Ja, dit is correct. De ratio van de regel dat de geldigheidsduur van de verblijfsvergunning één maand korter dient te zijn dan de geldigheidsduur van het paspoort, is tweeledig. Ten eerste moet bij de verlening van een vergunning de identiteit en nationaliteit van betrokkene kunnen worden vastgesteld. Ten tweede mag in voorkomend geval de uitzetting of terugkeer van betrokkene niet in gevaar worden gebracht door het ontbreken van een geldig reisdocument. De Hoofddirecteur IND heeft afgewogen dat aan de ratio van het vereiste in onderhavige zaken was voldaan. Immers, bij de verlengingsaanvraag moest een kopie van een geldig document voor grensoverschrijding worden overgelegd, zodat de identiteit en nationaliteit van deze aanvragers onomstotelijk vast stond. De kopie van het document voor grensoverschrijding, dat deel uitmaakt van het dossier van de aanvrager, maakt het bovendien mogelijk om, ook indien het document op een later moment zou zijn verstreken, de voor de uitzetting van betrokkene benodigde papieren, op relatief eenvoudige wijze te verkrijgen. Op grond van dezelfde ratio heb ik in het kader van de implementatie van Richtlijn 2004/114/EG (toelating met het oog op studie, scholierenuitwisseling, onbezoldigde beroepsopleiding of vrijwilligerswerk) besloten in het vervolg deze regel tot algemeen beleid te maken. </antwoord>
      <antwoord nummer="8">Nee, deze mening deel ik niet. Zoals hiervoor is aangegeven is wel degelijk – zij het minder intensief – getoetst of aan de voorwaarden werd voldaan. Daarop is een klein percentage van de 34.000 zaken afgewezen. Daarnaast past de werkwijze, zoals in het antwoord op vragen 2 is aangegeven, binnen het concept van risicoprofilering. </antwoord>
      <antwoord nummer="9">Nee, nu reeds – weliswaar minder intensief – aan de voorwaarden is getoetst zie ik daartoe geen noodzaak. Dit laat echter onverlet dat een verblijfsvergunning wordt ingetrokken wanneer blijkt dat er niet meer aan de voorwaarden wordt voldaan. Dat is in de hier beschreven gevallen niet anders. </antwoord>
      <antwoord nummer="10">Zoals altijd, doe ik het uiterste best om aan het verzoek van Uw Kamer tegemoet te komen. </antwoord>
      <noten afkomstig="antwoord"/>
   </antwoorden>
</kvr>
