<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en Van Gent (beiden GroenLinks) aan de staatssecretarissen van Justitie en van Volksgezondheid, Welzijn en Sport over een noodzakelijke uithuisplaatsing. (Ingezonden 30 januari 2001); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13183
</item>
         <item attribuut="Inhoud">Vragen over het niet plaatsen van Yordi H. in een behandelinrichting, hoewel sprake was van een levensbedreigende situatie. Intussen heeft hij een strafbaar feit gepleegd en is hij verplicht mee te werken aan reclassering. (Zembla, 14 december 2000).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Reclassering) Welzijn (Jeugdigen)</item>
         <item attribuut="Trefwoorden">Criminaliteit Jeugdhulpverlening Reclassering</item>
         <item attribuut="Vindplaats">Kamervragen met antwoord 2000-2001, nr. 746, Tweede Kamer</item>
         <item attribuut="Vraagnr_bij_indiening">2000105520</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2001-02-26</item>
         <item attribuut="Datum_indiening">2001-01-30</item>
         <item attribuut="Document-id">KVR13183</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1543" allpagenumbers="1543 1544 1545" vetnummer="2000105520" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13183" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="746" onderwerp="" indiendatum="2001-01-30">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretarissen van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-02-26">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de zaak van Yordi H.? <voetnoot nummer="1"/>Wat is uw mening over het feit dat hij in mei 1999, ondanks een machtiging voor uithuisplaatsing, niet is geplaatst in een behandelinrichting? Is bij de beslissing om hem op een wachtlijst van 6 tot 8 maanden te plaatsen, meegewogen dat diverse rapporten melding maken van een levensbedreigende situatie? Zo ja, wat is dan de motivatie geweest om Yordi H. niet direct op te nemen? </vraag>
      <vraag nummer="2">Deelt u de mening dat de overheid verantwoordelijkheid houdt voor het lot van een voogdijpupil die een noodzakelijke uithuisplaatsing ontbeert? Zo ja, dient de overheid in zo’n situatie dan geen alternatieven te bieden? </vraag>
      <vraag nummer="3">Is het waar dat de beslissing om hem niet te plaatsen, voortkwam uit een capaciteitsgebrek en uit het feit dat zijn ondertoezichtstelling na drie maanden zou eindigen omdat hij dan achttien jaar zou worden? Zo ja, op welke termijn verwacht u het capaciteitsgebrek te hebben opgelost? Ziet u ruimte voor aanvullende maatregelen om dit bespoedigen? </vraag>
      <vraag nummer="4">Deelt u de mening dat het onaanvaardbaar is, dat noodzakelijke hulp uitblijft vanwege het bereiken van de meerderjarigheid? Is het waar dat het bereiken van de meerderjarigheid vaker de continuïteit in het hulpverleningsaanbod belemmert? Zo ja, welke maatregelen gaat u nemen om dit knelpunt op te lossen? </vraag>
      <vraag nummer="5">Is het u bekend dat Yordi H. een strafbaar feit heeft gepleegd nadat geen gevolg was gegeven aan de machtiging tot uithuisplaatsing? Wat is uw standpunt over het uitblijven van elke vorm van behandeling tijdens zijn verblijf in detentie, mede gelet op een psychologisch advies dat hij behandeling behoeft? </vraag>
      <vraag nummer="6">Is het waar dat Yordi H. een verplicht reclasseringscontact is opgelegd? Zo ja, in welke mate wordt dit contact benut om hem na zijn vrijlating op 5 februari a.s. een intensieve begeleiding te bieden bij zijn resocialisatie? Is de reclassering er voldoende op toegerust om hieraan invulling te geven en zo ja, wat houdt deze begeleiding concreet in? </vraag>
      <vraag nummer="7">In hoeverre zijn de toezeggingen en investeringen met betrekking tot behandeling tijdens detentie en begeleiding na detentie inmiddels in de praktijk uitgewerkt? Welke maatregelen heeft u genomen om het aanbod en de kwaliteit in de praktijk te verhogen? </vraag>
      <vraag nummer="8">Bent u bereid om, gelet op de datum van vrijlating van Yordi H., de vragen vóór 5 februari 2001 te beantwoorden? </vraag>
      <noten afkomstig="vraag">
         <noot nummer="1" datum="2000-12-14" bron="Zembla">Zembla, 14 december 2000</noot>
      </noten>
   </vragen>
   <antwoorden aantal="8">
      <antwoord nummer="1">De zaak is mij bekend. De machtiging tot uithuisplaatsing strekt tot goedkeuring van de rechter het kind uit huis te plaatsen. De machtiging behelst echter geen verplichting tot plaatsing in een behandelinrichting, al wordt er vanzelfsprekend naar gestreefd zo snel mogelijk de plaatsing te realiseren. Op 4 mei 1999 werd door de verantwoordelijke gezinsvoogdij-instelling – overigens betreft het een gezinsvoogdijpupil en niet een voogdijpupil – bij de Dienst Justitiële Inrichtingen van het Ministerie van Justitie het verzoek ingediend tot plaatsing van Yordi H. in een justitiële jeugdinrichting. Uit de bij het verzoek ingediende stukken met betrekking tot de voorgeschiedenis van betrokken jeugdige en de ernst van zijn problematiek bleek dat plaatsing serieus moest worden overwogen. Dat het verzoek niet is gehonoreerd, heeft te maken met de wachttijd wegens capaciteitsgebrek in relatie tot de leeftijd van betrokken jeugdige. De rechtsgrond voor plaatsing, te weten civielrechtelijke ondertoezichtstelling met een rechterlijke machtiging, zou wegens het bereiken van de meerderjarige leeftijd door betrokkene op 27 juli 1999 (dus minder dan drie maanden na indiening van het verzoek) vervallen, terwijl destijds een gemiddelde wachttijd voor plaatsing bestond van ongeveer vijf tot zeven maanden. </antwoord>
      <antwoord nummer="2">Recent (16 november 2000) heeft een hoger beroep op een kort geding plaatsgevonden waarin de Staat is aangesproken op het niet beschikbaar hebben van plaatsen in een justitiële jeugdinrichting voor een crisissituatie betreffende gezinsvoogdijpupillen. Het Hof heeft daarin geoordeeld dat de verplichting tot plaatsing een inspanningsverplichting betreft en met een resultaatsverplichting. Indien een verzoek om plaatsing op grond van een rechterlijke machtiging niet gehonoreerd wordt, wordt door de gezinsvoogd gezocht naar alternatieve mogelijkheden in het vrijwillige hulpaanbod. In dergelijke situaties zijn de provincies en de grootstedelijke regio’s de verantwoordelijke overheden. In het geval Yordi zijn diverse hulpmogelijkheden aangeboord. De problemen van de jongere waren echter zeer gecompliceerd en de plaatsingen zijn voortijdig beëindigd of het voornemen daartoe kon niet worden gerealiseerd. </antwoord>
      <antwoord nummer="3">Dat is juist. Zoals reeds in het antwoord op vraag 1 is aangegeven, is het verzoek niet gehonoreerd in verband met de wachttijd wegens capaciteitsgebrek in relatie tot de leeftijd van Yordi H. Uw Kamer is regelmatig geïnformeerd over de ontwikkeling van de capaciteitsbehoefte bij de justitiële jeugdinrichtingen. Per 1 mei 2001 verwacht ik de nieuwe prognoses omtrent de capaciteitsbehoefte aan uw Kamer te kunnen zenden. Alsdan zal bezien worden in hoeverre de capaciteit toereikend is dan wel verdere uitbreiding noodzakelijk is. </antwoord>
      <antwoord nummer="4">Jeugdzorg richt zich op personen die de meerderjarigheid nog niet hebben bereikt. Na het bereiken van de meerderjarigheidsgrens zijn (in principe) de sectoren binnen het volwassenencircuit verantwoordelijk voor het verlenen van zorg. Dit leeftijdscriterium wordt echter met als absoluut criterium gehanteerd, omdat de ontwikkeling van de jeugdige soms achterblijft bij de formele leeftijd. De zorg voor volwassenen is daar niet altijd op afgestemd. De hulpverlening kan op vrijwillige basis tot een leeftijd van 23 jaar worden voortgezet. Dit vormt nu reeds de systematiek van de Wet op de jeugdhulpverlening en zal in de Wet op de jeugdzorg eveneens gehanteerd worden. Wanneer een ondertoezichtstelling wordt beëindigd door het bereiken van de meerderjarigheid zoekt de gezinsvoogd met de jeugdige, als de problematiek van de jeugdige daar aanleiding toe geeft, naar mogelijkheden tot voortzetting van de zorg in de gewone beschikbare sectoren op vrijwillige basis en zal dit indien nodig ook entameren. Niet vormt het bereiken van de meerderjarigheid zozeer het knelpunt, als wel het ontbreken van middelen om met dwang een behandeling voort te zetten na meerderjarigheid in geval van noodzaak daartoe, tegen de wil van een persoon in. De enige mogelijkheid daartoe biedt de Wet Bijzondere opnemingen psychiatrische ziekenhuis (BOPZ), waarin het «gevaarszettingscriterium» wordt gehanteerd. Met het aantasten van de grondrechten van personen door onder dwang te (be)handelen wordt zeer terughoudend omgegaan. In dit geval was de BOPZ niet van toepassing omdat de betreffende persoon geen psychiatrische indicatie had. De gezinsvoogd heeft deze weg wel geprobeerd te bewandelen. </antwoord>
      <antwoord nummer="5">Ja. Op 27 juli 1999 bereikte Yordi H. de achttienjarige leeftijd. Op dat moment is sprake van wettelijke meerderjarigheid en vervalt de ondertoezichtstelling van rechtswege, en daarmee ook de aan de ondertoezichtstelling verbonden machtiging tot uithuisplaatsing. Er is dan geen titel meer om een uithuisplaatsing in een justitiële jeugdinrichting te bewerkstelligen. Het door betrokkene gepleegde delict vond plaats na zijn meerderjarigheid, op 19 september 1999. Derhalve is betrokken jeugdige na aanhouding in een penitentiaire inrichting (voor volwassenen) geplaatst. Het gevangeniswezen biedt in beginsel niet de mogelijkheid om gedetineerden te behandelen. Dit neemt echter niet weg dat gedetineerden die bijzondere zorg behoeven, zo veel mogelijk worden doorgeplaatst naar interne voorzieningen als een Individuele begeleidingsafdeling, een Forensische observatie- en begeleidingsafdeling, een Verslaafden begeleidingsafdeling (VBA) of externe voorzieningen als een psychiatrisch ziekenhuis. Bovendien kan, bij gebleken noodzakelijkheid, te allen tijde een beroep worden gedaan op een psycholoog of psychiater. In casu is Yordi H. geplaatst op een VBA. Deze afdeling heeft als doel gedetineerden te begeleiden bij het doorbreken van hun verslaving. Op deze afdelingen wordt dagelijks intensieve begeleiding gegeven, bijvoorbeeld door middel van groepsgesprekken en individuele begeleiding. Tegelijkertijd is betrokkene ook begeleid door een medewerker van een plaatselijk samenwerkingsverband van het Consultatiebureau voor alcohol en drugs en de reclassering, genaamd Novadic. Betrokken jeugdige heeft van april tot oktober 2000 op de VBA verbleven. Tweemaal is rapport opgemaakt in verband met ongewenst gedrag, hetgeen doorgaans betekent dat de betreffende persoon niet langer op de VBA kan blijven. Betrokkene echter heeft tweemaal een nieuwe kans gekregen. Pas bij een derde rapport is besloten hem naar een reguliere afdeling over te plaatsen. Er heeft eveneens overleg tussen verschillende deskundigen plaatsgevonden; de psycholoog, voorzitter van het Psycho Medisch Overleg, was van oordeel dat onvoldoende redenen aanwezig waren om hem te bespreken in genoemd overleg. Ook tijdens het verblijf van Yordi H. op de reguliere afdeling is er begeleiding van Novadic geweest. Daarbij is ook zijn moeder regelmatig betrokken geweest. Alle pogingen ten spijt, heeft betrokken jeugdige van meet af aan te kennen gegeven absoluut niet mee te zullen werken aan enige vorm van behandeling. </antwoord>
      <antwoord nummer="6">Yordi H. is bij zijn invrijheidstelling op 5 februari jl. door de reclassering opgehaald en naar zijn huisadres begeleid. Aan betrokken jeugdige is een verplicht reclasseringscontact opgelegd, uit te voeren door de reclassering van het Leger des Heils. In de laatste fase van de detentie heeft overdracht van het Bureau jeugdzorg naar de reclassering plaatsgevonden en is betrokkene driemaal door de reclassering bezocht. Tijdens zijn detentie is een arbeidstoeleidingstraject gestart. In de voorwaardelijke sfeer heeft de vaste begeleider van de reclassering afspraken gemaakt met Yordi H. met als doel structurering van het levenspatroon gericht op wonen, werken en om vooralsnog het inkomen zeker te stellen. Er zijn afspraken gemaakt voor acties hieromtrent in de eerste week na de invrijheidstelling van betrokkene. De resultaten daarvan zijn in het eerste face-to-face contact besproken op 8 februari 2001. Het begeleidingstraject zal vervolgens verder worden uitgediept. Een en ander is tevens met de moeder van de betrokken jeugdige besproken. De reclassering zal de eerste twee maanden wekelijks contact met Yordi H. onderhouden. Uit de rapportages is gebleken dat hij gedragstoornissen vertoont, die intensievere begeleiding van niet alleen de reclassering vraagt, maar ook van gedragsdeskundigen. Wellicht zal Yordi H. worden toegeleid naar het thans in ontwikkeling zijnde aanbod «Domus» dat intensieve reclasseringsbegeleiding combineert met zorg. </antwoord>
      <antwoord nummer="7">In het afgelopen jaar hebben vertegenwoordigers van de justitiële jeugdinrichtingen, de (jeugd)reclassering en de raad voor de kinderbescherming het convenant inzake nazorg voor jeugdige delinquenten ondertekend. Dit convenant is op 19 oktober 2000 aan de Minister van Justitie aangeboden. Inmiddels zijn op zeer veel plaatsen in Nederland activiteiten ter uitvoering van genoemd convenant gestart of zullen op korte termijn van start gaan. Gestreefd wordt om in medio 2001 een volledige nazorg voor jeugdigen te hebben gerealiseerd. Tevens zal in de loop van dit jaar gestart worden met de monitoring van de samenwerkingsverbanden inzake nazorg. In het kader van inhoudelijke verdieping en kwaliteitsverbetering is de jeugdreclassering druk doende om ook de nazorg te verdiepen en te verbeteren. Zo is de jeugdreclassering, in samenwerking met de (volwassen)reclassering, in gesprek met de organisatie Workwise om scholing in te kopen ten behoeve van begeleiding na jeugddetentie. Deze training bestaat uit zes dagdelen met daarin onder andere een blok over motiverend werken en competentiemodel. Voorts is binnen de stichting Vedivo (waarvan de jeugdreclassering onderdeel uitmaakt) een werkgroep gestart om de nazorg in een protocol te gieten. In dit protocol komen onder andere afspraken te staan over de overdracht tussen de verschillende jeugdreclassering-instellingen. Ook zullen met de volwassenreclassering afspraken gemaakt worden over de overdracht van jeugdigen van de jeugd- naar de volwassenreclassering. Ten aanzien van meerderjarige gedetineerden met psychische stoornissen is in nauwe samenwerking met het ministerie van Volksgezondheid, Welzijn en Sport een breed pakket aan maatregelen ingezet ter verbetering van de zorg in de justitiële inrichtingen. Het gaat onder andere om uitbreiding van bestaande voorzieningen en om het starten met op recidive-vermindering gerichte behandeling. De Tweede Kamer is geïnformeerd over de besteding van de extra financiële middelen die voor de forensische zorg worden ingezet bij brief van 22 januari 2001 (27 400 VI nummer 47). Medio 2001 ontvangt de Kamer een voortgangsrapportage inzake de ingezette trajecten. Voorts neemt de reclassering initiatieven om de begeleiding na detentie te verbeteren. Er zijn bijvoorbeeld projecten waarbij meerderjarige gedetineerden bij de poort van de justitiële inrichtingen worden opgehaald en direct naar de zorg-instellingen worden gebracht. De reclassering wil in de toekomst de begeleiding na detentie zoveel mogelijk in een verplichtend kader uitvoeren. Ik kom daar in mijn toegezegde integrale aanpak nazorg bij voorjaarsnota op terug. </antwoord>
      <antwoord nummer="8" voetnoot="1">Deze vraag is beantwoord bij brief van 2 februari jl. <voetnoot nummer="1"/>. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="662" documentjaargang="2000-2001">Aanhangsel Handelingen, nr. 662, vergaderjaar 2000–2001.</noot>
      </noten>
   </antwoorden>
</kvr>
