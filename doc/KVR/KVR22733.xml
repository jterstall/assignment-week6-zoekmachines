<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Arib (beiden PvdA) aan de minister voor Vreemdelingenzaken en Integratie over mogelijke bigamie onder Marokkanen. (Ingezonden 17 februari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22733
</item>
         <item attribuut="Inhoud">Vragen naar aanleiding van artikel 'Marokkaanse triootjes' (Volkskrant, 14 februari 2005) over bigamie onder mannen uit Marokko (en andere landen) en illegaliteit, in verband met de stand van zaken bij de uitvoering van de motie Bos over bilateraal verdrag met Marokko inzake familierecht en nationaliteitswetgeving (Kamerstuk 28689, nr. 29). Deze vragen dienen ter aanvulling op eerdere vragen van het lid Azough (GroenLinks), eveneens ingezonden 17 februari 2005.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Criminaliteit en openbare orde (Fraude) Welzijn (Burgerlijke stand) Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Burgerlijke stand Fraude Huwelijksrecht Marokko Minderheden Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1384, Tweede Kamer</item>
         <item attribuut="Vraagnr_bij_indiening">2040508730</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2005-04-15</item>
         <item attribuut="Datum_indiening">2005-02-17</item>
         <item attribuut="Document-id">KVR22733</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2945" allpagenumbers="2945 2946" vetnummer="2040508730" code="0405tkkvr1384" lopendefooter="Tweede Kamer, vergaderjaar 2004–2005, Aanhangsel" filenaam="KVR22733" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1384" onderwerp="" indiendatum="2005-02-17">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="15april 2005), zie ook Aanhangsel Handelingen nr. 1195, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is uw reactie op de in het artikel beschreven praktijken van bigamie en illegaliteit? </vraag>
      <vraag nummer="2">Op welke wijze wordt bigamie tegengegaan door de Nederlandse autoriteiten? </vraag>
      <vraag nummer="3">Bent u bereid de samenwerking met de Marokkaanse autoriteiten te intensiveren om bigamie zoveel mogelijk te voorkomen? Zo neen, waarom niet? Zo ja, op welke wijze en op welke termijn? </vraag>
      <vraag nummer="4">Bent u bereid ook een nader onderzoek te laten verrichten naar de meest effectieve wijze waarop bigamie tegen kan worden gegaan? </vraag>
      <vraag nummer="5">Wat is de stand van zaken rond de uitvoering van de motie-Bos c.s. , waarin de regering wordt gevraagd te werken aan de totstandkoming van een bilateraal verdrag met Marokko inzake familierecht, waarin wederzijdse erkenning en registratie van huwelijk en scheiding kan worden geregeld? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamerstuk" kamerstuk-id="28 689" documentnummer="26">Kamerstuk 28 689, nr. 26</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Azough (GroenLinks), eveneens ingezonden 17 februari 2005, (vraagnummer 2040508700). </toelichting>
   <antwoorden aantal="4">
      <antwoord nummer="1">Ik ga ervan uit dat in deze vraag verwezen wordt naar het artikel «Marokkaanse triootjes» in de Volkskrant van 14 februari 2005. In het artikel wordt een beschrijving gegeven van problematiek die volgens de Marokkaanse «Yasmine» voortkomt uit het bestaan van bigame relaties. Beschreven wordt onder andere dat de desbetreffende vrouwen vaak slachtoffer zijn van de man en kunnen komen te verkeren in een situatie van afhankelijkheid en illegaliteit. De voorbeelden die in dit artikel worden genoemd, zien echter niet alle op bigame huwelijken en daaruit volgens het artikel voortvloeiende problematiek. Onvoldoende duidelijk is of deze situaties recentelijk zijn ontstaan, dan wel zijn totstandgekomen voor de wijziging van de Marokkaanse wetgeving die op 5februari 2004 in werking getreden is. Zoals in de beantwoording van de kamervragen gesteld door het lid Azough (GroenLinks) over dit onderwerp is weergegeven, is het in geval van bigamie alleen mogelijk aan één van de echtgenotes in Nederland verblijf toe te staan. Als een verblijfsvergunning voor de andere echtgenote wordt aangevraagd, moet alvorens aan deze echtgenote verblijf kan worden toegestaan, vaststaan dat het eerdere huwelijk door overlijden of anderszins is ontbonden. Uiteraard zijn situaties waarin een man zijn echtgenote zonder verblijfsvergunning in Nederland laat verblijven, of overige illegale praktijken, niet acceptabel. Indien een dergelijke situatie wordt aangetroffen, zal hiertegen zonder meer worden opgetreden. </antwoord>
      <antwoord nummer="2">Naar Nederlands recht is het aangaan van een bigaam huwelijk strafbaar indien het in Nederland gesloten wordt en is zo’n huwelijk buiten Nederland gesloten strafbaar voor de Nederlander die dat huwelijk aangaat en overigens is bigamie in strijd met de Nederlandse openbare orde. Dat laat onverlet dat in sommige andere landen bigamie is toegestaan, en dat Nederland daar niet in kan treden. Zoals in de beantwoording van de kamervragen gesteld door het lid Azough is weergegeven, is het in geval van een bigame huwelijkse situatie slechts aan één van de echtgenotes toegestaan in Nederland te verblijven. In Nederland ontstaan derhalve rechtens geen bigame situaties. Dat een man naast zijn huwelijk een relatie onderhoudt met een andere vrouw, die op een ander adres woont, zal in de praktijk kunnen voorkomen, net zoals dat het geval is onder de autochtone bevolking. </antwoord>
      <antwoord nummer="3 en 4">Bigamie is zoals hiervoor vermeld, in Nederland verboden, althans in strijd met de openbare orde. Daaruit volgt naar mijn mening niet dat Nederland moet bewerkstelligen dat bigamie in andere landen ook verboden of voorkomen wordt. Ik wijs er voor zover het Marokko betreft op, dat het nieuwe wetboek van familierecht de wettelijke bigamie tracht te marginaliseren door deze alleen onder strikte voorwaarden en na rechterlijke toestemming toe te staan. Voor zover gevallen van bigamie bekend worden die het gevolg zijn van ambtelijke fraude in Marokko zal daarover met de Marokkaanse autoriteiten contact opgenomen worden. Ik meen dat er thans voldoende mogelijkheden zijn om de aanwezigheid in Nederland van wettelijke bigamie tegen te gaan. </antwoord>
      <antwoord nummer="5">In dit verband wil ik wijzen op de veranderingen in het Marokkaanse familierecht die recentelijk tot stand zijn gekomen. Door deze wijzigingen is bijvoorbeeld de mogelijkheid van erkenning in Marokko van in Nederland gesloten huwelijken en van Nederlandse echtscheidingen en van erkenning in Nederland van Marokkaanse huwelijksontbindingen uitgebreid en vereenvoudigd. Voor wat de registratie van een huwelijk betreft geldt dat een huwelijk dat naar Marokkaans recht rechtsgeldig is gesloten, ook in Nederland erkend kan worden. In gesprekken die binnenkort met de Marokkaanse autoriteiten gehouden zullen worden, zal bezien worden of dit systeem van erkenningen nog verder uitgewerkt kan en dient te worden en zo ja, in welke vorm. Gelet op een en ander acht ik een keuze van de vorm thans nog niet opportuun. Eventuele procedurele verbeteringen met betrekking tot erkenning kunnen ook tot stand worden gebracht bijvoorbeeld door middel van het maken van afspraken met de Marokkaanse autoriteiten op uitvoeringsniveau. </antwoord>
      <noten afkomstig="antwoord"/>
   </antwoorden>
</kvr>
