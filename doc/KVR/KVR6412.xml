<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over zendmasten. (Ingezonden 26 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6412
</item>
         <item attribuut="Inhoud">Betreft vragen over de exploitatie van de zendmasten op het terrein van Radio Kootwijk.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Zendstations</item>
         <item attribuut="Vindplaats">Kamervragen met antwoord 1997-1998, nr. 608, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1998-01-28</item>
         <item attribuut="Datum_indiening">1997-11-26</item>
         <item attribuut="Document-id">KVR6412</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1241" allpagenumbers="1241 1242" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6412" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="608" onderwerp="" indiendatum="1997-11-26">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="28 januari 1998). Zie ook Aanhangsel Handelingen nr. 437, vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer, van Verkeer en Waterstaat, van Economische Zaken en van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Worden de vier, op het terrein van Radio Kootwijk, op te richten zendmasten met een vermogen van twee megawatt geplaatst en geëxploiteerd door een Engels radiostation? </vraag>
      <vraag nummer="2">Betreft het advies van de Gezondheidsraad aangaande de blootstelling aan radiofrequente elektromagnetische straling en velden van zendmasten alleen literatuuronderzoek? Zo ja, is op dit terrein dan geen sprake van een lacune aan empirisch onderzoek? </vraag>
      <vraag nummer="3">Heeft bij dergelijke masten in het verleden uitgebreid epidemiologisch onderzoek plaats gevonden? Zo ja, welke schadelijke aspecten zijn bij dit onderzoek naar voren gekomen? Zo neen, bent u bereid dergelijk onderzoek over een reeks van jaren te entameren? </vraag>
      <vraag nummer="4" voetnoot="1">Bent u op de hoogte van de klachten met betrekking tot de gezondheid en slapeloosheid van de bewoners van het Zuid-Duitse dorp Valley? <voetnoot nummer="1"/>
      </vraag>
      <vraag nummer="5" voetnoot="2">Bent u bereid om, in navolging van onderzoek naar de plaatsing van windmolens in de Noordzee, een studie te laten verrichten naar de mogelijkheden de betreffende zendmasten van Radio Delta 171 in plaats van bij Kootwijk in zee te laten bouwen? <voetnoot nummer="2"/>
      </vraag>
      <vraag nummer="6">Is er, in het licht van vraag 1, op dit punt reden om met de Engelse regering in overleg te treden om te bezien of een dergelijke plaatsing in de Engelse exclusieve economische zone zou kunnen plaats vinden? </vraag>
      <noten afkomstig="vraag">
         <noot nummer="1">Nederlands Dagblad, 19 november 1997 Het betreft hier een Amerikaanse radiozendinstallatie van 1,15 miljoen Watt</noot>
         <noot nummer="2" datum="1997-11-22" bron="Nederlands Dagblad">Nederlands Dagblad, 22 november 1997</noot>
      </noten>
   </vragen>
   <antwoorden aantal="5">
      <antwoord nummer="1">Neen. Thans is het geenszins zeker dat Delta Radio 171 BV gebruik zal gaan maken van locatie Kootwijk. Een nauwkeurige uiteenzetting hierover heeft de Minister van Verkeer en Waterstaat reeds gegeven als antwoord op een eerder door de leden Kamp (VVD), Roethof (D66) en Van Zuijlen (PvdA) aan haar gestelde vraag (ingezonden 13 november 1997, nr. 2979802720). Delta Radio 171 BV is ingeschreven in het Handelsregister te Amsterdam en is derhalve een Nederlands station. Delta Radio 171 BV is voornemens om programma’s te gaan verzorgen voor een Engelstalig publiek. </antwoord>
      <antwoord nummer="2 en 3">Het advies van de Gezondheidsraad is gebaseerd op het beschikbare, gepubliceerde onderzoek, dat mondiaal heeft plaatsgevonden. Hierbij zijn ook epidemiologische onderzoeken bij zendmasten betrokken. Het standpunt over dit advies heb ik u reeds medegedeeld, zie stuk vergaderjaar 1996–1997, 25 000 XVI, nr. 66. In zijn advies heeft de Gezondheidsraad geconcludeerd dat indien de elektromagnetische veldwaarden beneden de in het advies opgenomen limieten blijven, geen nadelige effecten voor de volksgezondheid zijn te verwachten. Bij de verlening van de vergunning in het kader van de Wet milieubeheer wordt met deze limieten rekening gehouden. Voor de niet-thermische gezondheidsaspecten ten gevolge van elektromagnetische straling is nader onderzoek noodzakelijk. De wetenschappelijke ontwikkelingen op dit gebied worden door ons bijgehouden. In WHO-verband zal de komende vier jaar verder onderzoek worden gedaan naar de biologische effecten veroorzaakt door elektromagnetische velden. Hierin zijn ook epidemiologische onderzoeken begrepen. In het licht van bovenstaande acht ik het thans niet opportuun om door mij een apart nationaal onderzoek over een reeks van jaren te entameren. </antwoord>
      <antwoord nummer="4">Ja. De klachten als beschreven in het aangehaalde artikel van het Nederlands Dagblad zijn mij bekend, doch het artikel geeft geen aanvullende informatie op het in vraag 2 genoemde advies van de Gezondheidsraad. </antwoord>
      <antwoord nummer="5">Delta Radio 171 BV is op zoek naar alternatieve locaties voor het gebruik van de frequentie van 171 kHz. Daartoe heeft Delta Radio 171 BV inventariserende gesprekken gevoerd met Rijkswaterstaat (Directie Noordzee). In de vervolggesprekken zal door de verschillende betrokken partijen, waaronder ook het Ministerie van Landbouw, Natuurbeheer en Visserij de mogelijkheden van plaatsing van de zender in de Noordzee worden onderzocht. </antwoord>
      <antwoord nummer="6">De frequentie 171 kHz is op grond van het plan van Genève 1975 gereserveerd voor Nederland en België. Indien Engeland aangeeft de frequentie te willen gebruiken, kan zij daartoe bij Nederland en België een verzoek indienen. Dit verzoek kan slechts in overweging worden genomen, indien de gevraagde frequentie ten tijde van het verzoek niet in gebruik is bij de betrokken administratie en de betrokken administratie in beginsel daartoe bereid is. Het is overigens zeer ongebruikelijk dat een administratie haar frequenties afstaat. Voordat daartoe kan worden besloten is dan ook een zeer zorgvuldige afweging noodzakelijk. Indien Delta Radio thans een zendmast in de Engelse exclusieve zone wenst te plaatsen, dan betekent dit dat Delta Radio 171 BV daarvoor niet de frequentie waarvoor men nu een machtiging heeft, 171 kHz, kan gebruiken. Het recht om deze frequentie te gebruiken is op grond van het plan van Genève 1975 toegewezen aan Nederland en België gezamenlijk. </antwoord>
      <noten afkomstig="antwoord"/>
   </antwoorden>
</kvr>
