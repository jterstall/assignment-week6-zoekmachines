<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Justitie en van Buitenlandse Zaken over het uitzitten van een Nederlandse gevangenisstraf door de Duitser Knut F., veroordeeld RAF-terrorist. (Ingezonden 31 augustus 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24036
</item>
         <item attribuut="Inhoud">Vragen over de RAF-terrorist Knut F. die in 1977 veroordeeld is tot een gevangenisstraf van 20 jaar wegens de moord op een Utrechtse politieman. Knut F. is in 1980 aan Duitsland uitgeleverd omdat hij daar een levenslange gevangenisstraf opgelegd had gekregen. In 1995 is de Duitse levenslange gevangenisstraf omgezet en is Knut F. vrijgelaten. De in Nederland opgelegde straf is nog niet ten uitvoer gelegd.</item>
         <item attribuut="Rubriek">Strafrecht en strafprocesrecht (Straffen) Strafrecht en strafprocesrecht (Uitlevering)</item>
         <item attribuut="Trefwoorden">Straffen Uitleveringen</item>
         <item attribuut="Vindplaats">Kamervragen met antwoord 2005-2006, nr. 113, Tweede Kamer</item>
         <item attribuut="Vraagnr_bij_indiening">2040520600</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2005-10-06</item>
         <item attribuut="Datum_indiening">2005-08-31</item>
         <item attribuut="Document-id">KVR24036</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="247" allpagenumbers="247 248" vetnummer="2040520600" code="0506tkkvr113" lopendefooter="Tweede Kamer, vergaderjaar 2005–2006, Aanhangsel" filenaam="KVR24036" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="113" onderwerp="" indiendatum="2005-08-31">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-10-6">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u ermee bekend dat de rechtbank te Utrecht in 1977 de Duitse Rote Armee Fraktion (RAF) terrorist Knut F. heeft veroordeeld tot een gevangenisstraf van 20 jaar wegens de moord op een Utrechtse politieman en de ernstige verwondingen, toegebracht aan diens collega? <voetnoot nummer="1"/>
      </vraag>
      <vraag nummer="2">Hoe beoordeelt u de brief van de toenmalige staatssecretaris van Justitie van 7 november 1980 aan de Nederlandse advocaat van Knut F. waarin onder meer staat dat Nederland de terrorist aan Duitsland heeft uitgeleverd omdat hij in Duitsland een levenslange gevangenisstraf opgelegd had gekregen wegens moord en dat de Nederlandse straf niet werd kwijtgescholden? </vraag>
      <vraag nummer="3">Hebben de Duitse autoriteiten de Nederlandse in 1995 op de hoogte gebracht van het feit dat de Duitse levenslange gevangenisstraf werd omgezet en dat Knut F. vanaf 1995 niet meer gevangen werd gehouden? Hoe hebben de Nederlandse autoriteiten daarop gereageerd? </vraag>
      <vraag nummer="4">Staat Knut F. internationaal gesignaleerd? Is het voor hem mogelijk Duitsland te verlaten? Is het u of bij de AIVD bekend of hij na 1995 in Nederland is geweest? Hebben de Nederlandse autoriteiten geprobeerd hem te laten aanhouden? Zo ja, op welke wijze en wat is de reden dat zulks niet is gelukt? </vraag>
      <vraag nummer="5" voetnoot="2">Hebben de Nederlandse autoriteiten op enigerlei moment te kennen gegeven dat de Nederlandse gevangenisstraf van 20 jaar aan Knut F. werd kwijtgescholden? Hebben zij ooit die indruk gewekt? <voetnoot nummer="2"/>
      </vraag>
      <vraag nummer="6">Deelt u de mening dat de gevangenisstraf van 20 jaar, opgelegd wegens moord c.q. ernstige verwonding van politiemensen die hun functie ten behoeve van de veiligheid van de Nederlandse samenleving uitoefenden, niet zonder toestemming van de weduwe van de Utrechtse politieman c.q. diens collega mag worden kwijtgescholden? </vraag>
      <vraag nummer="7">Op welke wijze maakt u zich er sterk voor dat de in Nederland opgelegde gevangenisstraf van 20 jaar alsnog ten uitvoer wordt gelegd? Wilt u aangeven hoe u dit alsnog tracht te bereiken? </vraag>
      <vraag nummer="8">Deelt u de mening dat het onbehoorlijk is dat de Nederlandse autoriteiten de afgelopen jaren de weduwe van de Utrechtse politieman en diens collega niet of onvoldoende op de hoogte hebben gehouden van de voortgang in deze zaak ondanks hun uitdrukkelijk verzoek daartoe? Bent u bereid dat voortaan wel te doen? </vraag>
      <noten afkomstig="vraag">
         <noot nummer="1" datum="2005-08-24" bron="Trouw, 10 augustus jl. en NOVA">Trouw, 10 augustus jl. en NOVA, 24 augustus 2005</noot>
         <noot nummer="2" datum="2005-08-24" bron="NOVA">NOVA, 24 augustus 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De brief van 7 november 1980 is geschreven met het oog op de indertijd geldende regelgeving tussen Nederland en Duitsland inzake de uitlevering en overdracht van executie van vonnissen. Op grond van die regelgeving bestond toentertijd niet de mogelijkheid om naast de uitlevering van Knut F. ook de executie van het Nederlandse vonnis over te dragen. Derhalve beperkt de overweging in de brief zich tot het omzetten van de tijdelijke uitlevering naar een definitieve uitlevering, waarbij – zoals u in uw vraag al aangeeft – de aanspraken op de tenuitvoerlegging van het Nederlandse vonnis expliciet worden voorbehouden. Overigens merk ik nog op dat de genoemde brief onderwerp is van een civiele procedure die de raadsman van Knut F. heeft aangespannen tegen de Staat waarbij is verzocht voor recht te verklaren dat de in Nederland opgelegde straf niet meer geëxecuteerd kan worden en/of dat de executie daarvan onrechtmatig is. </antwoord>
      <antwoord nummer="3">Nee. De Nederlandse autoriteiten zijn bij brief van 18 december 1995 door de toenmalige raadsman van Knut F. geïnformeerd over de omzetting van het restant van de tenuitvoerlegging van de in Duitsland opgelegde straf per 13 november 1995 in een voorwaardelijke straf met een proeftijd van vijf jaar. Bij brief van 24 juli 1996 is navraag gedaan bij de Duitse autoriteiten. Bij brief van 22 november 1996 hebben de Duitse autoriteiten bevestigd dat bij besluit van 9 oktober 1995 van het Oberlandesgericht Stuttgart de straf per 13 november 1995 is omgezet naar een voorwaardelijke straf, die op 13 november 2000 definitief zal zijn geëxecuteerd. Ook wordt in deze brief bevestigd dat Nederland met het besluit tot definitieve uitlevering geen afstand heeft gedaan van het recht op tenuitvoerlegging van het Nederlandse vonnis. </antwoord>
      <antwoord nummer="4">Nadat de voorwaardelijke invrijheidsstelling van Knut F. in november 2000 was omgezet in een definitieve invrijheidsstelling, is hij in oktober 2001 zowel nationaal als internationaal gesignaleerd. Het is in principe mogelijk dat Knut F. Duitsland verlaat, echter vanwege de signalering loopt hij het risico dat hij door de buitenlandse autoriteiten wordt aangehouden teneinde te worden overgedragen aan Nederland. Dat Knut F. in Nederland is geweest kan ik niet bevestigen. </antwoord>
      <antwoord nummer="5">Nee, de straf is nimmer kwijtgescholden. Evenmin is de indruk gewekt dat Nederland ongeclausuleerd zou afzien van executie. De mogelijkheid van executie is altijd open gehouden. </antwoord>
      <antwoord nummer="6">Kwijtschelding van de gevangenisstraf is niet aan de orde. Immers, bij brief van 15 juli jl. is aan de Duitse autoriteiten verzocht het strafrestant dat Knut F. in Nederland nog dient te ondergaan, over te nemen. Een reactie op dit verzoek is nog niet ontvangen. </antwoord>
      <antwoord nummer="7">Alle mogelijkheden om de Nederlandse gevangenisstraf alsnog ten uitvoer gelegd te krijgen zijn op dit moment benut. Namelijk, nationale en internationale signalering, alsmede een verzoek aan Duitsland tot overname van de strafexecutie van het Nederlandse vonnis. </antwoord>
      <antwoord nummer="8">In 2001 is er contact geweest tussen het arrondissementsparket Utrecht en de bedoelde weduwe over de signalering van Knut F. Daarna heeft zij in januari 2004 opnieuw contact opgenomen met het parket. Sedertdien heeft meerdere malen telefonisch en schriftelijk contact plaatsgevonden tussen het parket en de weduwe van de politieman en tussen het parket en diens collega. Daarnaast hebben twee gesprekken op het parket plaatsgevonden, te weten op 14 april 2004 en op 27 mei 2005. Tijdens het laatste gesprek is nadrukkelijk overeengekomen dat de bedoelde weduwe en de collega op de hoogte zullen worden gehouden van de voortgang, onder andere met betrekking tot de reactie van de Duitse autoriteiten op het verzoek de tenuitvoerlegging van het Nederlandse strafrestant over te nemen en met betrekking tot de civiele procedure tegen de Staat. </antwoord>
      <noten afkomstig="antwoord"/>
   </antwoorden>
</kvr>
