<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (RPF), Swildens-Rozendaal (PvdA), Eisses-Timmerman (CDA), Oplaat (VVD), Augusteijn-Esser (D66), M.NBB. Vos (GroenLinks), Poppe (SP), Van der Vlies (SGP) en Van Middelkoop (GPV) aan de minister van Landbouw, Natuurbeheer en Visserij over mishandeling en verwaarlozing van dieren. (Ingezonden 3 februari 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8759
</item>
         <item attribuut="Inhoud">Vragen over het toezicht op het optreden tegen mishandeling en verwaarlozing van dieren, en over mogelijke herhaling van delicten.</item>
         <item attribuut="Rubriek">Natuur (Dierenbescherming) Veeteelt (Veehouderij)</item>
         <item attribuut="Trefwoorden">Dierenbescherming Veeteelt</item>
         <item attribuut="Vindplaats">Kamervragen met antwoord 1998-1999, nr. 829, Tweede Kamer</item>
         <item attribuut="Vraagnr_bij_indiening">2989907060</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Oplaat</persoon>
<persoon partij="CDA">Eisses-Timmerman</persoon>
<persoon partij="PvdA">Swildens-Rozendaal</persoon>
<persoon partij="RPF">Stellingwerf</persoon>
            <persoon partij="D66">Augusteijn-Esser</persoon>
            <persoon partij="GroenLinks">M.NBB. Vos</persoon>
            <persoon partij="SP">Poppe</persoon>
            <persoon partij="SGP">Van der Vlies</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1999-02-23</item>
         <item attribuut="Datum_indiening">1999-02-03</item>
         <item attribuut="Document-id">KVR8759</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1695" allpagenumbers="1695 1696 1697" vetnummer="2989907060" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8759" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="829" onderwerp="" indiendatum="1999-02-3">
         <vrager partij="VVD" oorsprong="parlement">Oplaat</vrager>
<vrager partij="CDA" oorsprong="parlement">Eisses-Timmerman</vrager>
<vrager partij="PvdA" oorsprong="parlement">Swildens-Rozendaal</vrager>
<vrager partij="RPF" oorsprong="parlement">Stellingwerf</vrager>
         <vrager partij="D66" oorsprong="parlement">Augusteijn-Esser</vrager>
         <vrager partij="GroenLinks" oorsprong="parlement">M.NBB. Vos</vrager>
         <vrager partij="SP" oorsprong="parlement">Poppe</vrager>
         <vrager partij="SGP" oorsprong="parlement">Van der Vlies</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-02-23">
         <antwoorder functie="minister" ministerie="Landbouw, Natuurbeheer en Visserij">Apotheker</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Hoeveel keer is de afgelopen jaren sprake geweest van zodanige dierenmishandeling dan wel feitelijke verwaarlozing van dieren dat strafrechtelijk moest worden opgetreden? Lopen bepaalde diersoorten extra risico’s? </vraag>
      <vraag nummer="2">Hoe worden de begrippen «mishandeling» en «verwaarlozing» van dieren gedefinieerd? </vraag>
      <vraag nummer="3">Hebt u voldoende inzicht in de problematiek van de verwaarlozing en mishandeling van dieren of bestaat de indruk dat er sprake is van het topje van de ijsberg? Waarop baseert u dit oordeel? </vraag>
      <vraag nummer="4">Welke instrumenten staan de handhavende instanties ter beschikking om aan de genoemde problemen een einde te maken? Kan met deze instrumenten worden gezorgd voor een adequate handhaving? </vraag>
      <vraag nummer="5">Kan, als proces-verbaal wordt opgemaakt tegen dierenmishandeling of verwaarlozing, direct worden opgetreden om zodoende de mishandeling of verwaarlozing niet onnodig te laten voortduren? </vraag>
      <vraag nummer="6">Is inzicht te geven in hoeverre bij de mishandeling en verwaarlozing van dieren sprake is van herhaling van de delicten? </vraag>
      <vraag nummer="7">Indien eenzelfde persoon eenmaal in overtreding is geweest voor mishandeling van dieren, telt dat feit dan mee bij een eventuele nieuwe strafzaak voor hetzelfde vergrijp? Welke instrumenten staan u ter beschikking om herhaling van de genoemde delicten te voorkomen? </vraag>
      <vraag nummer="8">Hoe vaak worden dieren in beslag genomen? Speelt het kostenaspect daarbij een rol? </vraag>
      <vraag nummer="9">Is het mogelijk dat het bepaalde personen definitief verboden wordt nog dieren te houden indien zij keer op keer in herhaling vallen van de hier aan de orde zijnde delicten? Zo ja, hoe vaak wordt van deze mogelijkheid gebruik gemaakt? </vraag>
      <vraag nummer="10">Als vraag zeven ontkennend wordt beantwoord, acht u het dan wenselijk een dergelijke mogelijkheid tot uw beschikking te hebben? Is daarvoor een wetswijziging nodig? </vraag>
      <vraag nummer="11">Welke instanties en welke aantallen mensen houden zich bezig met controle en toezicht inzake gevallen van dierenmishandeling en dierenverwaarlozing? Acht u dit voldoende? Wordt bij de regionale politie voldoende prioriteit aan deze kwestie gegeven? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De Algemene Inspectiedienst (AID) en de Stichting Landelijke Inspectiedienst Dierenbescherming (LID) hebben bij de controles terzake van dierenmishandeling/verwaarlozing van landbouwhuisdieren in 1997 73 keer en in 1998 101 keer proces-verbaal opgemaakt. In deze periode is vaker proces-verbaal opgemaakt wegens verwaarlozing/mishandeling van runderen en schapen dan van andere dieren. </antwoord>
      <antwoord nummer="2">De begrippen «mishandeling» en «verwaarlozing» worden in de Gezondheids- en Welzijnswet voor dieren niet gebruikt. Onder mishandeling en verwaarlozing wordt gewoonlijk verstaan hetgeen in artikel 36 en 37 van de wet verboden is. </antwoord>
      <antwoord nummer="3">De controles op dierenmishandeling/verwaarlozing van landbouwhuisdieren worden overwegend uitgevoerd door afhandeling van klachten. Ter vaststelling of er sprake is van mishandeling/verwaarlozing wordt een beroep gedaan op een deskundige, veelal een dierenarts van de Rijksdienst voor de keuring van Vee en Vlees (RVV). Door de Gezondheidsdienst voor Dieren, LID en AID wordt reeds een aantal jaren samengewerkt in een project «Preventie Verwaarlozing Landbouwhuisdieren» waarbij met zogenaamde «Vertrouwensteams» wordt gewerkt. Dit project is gezamenlijk opgezet en gefinancierd door LNV en Landbouwschap/LTO. Doelstelling hiervan is om gevallen van dierverwaarlozing in een zo vroeg mogelijk stadium op te sporen (onder andere door anonieme meldingen mogelijk te maken), zodat tijdig (preventieve) maatregelen genomen kunnen worden en strafrechtelijk optreden veelal niet nodig zal zijn. Dierverwaarlozing is veelal geen doelbewuste activiteit, maar een gevolg van ondernemers die (tijdelijk) hun bedrijf niet meer aankunnen als gevolg van persoonlijke-economische, psychische of sociale problemen. Vertrouwensteams kunnen ondersteuning bieden waardoor (verdere) dierverwaarlozing wordt voorkomen. Alle meldingen die door AID en LID worden ontvangen, worden nagetrokken. Ik heb geen redenen om te veronderstellen dat veel structurele verwaarlozing en/of mishandeling onopgemerkt blijft. </antwoord>
      <antwoord nummer="4 en 5">De artikelen 36 en 37 GWWD worden strafrechtelijk gehandhaafd. Bij overtreding van deze artikelen kunnen de dieren in beslag worden genomen door de bevoegde opsporingsambtenaar. Zodra het belang van strafvordering de inbeslagneming niet meer eist, moeten de dieren worden teruggegeven. In beginsel aan de beslagene. Gelet op artikel 117 Wetboek van Strafvordering staat echter de Officier van Justitie een aantal mogelijkheden open om in beslag genomen dieren te vervreemden, te vernietigen of te bestemmen voor een ander doel dan strafvordering. Hierdoor kan feitelijk een einde komen aan een verboden toestand. In het licht van mijn antwoord op vraag 3, ben ik van oordeel dat de inzet van AID, RVV, LID en de politie voldoende is. </antwoord>
      <antwoord nummer="6 en 7">Op basis van de gegevens genoemd bij het antwoord op vraag 1 is geïnventariseerd in hoeverre over 1997 en 1998 sprake was van herhaling van delicten. In 7 gevallen waarin mishandeling/verwaarlozing werd vastgesteld, was er sprake van herhaling. Door de rechter wordt in het algemeen herhaling van het delict betrokken bij de door hem in een bepaalde zaak toe te meten straf. Gedragingen in strijd met de artikelen 36, eerste lid, en artikel 37 GWWD zijn misdrijven en zij worden ingevolge de Wet op de justitiële documentatie en op verklaringen omtrent het gedrag aangetekend op het strafblad van de terzake van de feiten veroordeelde personen. Het strafblad maakt tijdens het strafproces onderdeel uit van het strafdossier van een verdachte. In het proces «preventie verwaarlozing landbouwhuisdieren» wordt ook specifiek aandacht gegeven aan bedrijven die bij herhaling onvoldoende zorg aan de dieren blijken te kunnen geven. Indien ondersteuning uit het project onvoldoende waarborgen blijkt te kunnen bieden wordt strafrechtelijk ingegrepen. </antwoord>
      <antwoord nummer="8">In de praktijk worden dieren bijna nooit in beslag genomen omdat de eigenaar vrijwillig afstand doet van de dieren c.q. toestemming geeft dat de dieren op zijn bedrijf gedood worden door een dierenarts. De kosten spelen bij het nemen van maatregelen geen rol. </antwoord>
      <antwoord nummer="9">Overtreding van het bepaalde bij de artikelen 36 en 37 GWWD is niet strafbaar gesteld onder de Wet op de economische delicten. Stillegging van een bedrijf als bijkomende straf is hier niet mogelijk. Van toepassing zijn hier uitsluitend de straffen en maatregelen welke het Wetboek van Strafrecht kent. Dit kent als bijkomende straf de ontzetting van bepaalde rechten, en de ontzetting kan in dit verband betreffen de uitoefening van bepaalde beroepen. Deze ontzetting is overigens van tijdelijke aard: praktisch niet korter dan twee jaren en niet langer dan 5 jaren. Het blijft uiteraard wel een bijkomende straf die door de rechter moet worden opgelegd. Voorzover mij bekend heeft de rechter in gevallen als de onderhavige deze bijkomende straf nog niet toegepast. Wel kan de Nederlandse Vereniging tot Bescherming van Dieren zich, aan de hand van de bevindingen van de LID, partij stellen in een civiele procedure waarbij de rechter wordt gevraagd een verbod op het houden van dieren op te leggen. Dit heeft in één geval tot een daadwerkelijk verbod geleid. </antwoord>
      <antwoord nummer="10">Zie antwoord op vragen 6 en 7. </antwoord>
      <antwoord nummer="11">De AID en RVV houden zich bezig met de controle en toezicht inzake gevallen van dierenmishandeling en dierverwaarlozing vooral bij veehouderijbedrijven, veetransport, veemarkten, slachterijen en exportverzamelplaatsen. De AID en LID beschikken over opsporingsbevoegdheid bij overtredingen. De politie heeft voor de artikelen 36 en 37 GWWD geen toezichthoudende bevoegdheid maar beschikt wel over algemene opsporingsbevoegdheid. De politie draagt gevallen van mishandeling/verwaarlozing gewoonlijk ter verdere afhandeling over aan de AID/LID. Wel heeft de politie een ondersteunende rol richting AID/LID voor wat betreft openbare orde-aspecten in concreet voorliggende zaken. Overigens, bij het project preventie verwaarlozing landbouwhuisdieren wordt gestreefd naar een zo vroeg mogelijke signalering van (dreigende) dierverwaarlozing. Door het mogelijk te maken dat anoniem gemeld kan worden, te werken met vertrouwensteams, en niet automatisch strafrechtelijk op te treden, wordt getracht om ook mensen uit de directe omgeving van het bedrijf (familie, buren, bedrijfsvoorlichters, etc.) in een vroeg stadium mogelijke problemen aan te laten melden. </antwoord>
      <noten afkomstig="antwoord"/>
   </antwoorden>
</kvr>
