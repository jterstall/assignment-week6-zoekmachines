<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schippers en Aptroot (beiden VVD) aan de ministers van Volksgezondheid, Welzijn en Sport en van Economische Zaken over het KNGF. (Ingezonden 10 april 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25519
</item>
         <item attribuut="Inhoud">Vragen over de bezwaren van het Koninklijk Nederlands Genootschap voor Fysiotherapie (KNGF) als belangenorganisatie van de fysiotherapeuten namens een aantal individuele klagers en als derdebelanghebbende tegen de besluiten van de NMa, 26 mei 2005, waarin de Nma een groot aantal klachten tegen vermeend machtsmisbruik door zorgverzekeraars heeft afgewezen. Indieners wijzen op de ongewone argumentatie waarmee de NMa de bezwaren van individuele fysiotherapeuten recent niet-ontvankelijk heeft verklaard. Ze wijzen verder op een rechtspositioneel dilemma: zorgverzekeraars bieden enerzijds standaardovereenkomsten aan, waarover ze niet individueel willen onderhandelen en anderzijds ligt er een verbod voor fysiotherapeuten om collectief op te treden.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen) Handel en economie (Mededinging) Inkomen en rechtspositie (Werktijden)</item>
         <item attribuut="Trefwoorden">Fysiotherapie Mededinging Rechtspositie Zorgverzekeraars</item>
         <item attribuut="Vindplaats">Kamervragen met antwoord 2005-2006, nr. 1395, Tweede Kamer</item>
         <item attribuut="Vraagnr_bij_indiening">2050611370</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2006-05-03</item>
         <item attribuut="Datum_indiening">2006-04-10</item>
         <item attribuut="Document-id">KVR25519</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2973" allpagenumbers="2973 2974" vetnummer="2050611370" code="0506tkkvr1395" lopendefooter="Tweede Kamer, vergaderjaar 2005–2006, Aanhangsel" filenaam="KVR25519" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1395" onderwerp="" indiendatum="2006-04-10">
         <vrager partij="VVD" oorsprong="parlement">Schippers</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Volksgezondheid, Welzijn en Sport en van Economische Zaken</vraagt-aan>
      </vraagdata>
      <antwoorddata antwoorddatum="2006-05-3">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte dat het Koninklijk Nederlands Genootschap voor Fysiotherapie (KNGF) als belangenorganisatie van de fysiotherapeuten namens een aantal individuele klagers en als derde-belanghebbende bezwaar heeft aangetekend tegen de besluiten van de NMa, 26 mei 2005, waarin de NMa een groot aantal klachten tegen vermeend misbruik van machtspositie door zorgverzekeraars heeft afgewezen? </vraag>
      <vraag nummer="2">Bent u op de hoogte dat de NMa op 7 februari 2006 de bezwaren van individuele fysiotherapeuten niet-ontvankelijk heeft verklaard op grond van het feit dat zij geen belanghebbenden zijn in de zin van de Algemene wet bestuursrecht, daar zij onvoldoende onderscheidend belang zouden hebben ten opzichte van fysiotherapeuten die geen klacht hebben ingediend? </vraag>
      <vraag nummer="3">Erkent u het dilemma, dat door het feit dat enerzijds zorgverzekeraars standaardovereenkomsten aanbieden, waarover zij niet individueel willen onderhandelen en anderzijds het verbod voor fysiotherapeuten om – met uitzondering van de bagatelregeling – collectief op te treden, de rechtsbescherming voor de individuele fysiotherapeut tekort schiet, omdat zijn belang als onvoldoende onderscheidend wordt aangemerkt ten opzichte van andere fysiotherapeuten? </vraag>
      <vraag nummer="4">Op welke wijze kan deze lacune in de rechtspositie van de individuele zorgaanbieder worden ingevuld? </vraag>
      <vraag nummer="5">Bent u op de hoogte dat het KNGF de NMa heeft verzocht de bezwaarfase over te slaan om spoedig duidelijkheid te hebben, en dat de NMa dit verzoek heeft afgewezen en nu de inhoudelijke behandeling van het bezwaar van het KNGF heeft uitgesteld tot het tweede kwartaal van 2006? Wat is uw mening over de effectiviteit van de rechtsbescherming indien een bezwaarschriftprocedure meer dan een jaar in beslag neemt? Deelt u de mening dat het bezwaarlijk is dat op deze wijze de uitkomst van een eventuele beroepsprocedure zelfs niet meer kan worden meegenomen in het contracteerbeleid van 2007? </vraag>
      <vraag nummer="6">Deelt u de mening, dat voor een goede beoordeling van het experiment fysiotherapie het van belang is dat duidelijkheid bestaat over de toelaatbaarheid van het gebruik van inkoopmacht door zorgverzekeraars? Bent u bereid een bijdrage te leveren aan de oplossing van dit probleem? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, ik ben op de hoogte dat de NMa de individuele fysiotherapeuten niet ontvankelijk heeft verklaard, met dien verstande dat in de besluiten niet staat dat bezwaarmakers zich onvoldoende onderscheiden ten opzichte van fysiotherapeuten die geen klacht hebben ingediend. In de besluiten staat dat zij zich niet onderscheiden van willekeurige andere fysiotherapeuten die met dezelfde wijze van contracteren door de zorgverzekeraars worden geconfronteerd. </antwoord>
      <antwoord nummer="3 en 4">De NMa is gebonden aan hetgeen de Algemene wet bestuursrecht en de jurisprudentie bepalen in verband met de rechtsbescherming over het begrip belanghebbende. Eén van de vereisten om als belanghebbende te worden aangemerkt is dat sprake is van een persoonlijk belang. Een persoonlijk belang wil zeggen dat de betrokkene zich daarmee in relevante mate onderscheidt van andere betrokkenen. De NMa heeft geoordeeld dat in dit geval niet aan dit vereiste is voldaan. Dat betekent echter niet dat rechtsbescherming van de fysiotherapeuten te kort schiet en dat zich een lacune in rechtspositie voordoet. De klachten van de individuele fysiotherapeuten over het aanbieden van standaardovereenkomsten komen immers overeen met de klachten van de KNGF. De KNGF is belanghebbende. Aldus wordt de rechtsbescherming gekanaliseerd naar één collectieve procedure. Alleen indien een individuele fysiotherapeut omstandigheden naar voren zou hebben gebracht die hem op relevante wijze onderscheiden van de andere fysiotherapeuten (hetgeen in casu niet het geval is), zou de collectieve procedure geen oplossing bieden. Het oordeel over of de individuele fysiotherapeut belanghebbende is zou dan ook anders zijn uitgevallen. Uit bovenstaande blijkt tevens dat de vraag over de rechtsbescherming van de individuele fysiotherapeut los staat van het in de vraag gestelde dilemma. Het aanbieden van standaardovereenkomsten door zorgverzekeraars sluit niet uit dat voor een individuele fysiotherapeut omstandigheden gelden die hem belanghebbende maken. </antwoord>
      <antwoord nummer="5">Ik ben ervan op de hoogte dat de NMa een verzoek om rechtstreeks beroep heeft afgewezen. De NMa heeft haar beleid inzake rechtstreeks beroep vastgesteld met inachtneming van de criteria uit de parlementaire geschiedenis van de Wet rechtstreeks beroep (Stcrt. 2 september 2004, nr. 168, p. 19) en sluit daarnaast aan bij de praktijk en jurisprudentie inzake rechtstreeks beroep. Van de mogelijkheid van rechtstreeks beroep blijkt weinig gebruik te worden gemaakt en daarbij wordt nog een groot deel door de rechter terugverwezen, omdat hij de zaak niet geschikt acht voor rechtstreeks beroep. Een en ander is onlangs bevestigd bij de eerste evaluatie van de Wet rechtsreeks beroep en de beleidsreactie daarop van de regering (TK 2005–2006, 27 563, nr. 8). Dat noopt tot een zekere terughoudendheid ten aanzien van rechtstreeks beroep. In casu komt daarbij dat het gaat om besluiten waarvoor de NMa de (discretionaire) ruimte heeft om bijvoorbeeld te besluiten om geen handhavingsmaatregelen te nemen, terwijl het bovendien gaat om een dynamische markt in een overgangsfase. Daarbij past eerder een inhoudelijke heroverweging van de besluiten dan dat de besluiten geschikt zijn voor een marginale toetsing door de rechter. In het kader van de bezwaarprocedure is een uitputtende behandeling mogelijk waarbij zo nodig tevens onderzoek naar de meest recente marktontwikkelingen kan worden gedaan. Om die reden heeft de NMa het verzoek om rechtstreeks beroep afgewezen. Met de afwijzing van het verzoek om rechtstreeks beroep is niet gegeven dat de inhoudelijke behandeling van het bezwaar van KNGF is uitgesteld tot het tweede kwartaal van 2006, zoals blijkt uit het verloop van de bezwaarprocedure. Het streven van de NMa is erop gericht in mei 2006 op de bezwaren te beslissen. Met die beslissing kan rekening worden gehouden in het contracteerbeleid voor 2007. </antwoord>
      <antwoord nummer="6" voetnoot="1 2">Op verschillende manieren is duidelijkheid verschaft aan partijen over de onderhandelingsmogelijkheden en onmogelijkheden onder de mededingingswet. Zo heeft de NMa in 2002 in haar Richtsnoeren voor de zorgsector de spelregels uitgelegd onder de Mededingingswet. In december 2004 heeft de NMa het visiedocument inkoopmacht gepubliceerd. Hierin is uitgebreid informatie verschaft over de huidige stand van zaken van het mededingingsrecht met betrekking tot inkoopmacht. Uit de aanvulling van de Richtsnoeren voor de zorgsector die de NMa in maart 2006 heeft vastgesteld, blijkt dat zorgmakelaars een belangrijke rol kunnen spelen in de onderhandelingen tussen zorgaanbieders en -verzekeraars. Daarnaast heeft het College Tarieven Gezondheidszorg/Zorgautoriteit in oprichting (CTG/ZAio) in juli 2005 in haar visiedocument Fysiotherapie en de daaropvolgende eerste monitor aandacht besteed aan inkoopmacht. CTG/ZAio zal naar verwachting in mei 2006 de monitor fysiotherapie publiceren, waarin wordt geïnventariseerd hoe de contractaanbiedingen van verzekeraars naar fysiotherapeuten in 2006 zijn verlopen. Ten slotte zijn de geoorloofde vormen van samenwerking en de taken en bevoegdheden onder andere ten aanzien van inkoopmacht van de NMa en de Nederlandse Zorgautoriteit (indien het wetsvoorstel Wet marktordening gezondheidszorg (WMG) door het parlement wordt aanvaard), beschreven in twee brieven aan de Tweede Kamer <voetnoot nummer="1"/>. In aanvulling hierop zullen het ministerie van Volksgezondheid, Welzijn en Sport, het ministerie van Economische Zaken en de NMa de communicatie intensiveren rondom de mogelijkheden voor onderhandelingen voor met name zorgaanbieders onder de Mededingingswet. Ook wil ik u wijzen op de bijgevoegde brief (MC/MO 2680033) <voetnoot nummer="2"/>aan de voorzitter van het KNGF over de onderhandelingspositie van fysiotherapeuten van de minister van Volksgezondheid, Welzijn en Sport. Deze brief heb ik u bij de behandeling van het wetsvoorstel WMG toegezegd. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2005–2006, 30 300 XVI, nr. 110, brief van de ministers van Volksgezondheid, Welzijn en Sport en van Economische Zaken en de brief van 13 april 2006 van de minister van Economische Zaken</noot>
         <noot nummer="2">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
