<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Volksgezondheid, Welzijn en Sport over medische screening van geadopteerde kinderen. (Ingezonden 30 november 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27103
</item>
         <item attribuut="Inhoud">Gevraagd wordt of medische screening van adoptiekinderen is opgenomen in het Verstrekkingenbesluit op basis van de Zorgverzekeringswet. Zo nee, kan dit alsnog worden opgenomen en zo ja, kan de minister de zorgverzekeraars daar nog eens op wijzen.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Overig) Gezondheidszorg (Zorgverzekeringen)</item>
         <item attribuut="Trefwoorden">Adoptie Medische keuringen Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 624, Tweede Kamer</item>
         <item attribuut="Vraagnr_bij_indiening">2060703900</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2007-01-16</item>
         <item attribuut="Datum_indiening">2006-11-30</item>
         <item attribuut="Document-id">KVR27103</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1339" allpagenumbers="1339 1340" vetnummer="2060703900" code="0607tkkvr624" lopendefooter="Tweede Kamer, vergaderjaar 2006–2007, Aanhangsel" filenaam="KVR27103" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="624" onderwerp="" indiendatum="2006-11-30">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-01-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is medische screening van geadopteerde kinderen een (wettelijk) verplicht onderdeel van de toelatingsprocedure van geadopteerde kinderen uit sommige landen in Nederland? Onder welke omstandigheden acht u het wenselijk dat er een medisch onderzoek plaatsvindt van pas geadopteerde kinderen ter voorkoming van gevaar voor het kind dan wel kinderen waarmee het in contact komt als gevolg van een niet onderkende ziekte? </vraag>
      <vraag nummer="2">Viel deze medische screening voor de invoering van de Zorgverzekeringswet onder het Verstrekkingenbesluit op basis van de Ziekenfondswet? Zo ja, onder welk onderdeel en op basis van welke titel? </vraag>
      <vraag nummer="3">Is u bekend dat de kosten van deze medische screening destijds ten minste bij enkele ziekenfondsen werden vergoed? Werden de regels voor de vergoeding van kosten van medische screening door de verschillende ziekenfondsen op een gelijke wijze toegepast? </vraag>
      <vraag nummer="4">Is bij de invoering van de Zorgverzekeringswet sprake geweest van een wijziging van het beleid rond medische screening van geadopteerde kinderen? Is van deze eventuele beleidswijziging destijds melding gedaan aan de Kamer bij de behandeling van de wet? Zo neen, waarom is dat niet gebeurd? </vraag>
      <vraag nummer="5">Valt de vergoeding van de kosten van medische screening ook onder het Verstrekkingenbesluit op basis van de Zorgverzekeringswet? Zo neen, waarom is dit niet het geval, zeker indien een dergelijke screening een verplicht onderdeel vormt van de toelating van geadopteerde kinderen in Nederland? </vraag>
      <vraag nummer="6">Vanaf welk moment ontstaat in het algemeen voor ouders van geadopteerde kinderen de verzekeringsplicht op basis van artikel 2, derde lid Zorgverzekeringswet, en het daarmee verbonden recht op vergoeding van de ziektekosten? </vraag>
      <vraag nummer="7">Maakt het voor de vergoeding van de kosten van medische screening nog uit of er reeds sprake is van een verzekeringsplicht voor het geadopteerde kind? Maakt het nog uit of de medische screening een verplichting is voor de toelating van het kind tot Nederland? </vraag>
      <vraag nummer="8">Bent u bereid deze medische screening alsnog op te nemen in het Verstrekkingenbesluit op basis van de Zorgverzekeringswet, indien dat nu nog niet het geval is, of anders de zorgverzekeraars in kennis te stellen van het standpunt dat de medische screening wel onder het Verstrekkingenbesluit op basis van de Zorgverzekeringswet valt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Medische screening voorafgaand aan de toelating van een buitenlands adoptiekind tot Nederland is inderdaad een wettelijk vereiste. Dit vereiste is neergelegd in artikel 8 onder b. van de Wet opneming buitenlandse kinderen ter adoptie (Wobka). Uit artikel 3.26 Vreemdelingenbesluit, waarin dit vereiste nader is uitgewerkt, volgt dat bij de indiening van een verzoek om een vergunning tot verblijf een in het land van herkomst afgegeven medische verklaring dient te worden overgelegd waaruit blijkt dat het in redelijkheid niet valt aan te nemen dat het kind lijdt aan een gevaarlijke besmettelijke of langdurige lichamelijke of geestelijke ziekte. Deze verklaring pleegt te worden verstrekt na onderzoek op onder meer tuberculose van de ademhalingsorganen. Het is mij bekend dat in sommige landen van herkomst van het kind niet altijd kan worden voldaan aan de kwaliteitsnormen voor de medische screening zoals die in Nederland gelden. In dergelijke situaties verdient het aanbeveling een extra medische screening na aankomst in Nederland te laten uitvoeren. </antwoord>
      <antwoord nummer="2, 3, 4, 5 en 8">Alleen medisch geïndiceerde zorg viel onder de verstrekkingen Ziekenfondswet (Zfw) en valt onder de prestaties van de Zorgverzekeringswet (Zvw). Bij de medische screening ten behoeve van adoptie gaat het niet om medisch geïndiceerde zorg. Deze medische screening viel dus niet onder de verstrekkingen Zfw en valt dus niet onder de prestaties van de Zvw. Voorzover ziekenfondsen dit vergoed hebben, is dit niet of ten onrechte gedaan als onderdeel van de verstrekkingen van de Zfw. Wanneer een buitenlands kind tot het gezin van de adoptiefouders is gaan behoren, kan het zijn dat het, vanwege een gezondheidsprobleem, alsnog medisch onderzoek nodig heeft. Als het kind, doordat het behoorde tot het gezin in Nederland, vervolgens ziekenfondsverzekerde was geworden, kon dat medisch geïndiceerde onderzoek voor rekening van de ziekenfondsverzekering komen. Hetzelfde geldt thans bij de zorgverzekering. Er heeft dan ook geen beleidswijziging plaatsgevonden bij de invoering van de Zvw. Medische screening voorafgaande aan de toelating van een buitenlands adoptiekind tot Nederland onder de prestaties van de Zvw brengen is, gezien het vorenstaande, niet aan de orde. </antwoord>
      <antwoord nummer="6">Voor de vraag of er sprake is van verzekeringsplicht voor het geadopteerde kind, zijn twee vragen relevant. Iemand is verzekeringsplichtig voor de Zvw, als hij verzekerd is ingevolge de AWBZ. Om AWBZ-verzekerd te zijn moet in de eerste plaats beoordeeld worden of een adoptiekind ingevolge artikel 2, 3, eerste lid en 5, eerste lid, onder a, van de AWBZ naar de omstandigheden beoordeeld in Nederland woont. Deze vraag dient te worden beantwoord aan de hand van een afweging tussen feitelijke, economische, sociale en juridische factoren, die in samenhang bezien kunnen leiden tot de conclusie dat iemand in Nederland woont. Daarnaast is in artikel 5, tweede lid van de AWBZ nadrukkelijk bepaald dat er sprake moet zijn van een zodanig rechtmatig verblijf, dat dit leidt tot verzekering ingevolge de AWBZ. Dit vergt dus een nadere toets die er toe kan leiden dat hoewel iemand naar de omstandigheden beoordeeld – met inachtneming van de juridische factoren, dat wil zeggen de verblijfstatus – in Nederland woont, dit in verband met de nadere toets op rechtmatig verblijf toch niet leidt tot verzekering ingevolge de AWBZ, en daarmee tot verzekeringsplicht voor de Zvw. Met betrekking tot de vraag of er sprake is van wonen naar de omstandigheden beoordeeld, is de uitspraak van de Centrale Raad van Beroep van 15 april 2005 (CRvB 15 april 2005, RSV 2005/224 LJN AT 4754) relevant. In deze uitspraak heeft de CRvB overwogen dat «ingeval sprake is van een adoptie die wordt bestreken door het Haags Adoptieverdrag, wordt het moment waarop de adoptie plaatsvindt beschouwd als het moment waarop het buitenlandse kind geacht wordt tot het gezin te behoren. Wanneer een kind wordt geadopteerd naar buitenlands recht en het Haags Adoptieverdrag is niet van toepassing, wordt het kind niet vanaf het moment van de adoptie als eigen kind aangemerkt. Wel kan het kind in die situatie als pleegkind en dus als behorend tot het gezin van de adoptiefouders worden aangemerkt, vanaf het moment waarop naar buitenlands recht de adoptie plaatsvindt en het kind aan de hoede van de adoptiefouders wordt overgedragen. Wat betreft de implicatie van voorgaande uitgangspunten voor de vraag in welk land buitenlandse adoptiekinderen wonen, ligt het in de rede om aan te nemen dat indien een kind geacht wordt te behoren tot een gezin, dit kind tevens woont in hetzelfde land als waar de ouders uit het gezin wonen». Daarmee is de vraag of een adoptiekind in Nederland woont, te beantwoorden. Vervolgens dient te worden vastgesteld of het wonen leidt tot verzekering ingevolge de AWBZ. Daarvoor is, zoals hierboven is aangegeven, relevant of voldaan wordt aan de vereisten van artikel 5, tweede lid van de AWBZ. Iemand die niet rechtmatig in Nederland verblijft als bedoeld in artikel 8, onder a tot en met e en l, van de Vreemdelingenwet 2000, is niet verzekerd ingevolge de AWBZ en daarmee niet verzekeringsplichtig ingevolge de Zvw. </antwoord>
      <antwoord nummer="7">Uit de beantwoording van de voorgaande vragen blijkt dat medische screening zonder medische indicatie niet tot de prestaties van de Zvw behoort en dat ik dat ook niet wenselijk acht. Adoptiefouders zullen dus óf een particuliere verzekering (al dan niet als aanvullende verzekering) moeten hebben die deze kosten vergoedt, óf de kosten zelf moeten dragen. </antwoord>
      <noten afkomstig="antwoord"/>
   </antwoorden>
</kvr>
