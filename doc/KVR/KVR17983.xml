<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de ministers van Justitie en van Binnenlandse Zaken en Koninkrijksrelaties over onderzoek naar een mogelijke tijdelijke sluiting van de Al-Fourqaan moskee in Eindhoven. (Ingezonden 7 mei 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17983
</item>
         <item attribuut="Inhoud">Vragen over de activiteiten die plaatsvinden in de Al-Fourqaan moskee in Eindhoven. Volgens het strafdossier van het OM worden jongeren geworven voor de jihad en vinden er radicale en extremistische activiteiten plaats.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Godsdiensten Terrorisme</item>
         <item attribuut="Vindplaats">Kamervragen met antwoord 2002-2003, nr. 1462, Tweede Kamer</item>
         <item attribuut="Vraagnr_bij_indiening">2020311240</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2003-06-18</item>
         <item attribuut="Datum_indiening">2003-05-07</item>
         <item attribuut="Document-id">KVR17983</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3055" allpagenumbers="3055 3056" vetnummer="2020311240" code="0203tkkvr1462" lopendefooter="Tweede Kamer, vergaderjaar 2002–2003, Aanhangsel" filenaam="KVR17983" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1462" onderwerp="" indiendatum="2003-05-7">
         <vrager partij="VVD" oorsprong="parlement">Wilders</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="18 juni 2003), zie ook Aanhangsel Handelingen nr. 1269, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van van Binnenlandse Zaken en Koninkrijksrelaties en van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «OM: moskee Eindhoven werft strijders»? <voetnoot nummer="1"/>
      </vraag>
      <vraag nummer="2">Is het waar dat het OM in een strafdossier tegen moslims stelt dat in de Al-Fourqaan moskee te Eindhoven moslimjongeren worden geworven voor de gewapende jihad, het de in de Al-Fourkaan moskee werkzame imams zijn die hier de weg voor banen en dat onder deze moskee ook nog diverse ondergrondse organisaties vallen die zich bezighouden met het ronselen voor de jihad? Is het ook waar dat bij de verdachten cassettebandjes zijn gevonden met daarop opgenomen testamenten van jihadstrijders in spe? Zijn al deze berichten waar? Zo ja, wat is uw oordeel hierover? </vraag>
      <vraag nummer="3">Deelt u de mening dat de hiervoor genoemde en ook al eerder in brieven van het kabinet, antwoorden op kamervragen en rapporten van de AIVD beschreven radicale en extremistische activiteiten welke plaatsvinden in de Al-Fourqaan moskee en de daaraan verbonden stichting Al Waqf al-Islami zeer ongewenst zijn en dienen te worden beëindigd? </vraag>
      <vraag nummer="4">Is het waar dat Justitie heeft aangegeven dat er nog geen strafrechtelijk onderzoek naar de Al-Fourqaan moskee zelf en de aan deze moskee verbonden – en uit Saoedi-Arabië gestuurde – moslimextremistische stichting Al-Waqf al-Islami is gestart en evenmin naar de bestuursleden van deze moskee en stichting, vanwege «gebrek aan capaciteit»? Zo ja, bent u van mening dat dit volstrekt onaanvaardbaar is en bent u bereid er onmiddellijk voor te zorgen dat die capaciteit er komt en alsnog een onderzoek kan worden gestart? </vraag>
      <vraag nummer="5" voetnoot="2">Herinnert u zich uw eerdere uitspraak <voetnoot nummer="2"/>dat de Al-Fourqaan moskee te Eindhoven «een verzamelplaats is voor bezoekende orthodox-radicalen die weinig ophebben met de westerse samenleving en de daarin geldende waarden en normen»? Bent u van mening dat indien de feiten over het rekruteren voor de jihad waarvoor nota bene imams de weg zouden banen en het bestaan van ondergrondse organisaties op de waarheid berusten en bewezen zijn, deze moskee eerder als een radicaal boevennest kan worden betiteld? </vraag>
      <vraag nummer="6">Bent u bereid te bezien of – indien de genoemde feiten kloppen en bewezen zijn en mogelijk onderzoek zoals bedoeld in vraag 4 dit billijkt – het (juridisch) mogelijk is de Al-Fourqaan moskee te Eindhoven tijdelijk te sluiten? </vraag>
      <noten afkomstig="vraag">
         <noot nummer="1" datum="2003-05-3" bron="NRC Handelsblad">NRC Handelsblad, 3 mei 2003</noot>
         <noot nummer="2">Antwoorden kabinet 17 december 2002 op vragen van het lid Wilders over financiering vanuit Saoedi-Arabië, antwoord op vraag 1, aanhangsel Handelingen nr. 523, vergaderjaar 2002–2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Voorzover de feiten uit het strafdossier in de media aan de orde zijn geweest, zijn het publiekelijk bekende feiten. Voorzover de bedoelde gedragingen in relatie staan tot de radicalisering van moslims en het ontstaan van een klimaat waarin jihadisme kan gedijen, merk ik opnieuw op dat de regering deze fenomenen ernstig afkeurt en dat het beleid van de regering is gericht op het tegengaan van deze ontwikkelingen. Overigens betreft het hier een nog lopende strafzaak waar ik om die reden geen uitspraken over kan doen. </antwoord>
      <antwoord nummer="3" voetnoot="1">In eerdere rapporten van de AIVD, alsook in antwoorden mijnerzijds op kamervragen en recent nog in de brief aan de Tweede Kamer van 24 april jl. <voetnoot nummer="1"/>werd meerdere malen de zorg geuit over de rol die de Al Furqaan Moskee en de stichting Al Waqf al-Islami spelen bij het verspreiden van een ultra orthodox islamitisch (wahabitisch) gedachtegoed onder delen van de moslimbevolking in Nederland. De extreem isolationistische opvattingen die worden uitgedragen door de betreffende moskee en stichting dragen bij aan anti-integratieve tendensen en radicalisering onder met name jonge moslims in Nederland. Het beleid van de regering is erop gericht deze tendensen tegen te gaan. </antwoord>
      <antwoord nummer="4">Nee, dat is niet waar. Zoals algemeen bekend is, heeft het onderwerp terrorismebestrijding hoge prioriteit bij de Unit Terrorisme en Bijzondere Taken van het KLPD en bij de Landelijk Terreur Officieren van Justitie bij het Landelijk Parket van het Openbaar Ministerie. Om begrijpelijke redenen worden in het algemeen op voorhand geen mededelingen gedaan over het al dan niet opstarten van een strafrechtelijk onderzoek. </antwoord>
      <antwoord nummer="5">In de genoemde brief van 24 april jl. en eerdere antwoorden werd zorg geuit over de radicaliserende effecten van een aantal activiteiten die zich in de Al Furqaan Moskee voltrekken. Daarbij dient echter te worden benadrukt dat onderzoek tot nu toe geen directe betrokkenheid van de moskeeorganisatie als zodanig heeft aangetoond bij rekrutering voor gewelddadige jihad of terrorisme. De door u voorgestelde betiteling van de moskee kan ik, zolang dit niet het geval is, dan ook niet overnemen. </antwoord>
      <antwoord nummer="6">Op grond van artikel 172, eerste lid, van de Gemeentewet is de burgemeester belast met de handhaving van de openbare orde; het derde lid geeft hem de bevoegdheid bevelen te geven die noodzakelijk zijn voor de handhaving van de openbare orde. Deze bevoegdheid is vooral bedoeld voor het voorkomen van verstoring van de orde en rust in geval van samenscholingen, oploopjes of acties op openbare plaatsen. Wil de burgemeester van deze bevoegdheid gebruik kunnen maken, dan moet er, volgens de jurisprudentie, sprake zijn van een ordeverstoring die concreet voorzienbaar is en een actuele dreiging vormt van de openbare orde. Deze situatie is naar het zich laat aanzien nu niet aan de orde. Situaties die zijn vereist voor het eventuele gebruik van de bevoegdheden omschreven in de artikelen 174 en 175 van de Gemeentewet zijn evenmin aan de orde. Artikel 174 van de Gemeentewet belast de burgemeester met toezicht op openbare samenkomsten evenals op de voor het publiek openstaande gebouwen. Indien de burgemeester van deze bevoegdheid gebruik wil kunnen maken, dan moet er volgens de jurisprudentie sprake zijn van een concrete, zich direct aandienende, de veiligheid of gezondheid bedreigende situatie. In artikel 175 van de Gemeentewet is de bevoegdheid van de burgemeester omschreven om noodbevelen uit te vaardigen. In geval van oproerige beweging, van andere ernstige wanordelijkheden of van rampen of zware ongevallen, dan wel van ernstige vrees voor het ontstaan daarvan, is de burgemeester bevoegd alle bevelen te geven die hij ter handhaving van de openbare orde of ter beperking van gevaar nodig acht. Zoals hiervoor is aangegeven, doen deze situaties zich nu niet voor. Maar zelfs indien deze situaties zich wel zouden voordoen, dan nog is sluiting van een moskee in beginsel niet mogelijk. Dit hangt samen met artikel 6 van de Grondwet waarin de vrijheid van godsdienst en levensovertuiging wordt beschermd. In de twee leden van het artikel worden de voorwaarden genoemd waaronder deze vrijheid kan worden beperkt. Zoals blijkt uit de totstandkoming van de Gemeentewet zijn de artikelen 172, 174 en 175 van die wet niet aan te merken als een wettelijk voorschrift als bedoeld in het eerste lid van artikel 6 van de Grondwet. De vraag rijst dan of beperking van de uitoefening van het recht op godsdienstvrijheid door het sluiten van een moskee mogelijk is op grond van het tweede lid van artikel 6 van de Grondwet. Ook dat is niet het geval. Die bepaling laat immers alleen regeling of inperking van de vrijheid toe buiten gebouwen of besloten plaatsen. Het voorgaande betekent uiteraard niet dat binnen een moskee zonder meer alles is toegestaan vanwege de godsdienstvrijheid. In de uitoefening van dat recht, evenals van andere grondrechten, mag men immers niet zover gaan dat de democratische rechtsstaat op ontoelaatbare wijze wordt aangetast. In dit verband kan ook worden gewezen op artikel 17 van het Europees Verdrag voor de Rechten van de Mens (EVRM), waarin is opgenomen dat geen misbruik mag worden gemaakt van het beroep op mensenrechten. Indien dat toch wordt gedaan, vervalt de bescherming van de werking van het betreffende mensenrecht. Het Europese Hof voor de Rechten van de Mens is zeer terughoudend in de toepassing van dit artikel 17 EVRM en heeft het tot nu toe slechts een enkele keer toegepast. In de kwestie die hier aan de orde is zijn feiten en omstandigheden die zouden kunnen leiden tot de uitsluiting van de bescherming van de godsdienstvrijheid nu niet aan de orde. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 925" documentnummer="91">Kamerstuk 27 925, nr. 91</noot>
      </noten>
   </antwoorden>
</kvr>
