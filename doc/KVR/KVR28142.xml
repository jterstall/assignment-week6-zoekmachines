<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Jasper van Dijk (beiden SP) aan de ministers van Justitie en van Onderwijs, Cultuur en Wetenschap over nachtelijke datingprogramma's. (Ingezonden 2 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28142
</item>
         <item attribuut="Inhoud">Vragen naar aanleiding van artikel 'Datingprogramma's RTL zijn nep' (De Volkskrant, 29 maart 2007): kijkers van datingprogramma's zouden worden verleid een sms-bericht te sturen aan mensen die dat bericht niet zelf beantwoorden, terwijl dat wel wordt beweerd. Is hier sprake van misleiding dan wel 'oplichting', en wat kan ertegen worden ondernomen?</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Televisie</item>
         <item attribuut="Vindplaats">Kamervragen met antwoord 2006-2007, nr. 1554, Tweede Kamer</item>
         <item attribuut="Vraagnr_bij_indiening">2060711140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-05-14</item>
         <item attribuut="Datum_indiening">2007-04-02</item>
         <item attribuut="Document-id">KVR28142</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3293" allpagenumbers="3293 3294" vetnummer="2060711140" code="0607tkkvr1554" lopendefooter="Tweede Kamer, vergaderjaar 2006–2007, Aanhangsel" filenaam="KVR28142" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1554" onderwerp="" indiendatum="2007-04-2">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Jasper van Dijk</vrager>
         <vraagt-aan>de ministers van Justitie en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-05-14">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Onderwijs, Cultuur en Wetenschap en van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over het bericht «Datingprogramma’s RTL zijn nep»? <voetnoot nummer="1"/>
      </vraag>
      <vraag nummer="2">Wat is uw oordeel over het feit, dat kijkers van datingprogramma’s worden verleid een sms-bericht te versturen aan mensen die dat bericht niet zelf beantwoorden, terwijl dat wel wordt beweerd? Is hier sprake van misleiding dan wel oplichting? Zo ja, wat gaat u hiertegen ondernemen? </vraag>
      <vraag nummer="3">Wat vindt u van het feit dat het versturen van een sms-bericht leidt tot het ontvangen van meerdere sms-berichten waarvoor moet worden betaald, zodat mensen onaangekondigd op kosten worden gejaagd? Is hier sprake van oneerlijke handelspraktijken? Zo ja, gaat u hiertegen optreden? </vraag>
      <vraag nummer="4">Is het voor u aanvaardbaar, dat op de website van de producent andere informatie wordt vermeld dan bij de datingprogramma’s op televisie? </vraag>
      <vraag nummer="5">Bent u bereid te onderzoeken in hoeverre de datingprogramma’s misleidend zijn? </vraag>
      <vraag nummer="6">Wat is in het algemeen uw oordeel over datingprogramma’s, seksreclames en de hieraan gerelateerde sms-diensen? Bent u bereid om dit onderwerp te betrekken bij de, in het coalitieakkoord, aangekondigde gedragscode? </vraag>
      <noten afkomstig="vraag">
         <noot nummer="1" datum="2007-03-29" bron="De Volkskrant">De Volkskrant, 29 maart 2007</noot>
      </noten>
   </vragen>
   <antwoorden aantal="6">
      <antwoord nummer="1">Het is van belang dat degene die reageert op een advertentie in Cupido TV, Pool Party, Nachtlounge of een ander vergelijkbaar programma over voldoende en juiste informatie beschikt over de dienst die hij afneemt. Een advertentie die foutieve informatie bevat of waarin belangrijke informatie wordt weggelaten, kan een misleidend karakter hebben. Het oordeel of de advertenties in de datingprogramma’s van RTL misleidend zijn, is aan de Reclame Code Commissie. </antwoord>
      <antwoord nummer="2">De desbetreffende datingprogramma’s kunnen worden gezien als een vorm van reclame/telewinkelen. Daarvoor geldt in Nederland de Nederlandse Reclame Code. De RTL-zenders opereren met een Luxemburgse licentie en vallen niet onder Nederlandse bevoegdheid. Zij hoeven zich daarom niet te houden aan de Mediawet en zijn derhalve niet verplicht zich aan te sluiten bij de Nederlandse Reclame Code. De RTL-zenders nemen echter wel vrijwillig deel aan de Stichting Reclame Code en aanvaarden daarmee de Nederlandse Reclame Code. Een ieder die van mening is dat een bepaalde reclame misleidend is, kan schriftelijk een klacht indienen bij de Reclame Code Commissie. Hieraan zijn voor een particulier geen kosten verbonden. De Reclame Code Commissie beoordeelt of de reclame inderdaad in strijd is met de Nederlandse Reclame Code. Indien de klacht gegrond is, beveelt de Commissie de adverteerder aan om de betreffende reclame-uiting niet meer te gebruiken. Deze aanbeveling kan openbaar worden gemaakt. Tegen een beslissing van de Reclame Code Commissie kan beroep worden ingesteld bij het College van Beroep. Het College van Beroep is op vergelijkbare wijze samengesteld als de Reclame Code Commissie en bestaat uit vijf leden die onder meer zijn aangewezen door de adverteerders die in de Stichting Reclame Code deelnemen en de Consumentenbond. Daarnaast kan ook de Consumentenautoriteit optreden indien er sprake is van misleidende reclame. De Consumentenautoriteit kan in een dergelijk geval de rechter verzoeken de adverteerder de inbreuk te laten staken. Conform het uitgangspunt van de Wet handhaving consumentenbescherming en afspraken met de Stichting Reclame Code zal de Consumentenautoriteit echter slechts in beeld komen indien de route via de Reclame Code Commissie niet effectief blijkt te zijn, bijvoorbeeld omdat de betreffende adverteerder weigert zich te houden aan een uitspraak van de Reclame Code Commissie. Ook kan degene die de dienst heeft afgenomen een actie uit onrechtmatige daad instellen op grond van het bepaalde in afdeling 6.3.4. BW (misleidende en vergelijkende reclame). </antwoord>
      <antwoord nummer="3">Zoals ik bij vraag 1 heb aangegeven is het van belang dat degene die reageert op een advertentie over voldoende en juiste informatie beschikt over de dienst die hij afneemt. Indien de consument meerdere niet kosteloze sms-berichten terug kan verwachten, dient deze informatie derhalve ook verstrekt te worden, inclusief de kosten per bericht. Op dit moment is het begrip «oneerlijke handelspraktijken» nog niet in de Nederlandse wetgeving opgenomen. Het voorstel van Wet tot aanpassing van de Boeken 3 en 6 van het Burgerlijk Wetboek en andere wetten aan de richtlijn betreffende oneerlijke handelspraktijken van ondernemingen jegens consumenten op de interne markt is in behandeling bij de Tweede Kamer (Kamerstukken II 2006/07, 30 928). Voor het oordeel of hier sprake is van een misleidende handelspraktijk zijn de artikelen 193c en 193d van het aanhangige wetsvoorstel relevant. De beoordeling of in casu echter sprake zou zijn van een oneerlijke handelspraktijk is – na inwerkingtreding van het wetsvoorstel – voorbehouden aan de rechter. Het wetsvoorstel voorziet tevens in handhaving door de Consumentenautoriteit van de gehele regeling van de oneerlijke handelspraktijken. </antwoord>
      <antwoord nummer="4">Het is de verantwoordelijkheid van de producent en de omroep om voor consistente informatie zorg te dragen. Van belang is dat er in geen geval sprake is van misleiding. </antwoord>
      <antwoord nummer="5">Zie het antwoord op vraag 2. </antwoord>
      <antwoord nummer="6">In Nederland is voor wat betreft de toetsing van de inhoud van reclame gekozen voor zelfregulering. De Reclame Code Commissie is al ruim 40 jaar de instantie op het gebied van zelfregulering van reclame. Zij bevordert dat in Nederland op verantwoorde wijze reclame wordt gemaakt, zowel in het belang van de consument als de adverteerder. Hiertoe zijn na overleg met consumentenorganisaties en diverse branche organisaties regels opgesteld waaraan reclame moet voldoen: de Nederlandse Reclame Code. In het Coalitie-akkoord is opgenomen dat media-aanbieders en andere belangstellenden zullen worden gestimuleerd een gedragscode voor een veilig media-aanbod te hanteren. Aangezien er wat betreft misleidende reclame reeds een uitgebreide code bestaat, is er geen reden voor een initiatief van het kabinet om media-aanbieders en andere belangstellenden te stimuleren dit onderwerp ook in een nieuwe gedragscode op te nemen. </antwoord>
      <noten afkomstig="antwoord"/>
   </antwoorden>
</kvr>
