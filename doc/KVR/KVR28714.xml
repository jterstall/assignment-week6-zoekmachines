<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Irrgang en Van Raak (beiden SP) aan de ministers van Binnenlandse Zaken en Koninkrijksrelaties en van Financiën over de verkoop van overheidsbezittingen. (Ingezonden 6 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28714
</item>
         <item attribuut="Inhoud">Vragen over het uitgangspunt van de Inspectie financiën lokale en provinciale overheden dat gemeenten en provincies eerst overheidsbezittingen, zoals aandelen, moeten verkopen ter dekking van begrotingstekorten, voordat zij een een beroep kunnen doen op de rijksoverheid.</item>
         <item attribuut="Rubriek">Overheidsfinanciën (Gemeentelijke financiën) Overheidsfinanciën (Provinciale financiën)</item>
         <item attribuut="Trefwoorden">Gemeentefinanciën Provinciale financiën</item>
         <item attribuut="Vindplaats">Kamervragen met antwoord 2006-2007, nr. 2083, Tweede Kamer</item>
         <item attribuut="Vraagnr_bij_indiening">2060717200</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Financiën (FIN)</item>
         <item attribuut="Indiener">
            <persoon partij="SP">Irrgang</persoon>
            <persoon partij="SP">Van Raak</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-06-06</item>
         <item attribuut="Document-id">KVR28714</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4413" allpagenumbers="4413 4414" vetnummer="2060717200" code="0607tkkvr2083" lopendefooter="Tweede Kamer, vergaderjaar 2006–2007, Aanhangsel" filenaam="KVR28714" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2083" onderwerp="" indiendatum="2007-06-6">
         <vrager partij="SP" oorsprong="parlement">Irrgang</vrager>
         <vrager partij="SP" oorsprong="parlement">Van Raak</vrager>
         <vraagt-aan>de ministers van Binnenlandse Zaken en Koninkrijksrelaties en van Financiën</vraagt-aan>
      </vraagdata>
      <antwoorddata antwoorddatum="2007-07-4">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Bijleveld-Schouten</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de Inspectie financiën lokale en provinciale overheden heeft aangegeven dat de gemeente Simpelveld voor de dekking van haar begrotingstekorten geen beroep kan doen op de rijksoverheid, maar eerst haar aandelen in energiebedrijf Essent moet verkopen? <voetnoot nummer="1"/>
      </vraag>
      <vraag nummer="2">Vindt u de verkoop van overheidsbezittingen een goede manier voor provincies en gemeenten om tekorten op de begroting te dichten? Zo ja, is het waar dat de Europese Commissie juist kritisch is over eenmalige maatregelen die door lidstaten gebruikt worden om tekorten te verminderen? Zo neen, waarom niet? </vraag>
      <vraag nummer="3">Vindt u het wenselijk dat provincies en gemeenten gedwongen worden hun aandelen in (semi-)publieke bedrijven te verkopen? Zo ja, hoe verhoudt dit zich tot de lokale autonomie? Zo neen, waarom niet? </vraag>
      <vraag nummer="4">Deelt u de mening dat een onwenselijke precedentwerking kan uitgaan van het aansporen van lagere overheden om overheidsbezittingen te verkopen? </vraag>
      <vraag nummer="5">Deelt u de mening dat het bezit van aandelen in het ter plaatse opererende energiebedrijf ook zorgt voor een borging van maatschappelijke belangen? Zo ja, waarom? Zo neen, waarom niet? </vraag>
      <noten afkomstig="vraag">
         <noot nummer="1">Binnenlands Bestuur, 18 mei</noot>
      </noten>
   </vragen>
   <antwoorden aantal="5">
      <antwoord nummer="1">Dit is niet waar. De inspecteur stelt voor de gemeente voor de jaren 2006 en 2007 een aanvullende uitkering uit het gemeentefonds te verstrekken van € 4,5 miljoen respectievelijk van € 4,0 miljoen op basis van haar artikel 12-status. Verkoop van de desbetreffende aandelen is hiervoor geen voorwaarde geweest. De begrotingen voor de jaren 2008 tot en met 2011 kunnen sluitend gemaakt worden door een extra dividenduitkering in 2007 van Essent. Mocht de gemeente er niet in slagen de tekorten in latere jaren te dekken, dan kan een eventuele verkoop van haar aandelen in Essent aan de orde komen, als haar financiële positie zou verbeteren door structureel hogere inkomsten uit een alternatieve aanwending. Deze verkoop is een gemeentelijke beslissing. Zie ook het antwoord op vraag 2. </antwoord>
      <antwoord nummer="2">Als overheidsbezittingen de publieke taak dienen, dan zal verkoop daarvan veelal niet de aangewezen weg zijn om een financieel probleem op te lossen. Als overheidsbezittingen de publieke taak niet dienen, maar tijdelijke beleggingen zijn, dan komen deze wel in aanmerking om te worden ingezet voor het oplossen van financiële problematiek. De gemeenteraad is primair verantwoordelijk voor het afbakenen van de publieke taak. Daarbij dient de gemeente zich wel te houden aan de daarvoor relevante wetgeving, zoals de Wet financiering decentrale overheden. De verkoop van overheidsbezittingen wordt volgens de Europese boekhoudregels aangemerkt als een financiële transactie en telt niet mee bij de berekening van het EMU-saldo. Uitgaven die met de verkoop gefinancierd worden daarentegen wel. Deze uitgaven kunnen bijdragen aan overschrijding van het EMU-saldo van de gehele overheid en zijn daarom betrokken bij de monitoring van het EMU-saldo. </antwoord>
      <antwoord nummer="3">Aandelen in nutsbedrijven zijn nu nog geheel in overheidshanden. Bij splitsing van deze bedrijven in een commercieel bedrijf en een netwerkbedrijf, kan een deel van de aandelen door gemeenten en provincies worden verkocht. Indien decentrale overheden van oordeel zijn, dat met het aanhouden van alle aandelen een publieke taak blijft worden gediend, zijn ze in beginsel niet gedwongen om deze aandelen te verkopen. Zoals uit het antwoord op vraag 1 kan worden afgeleid, kan het rendement op de desbetreffende aandelen worden meegewogen bij het toekennen van eventuele artikel 12-steun. </antwoord>
      <antwoord nummer="4">Wij delen deze mening. De beslissing om overheidsbezittingen te verkopen is primair een bevoegdheid van de gemeenten zelf. </antwoord>
      <antwoord nummer="5">Ja. Zolang de aandelen in overheidshanden zijn zal er vanuit de overheidsaandeelhouder aandacht zijn voor het maatschappelijk belang. </antwoord>
      <noten afkomstig="antwoord"/>
   </antwoorden>
</kvr>
