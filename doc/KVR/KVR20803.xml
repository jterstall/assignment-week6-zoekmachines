<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders (VVD) en Nawijn (LPF) aan de ministers van Justitie, van Binnenlandse Zaken en Koninkrijksrelaties, van Financiën en van Buitenlandse Zaken over terrorisme en de Nederlandse tak van de Al-Haramein stichting en de Al Tawheed moskee. (Ingezonden 4 juni 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20803
</item>
         <item attribuut="Inhoud">Het Amerikaanse Ministerie van Financiën heeft de Nederlandse vestiging van de Al-Haramein stichting op de zwarte lijst met terreurfinanciers geplaatst. Deze stichting is nauw verbonden met de Al-Tawheed moskee in Amsterdam.</item>
         <item attribuut="Rubriek">Criminaliteit en openbare orde (Veiligheid) Cultuur en taal (Overig) Internationale betrekkingen (Overig)</item>
         <item attribuut="Trefwoorden">Godsdiensten Terrorisme</item>
         <item attribuut="Vindplaats">Kamervragen met antwoord 2003-2004, nr. 2002, Tweede Kamer</item>
         <item attribuut="Vraagnr_bij_indiening">2030415410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Wilders</persoon>
            <persoon partij="LPF">Nawijn</persoon>
         </item>
         <item attribuut="Datum_reaktie">2004-07-30</item>
         <item attribuut="Datum_indiening">2004-06-04</item>
         <item attribuut="Document-id">KVR20803</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4233" allpagenumbers="4233 4234" vetnummer="2030415410" code="0304tkkvr2002" lopendefooter="Tweede Kamer, vergaderjaar 2003–2004, Aanhangsel" filenaam="KVR20803" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2002" onderwerp="" indiendatum="2004-06-4">
         <vrager partij="VVD" oorsprong="parlement">Wilders</vrager>
         <vrager partij="LPF" oorsprong="parlement">Nawijn</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties, van Financiën en van Buitenlandse Zaken</vraagt-aan>
      </vraagdata>
      <antwoorddata antwoorddatum="30 juli 2004), zie ook Aanhangsel Handelingen nrs. 1794 en 1846, vergaderjaar 2003–2004">
         <antwoorder functie="minister" ministerie="Justitie a.i">Verdonk</antwoorder>
         <mede-antwoorder>de ministers van Binnenlandse Zaken en Koninkrijksrelaties, van Financiën en van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de berichtgeving dat het Amerikaanse Ministerie van Financiën de Nederlandse vestiging van de Al-Haramein stichting op de zwarte lijst met terreurfinanciers heeft geplaatst en dat deze stichting nauw verbonden is met de Amsterdamse Al-Tawheed moskee, hetgeen blijkt uit hetzelfde adres van de stichting en de moskee, het feit dat de imam en Al-Tawheed moskeestichtingsvoorzitter El Shershaby tevens gevolmatigde en juridisch vertegenwoordiger en contactpersoon van de Al-Harameinstichting is, en het feit dat de voorzitter van de Al-Haramein Humanitarian Aid Foundation te Amsterdam – Sjeik Aqeel Abdulaziz Al-Aqeel – die nu ook door de Verenigde Staten op de terreurlijst is gezet – ook nog steeds hypotheekhouder is van het pand van de Al Tawheed moskee? <voetnoot nummer="1"/>Wat is uw oordeel hierover? </vraag>
      <vraag nummer="2" voetnoot="2">Herinnert u zich de vragen van de leden Wilders, Weisglas en Vos over de betrokkenheid van de Saoedische organisatie Al-Haramein bij islamitisch terrorisme en de banden van deze organisatie met de Al-Tawheed moskee te Amsterdam? <voetnoot nummer="2"/>
      </vraag>
      <vraag nummer="3" voetnoot="3 4 5">Herinnert u zich ook uw antwoord op vragen van het lid Wilders waarin u bevestigt dat Al Qaida heeft geprofiteerd van met name de financiering van de Al-Haramein stichting? <voetnoot nummer="3"/>Waarom heeft u jarenlang geweigerd de gehele Al-Haramein organisatie in VN-verband en in Nederland te verbieden of te bevorderen dat deze organisatie werd verboden? Is de Nederlandse vestiging van Al-Haramein een van de vier vestigingen van deze organisatie die nog actief zijn in weerwil van eerdere maatregelen van Saoedi-Arabie? <voetnoot nummer="4"/>Herinnert u zich tevens de vragen van het lid Wilders over de Al-Haramein stichting? <voetnoot nummer="5"/>
      </vraag>
      <vraag nummer="4">Welke concrete informatie en bewijzen heeft de Amerikaanse regering thans over de betrokkenheid van de Nederlandse vestiging van de Al-Haramein stichting bij de financiering van terrorisme? Welk onderzoek ligt aan het Amerikaanse besluit de Nederlandse vestiging van Al-Haramein op de lijst van de terreurfinanciers te plaatsen ten grondslag? Indien de Amerikaanse gegevens juist zijn, bent u dan bereid de Nederlandse vestiging van de Al-Haramein stichting onmiddellijk te verbieden en de financiële tegoeden voor deze stichting te bevriezen? </vraag>
      <vraag nummer="5">Bent u – indien de Amerikaanse gegevens over betrokkenheid van de Nederlandse tak van de Al-Haramein stichting bij terrorisme kloppen – tevens bereid – gelet op de in de eerste vraag genoemde verwevenheid van de imam/moskeestichtingsvoorzitter met de Al-Haramein stichting – resoluut en hard op te treden tegen zowel de betrokken imam als de moskee? Aan welke bestuurs- straf- en civielrechtelijke maatregelen denkt u dan? Bent u in dat geval wel bereid de moskee te sluiten en de imam uit Nederland te verwijderen? </vraag>
      <vraag nummer="6">Wilt u deze vragen vóór dinsdag 8 juni 11.00 uur beantwoorden? </vraag>
      <noten afkomstig="vraag">
         <noot nummer="1" datum="2004-06-3" bron="ANP, 2 juni jl., De Telegraaf, Trouw en Algemeen Dagblad">ANP, 2 juni jl., De Telegraaf, Trouw en Algemeen Dagblad, 3 juni 2004</noot>
         <noot nummer="2" documenttype="Kamervragen" documentnummer="422" documentjaargang="2001-2002">Aanhangsel Handelingen, nr. 422, vergaderjaar 2001–2002.</noot>
         <noot nummer="3" documenttype="Kamervragen" documentnummer="521" documentjaargang="2002-2003">Aanhangsel Handelingen, nr. 521, vergaderjaar 2002–2003.</noot>
         <noot nummer="4" datum="2004-06-2" bron="www.CNN.com">www.CNN.com, 2 juni 2004</noot>
         <noot nummer="5" documenttype="Kamervragen">Aanhangsel Handelingen, nrs. 105 en 969, vergaderjaar 2003–2004.</noot>
      </noten>
   </vragen>
   <antwoorden aantal="2">
      <antwoord nummer="1 t/m 5" voetnoot="1">Ja, ik heb kennisgenomen van genoemde berichtgeving. Tevens herinner ik mij de vragen die eerder zijn gesteld over Al Haramain en mijn antwoord op de vragen van het lid Wilders van 22 oktober 2002 <voetnoot nummer="1"/>. In antwoord op de vragen van 22 oktober 2002 is aangegeven dat er aanwijzingen bestonden dat vertakkingen van Al-Qaeida in Zuidoost-Azië hebben geprofiteerd van Saoedische financiering, met name van financiering door de organisatie Al Haramain. Zoals toen gemeld kon met betrekking tot de Nederlandse vestiging niet worden vastgesteld dat er activiteiten plaatsvonden die in verband konden worden gebracht met terrorisme. Sindsdien is de stichting nauwlettend in de gaten gehouden. De Amerikaanse voordracht om de Nederlandse vestiging op de 1267 sanctielijst van de VN te plaatsen berust voor zover tot dusver kan worden nagegaan op het feit dat sjeik Aqeel Abdulaziz Al-Aqeel lid is van het stichtingsbestuur. Volgens de VS is Al-Aqeel de oprichter en leider van Al Hamarain en is hij verantwoordelijk voor de activiteiten van Al Hamarain, inclusief het steunen van terrorisme. De VS hebben tot dusver geen andere informatie geleverd dan dit gegeven; om nadere achterliggende informatie ten behoeve van nader onderzoek is door Nederland verzocht. Sjeik Al-Aqeel bevindt zich niet in Nederland. De voordracht tot plaatsing op de 1267 sanctielijst van de VN is op 6 juli 2004 overgenomen en Nederland heeft direct maatregelen genomen om te voldoen aan de verplichtingen die aan deze plaatsing verbonden zijn. De EU neemt via Verordening 881/2002 de 1267 sanctielijst integraal over. De verordening heeft rechtstreekse werking in de EU-lidstaten. Met het aanpassen van de EU-Verordening is in de regel een aantal werkdagen gemoeid. Om deze periode te overbruggen is door de minister van Buitenlandse Zaken, in overeenstemming met de Minister van Financiën, onmiddellijk na de plaatsing van het Nederlandse kantoor van Al Haramain en Sjeik Aqeel Abdulaziz Al-Aqeel op de 1267 sanctielijst, via een nationale sanctiemaatregel uitvoering gegeven aan dit besluit van de VN. Tevens is het openbaar ministerie verzocht om te bezien of de stichting ontbonden kan en moet worden. Banden tussen de El Tawheed moskee en de stichting Al Haramain vormen vooralsnog geen automatische aanleiding tot actie tegen de moskee cq imam. Politiek-bestuurlijk wordt contact onderhouden met de El Tawheed moskee, alsook met andere islamitische organisaties, om radicalisering tegen te gaan. Nu de Nederlandse Al Haramain op de VN sanctielijst is geplaatst, is de El Tawheed namens de minister van Financien gewezen op de consequenties die dit heeft voor de aflossingen van de hypotheek en eventuele andere steunverlening. Er zal strafrechtelijk worden opgetreden zodra daar aanleiding voor bestaat. </antwoord>
      <antwoord nummer="6">Wij hebben deze vragen binnen zo kort mogelijke termijn beantwoord. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="521" documentjaargang="2002-2003">Aanhangsel Handelingen, nr. 521, vergaderjaar 2002–2003.</noot>
      </noten>
   </antwoorden>
</kvr>
