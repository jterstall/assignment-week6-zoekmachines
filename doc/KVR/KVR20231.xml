<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Justitie en voor Vreemdelingenzaken en Integratie over de behandeling op Schiphol van minderjarige kinderen van ouders die van cocaïne import worden verdacht. (Ingezonden 6 april 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20231
</item>
         <item attribuut="Inhoud">Vragen over de omgang op Schiphol met meereizende minderjarige kinderen van ouders die van cocaïnesmokkel worden verdacht.</item>
         <item attribuut="Rubriek">Criminaliteit en openbare orde (Drugsbestrijding) Welzijn (Jeugdigen)</item>
         <item attribuut="Trefwoorden">Drugsbestrijding Jeugdigen</item>
         <item attribuut="Vindplaats">Kamervragen met antwoord 2003-2004, nr. 1497, Tweede Kamer</item>
         <item attribuut="Vraagnr_bij_indiening">2030412150</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-04-06</item>
         <item attribuut="Document-id">KVR20231</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3167" allpagenumbers="3167 3168" vetnummer="2030412150" code="0304tkkvr1497" lopendefooter="Tweede Kamer, vergaderjaar 2003–2004, Aanhangsel" filenaam="KVR20231" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1497" onderwerp="" indiendatum="2004-04-6">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-05-6">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Komt het voor dat een van cocaïnesmokkel verdachte ouder op Schiphol van een meereizend minderjarig kind wordt gescheiden? Zo ja, in hoeveel gevallen? Wordt er daarbij onderscheid gemaakt naar leeftijd van de minderjarige? Wordt onderzocht of het kind ook bij familie zou kunnen worden ondergebracht? Zo neen, waarom niet? </vraag>
      <vraag nummer="2">Wat gebeurt er met het kind indien wordt besloten om het minderjarige kind niet bij de van cocaïnesmokkel verdachte ouder(-s) op Schiphol-Oost te laten verblijven? Hoe is de overdracht geregeld? Worden er protocollen gevolgd en, zo ja, welke? Is er een toetsende instantie? Wordt de rechter in de procedure betrokken (bijvoorbeeld inzake het gezag over het kind)? </vraag>
      <vraag nummer="3">Worden ouders, familie of kennissen onmiddellijk ingelicht over de verblijfplaats van het kind, indien het kind bij de kinderbescherming wordt ondergebracht? Is er een wettelijke tijdslimiet waarbinnen dit dient te gebeuren? </vraag>
      <vraag nummer="4">In hoeverre is de bedoelde situatie op Schiphol in overeenstemming met Verdrag inzake de rechten van het kind? Deelt u de mening dat de rechten van het kind, en in het bijzonder artikel 3 van het Verdrag, ondergeschikt (mogen) worden gemaakt aan het beleid inzake bestrijding van cocaïne-import? </vraag>
      <vraag nummer="5">Over hoeveel ouder – kind cellen beschikt het arrestantenhuis Schiphol-Oost? Bent u bereid dit aantal uit te breiden? </vraag>
      <vraag nummer="6">Welke verbeteringen stelt u voor in de omgang op Schiphol met meereizende minderjarige kinderen van ouders die van cocaïnesmokkel worden verdacht? </vraag>
      <vraag nummer="7">Is op Schiphol-Oost een Commissie van Toezicht politiecellencomplexen geïnstalleerd, zoals die bij arrestantenhuizen verplicht is? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Vrijwel alle kinderen van cocaïnesmokkelende ouders, die in detentie worden gezet, worden gescheiden van hun ouders.Een uitzondering wordt gemaakt indien scheiding onmogelijk is omdat medisch geïndiceerd is dat de moeder borstvoeding blijft geven.Het gaat in totaal om 65 kinderen sinds 1 oktober 2003.Van deze 65 kinderen zijn er zo’n 60 jonger dan 12 jaar.In eerste instantie wordt met de ouder overlegd of er een familielid is dat voor het kind kan zorgen.Veelal is er geen of geen betrouwbare plek in de familie te vinden.Dit laatste geldt zeker voor de kinderen woonachtig buiten Nederland.Wel wordt altijd op zeer korte termijn (2 werkdagen) contact gelegd met de familie als dit niet gelukt is tijdens het eerste contact op Schiphol.Indien er een andere ouder is die met het gezag belast is, wordt het kind aan deze ouder meegegeven.Er is dan ook geen bemoeienis van de gezinsvoogdij-instelling, omdat een maatregel dan overbodig is. </antwoord>
      <antwoord nummer="2">Kinderen die op Schiphol van hun ouders worden gescheiden worden ondergebracht, als opvang bij familie niet direct lukt, in pleeggezinnen dan wel in een opvanggroep in een residentiële voorziening.De overdracht vindt plaats op Schiphol waarbij de ouder wordt gehoord over de bijzonderheden betreffende het kind.Ook wordt de ouder uitgelegd wat de verdere procedure is (kind ophalen na vrijlating, zoeken naar mogelijkheden binnen de familie).Dit alles gebeurt aan de hand van protocollen/procedure afspraken zoals die door de Koninklijke Marechaussee en de Raad voor de Kinderbescherming zijn opgesteld.De Koninklijke Marechaussee neemt contact op met de Raad voor de Kinderbescherming en overlegt de gegevens van ouder en kind.De Raad voor de Kinderbescherming toetst en neemt vervolgens contact op met de Kinderrechter voor het uitspreken van de maatregel (Voorlopige Voogdij). De Raad voor de Kinderbescherming benadert de Gezinsvoogdij-instelling. De Voorlopige Voogdij wordt uitgesproken om te voorzien in het gezag.Binnen 6 weken dient de Raad voor de Kinderbescherming te rapporteren of deze maatregel opgeheven kan worden dan wel omgezet in een Tijdelijke Voogdij. </antwoord>
      <antwoord nummer="3">Ouders en waar mogelijk familie worden direct ingelicht over de Gezinsvoogdij-instelling die belast is met de Voorlopige Voogdij.Indien een kind wordt geplaatst in een leefgroep dan krijgt de ouder zo spoedig mogelijk het telefoonnummer van de instelling. Indien het een opvanggezin betreft dan is de Gezinsvoogdij-instelling de contactpersoon voor de ouder en de familie.Zoals gezegd gebeurt dit direct zodat van een tijdslimiet geen sprake is. </antwoord>
      <antwoord nummer="4">Artikel 3 van het Verdrag inzake de Rechten van het Kind stelt het kind centraal.Zoals uit het vorenstaande moge blijken, wordt ook in de onderhavige procedure het kind centraal gesteld.Er wordt gekeken naar een situatie die voor het kind zo optimaal mogelijk is en de schade, die voortkomt uit het feit dat de ouder is ingesloten, minimaliseert.Deze procedure geldt niet alleen bij de bestrijding van cocaïne-import, maar ook in iedere andere situatie waarin een ouder met meereizend kind (in strafrechtelijke zin) wordt aangehouden.Ik ben van oordeel dat de rechten van het kind niet ondergeschikt worden gemaakt aan het te voeren beleid in het kader van de bestrijding van cocaïne-import. </antwoord>
      <antwoord nummer="5">Er is één ouder-kindcel op het Justitieel Complex Schiphol-Oost, welke slechts in zeer incidentele gevallen gebruikt zal worden.Het Justitieel Complex Schiphol-Oost beschikt voorts over een speciale kinderkamer waar de moeder en het kind, onder begeleiding, kunnen worden ondergebracht in afwachting van uitplaatsing.Er zal in alle andere gevallen voor gezorgd worden dat het minderjarige kind nog dezelfde dag wordt ondergebracht buiten het Justitieel Complex Schiphol-Oost. Uitbreiding van het aantal ouder-kind cellen acht ik op dit moment niet noodzakelijk. </antwoord>
      <antwoord nummer="6">De samenwerking tussen de ketenpartners die bij dit proces betrokken zijn is goed en de processen worden continue geoptimaliseerd.Het kind wordt in de onderhavige procedure centraal gesteld.De directeur van het Justitieel Complex Schiphol-Oost zal bezien of de kinderkamer, waar de kinderen op de dag van aanhouding worden opgevangen, op een betere plaats binnen het complex kan worden gesitueerd. </antwoord>
      <antwoord nummer="7">Er is vanaf de start van het Justitieel Complex Schiphol-Oost een Commissie van Toezicht benoemd. Deze houdt niet alleen toezicht op de processen zoals hierboven beschreven maar is er ook voor individuele klachten van gedetineerden. </antwoord>
      <noten afkomstig="antwoord"/>
   </antwoorden>
</kvr>
