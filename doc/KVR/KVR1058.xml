<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">M B Vos (GroenLinks) over het gebruik van BST (Ingezonden 22 december 1994); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1058
</item>
         <item attribuut="Inhoud">Betreft vragen over verplichte etikettering voor zuivelprodukten die afkomstig zijn van koeien die met BST zijn behandeld.</item>
         <item attribuut="Rubriek">Veeteelt (Runderen) Consument (Productinformatie) Veeteelt (Veeziekten)</item>
         <item attribuut="Trefwoorden">Runderen Dierenziekten Productinformatie</item>
         <item attribuut="Vindplaats">Kamervragen met antwoord 1994-1995, nr. 427, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1995-02-03</item>
         <item attribuut="Datum_indiening">1994-12-22</item>
         <item attribuut="Document-id">KVR1058</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="871" allpagenumbers="871 872" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="427" onderwerp="" indiendatum="1994-12-22">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-02-3">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u zich er vorige week in de Raad van Ministers voor ingezet dat er, analoog aan de verplichting terzake in een aantal Noordamerikaanse staten, in Europees kader een verplichte etikettering komt «van zuivelprodukten samengesteld op basis van melk afkomstig van koeien die met BST zijn behandeld»? <voetnoot nummer="1"/>
      </vraag>
      <vraag nummer="2">Zo ja, waarom heeft dit voorstel het niet gehaald? </vraag>
      <vraag nummer="3">Vormden eventuele risico’s voor de volksgezondheid een argument voor de Raad om het verbod op het gebruik van BST in de Europese Unie tot 31 december 1999 te verlengen? </vraag>
      <vraag nummer="4">Waarom wordt een verbod gelegd op het gebruik van BST maar gelden er geen beperkingen voor de import van produkten die met dit hormoon zijn geproduceerd? Wordt zo niet alsnog het vertrouwen van de consument in zuivelprodukten ondermijnd? </vraag>
      <vraag nummer="5">Mag vlees afkomstig van dieren die met BST behandeld zijn vrij en zonder label op de markt worden gebracht? </vraag>
      <vraag nummer="6" voetnoot="1">Hoe verhoudt uw oordeel, dat er geen reden is «om aan te nemen dat BST onveilig is voor koeien» <voetnoot nummer="1"/>zich tot de waarschuwing van Monsanto (de producent van Posilac) dat BST-gebruik tot 21 uiteenlopende aandoeningen bij de dieren kan leiden? Zijn al deze klachten door adequaat management van de veehouder te voorkomen? </vraag>
      <vraag nummer="7">Wat is uw reactie op de bevindingen van verschillende onderzoekers die wijzen op de onbekende en mogelijk zeer schadelijke werking van de als gevolg van BST verhoogde concentratie van de insulineachtige groei factor-1 (IGF-1) in melk op de volksgezondheid? </vraag>
      <noten afkomstig="vraag">
         <noot nummer="2"/>
         <noot nummer="1">Zie Aanhangsel Handelingen nr. 238, Vergaderjaar 1994–1995</noot>
         <noot nummer="2">New Scientist, 29 October 1994</noot>
      </noten>
   </vragen>
   <antwoorden aantal="6">
      <antwoord nummer="1 en 2">De discussie in de Raad van Ministers concentreerde zich volledig op de termijn van verlenging van het moratorium. De discussie heeft er uiteindelijk toe mogen leiden dat een voor Nederland gunstig compromis werd bereikt. Verplichte etikettering van zuivelprodukten bereid met melk afkomstig van met BST behandelde koeien, is door Nederland in de voorbereidende besprekingen aan de orde gesteld. Het wordt algemeen waarschijnlijk geacht dat verplichte etikettering momenteel zal leiden tot een klacht van de Verenigde Staten bij de Wereld Handelsorganisatie (WTO). Echter, voor de WTO is in dit verband de Codex Alimentarius van de WHO/FAO maatgevend. Naar verwachting zullen op voorstel van Nederland in juni de beginselen van de Codex Alimentarius zodanig worden gewijzigd dat de mogelijkheid ontstaat BST-zuivelprodukten verplicht te etiketteren. Naar aanleiding van die wijziging zal ik in EU-verband de verplichte etikettering weer aan de orde stellen. </antwoord>
      <antwoord nummer="3">Nee. In de besluitvorming is met name rekening gehouden met de opinie van de Europese Commissie en met de wens van diverse groeperingen in de EU om nader aandacht te besteden aan de eventuele gezondheidsrisico’s voor de koe. Overigens kunnen nieuwe inzichten in de risico’s voor de gezondheid van mens en dier er te allen tijde toe leiden dat aanvragen tot toelating van een geneesmiddel, dus ook BST, worden afgewezen of dat reeds bestaande toelatingen worden ingetrokken. </antwoord>
      <antwoord nummer="4">Aan de orde was het eventuele verbod op het gebruik van BST. De Raad van Ministers heeft besloten het gebruik van BST te verbieden gelet op de economische overwegingen van de Europese Commissie, alsmede gelet op de breed gevoelde wens de gezondheidsrisico’s voor de koe nader te bezien. Er was geen aanleiding om ook de import van BST-zuivelprodukten te verbieden. Ik wil er in dit verband op wijzen dat Codex Alimentarius van de WHO/FAO BST-zuivelprodukten veilig heeft bevonden voor de consument. Dit geldt eveneens voor vlees afkomstig van dieren die met BST zijn behandeld. </antwoord>
      <antwoord nummer="5">Indien alle voorzorgen in acht zijn genomen die zijn voorgeschreven voor het toepassen van BST mag het vlees afkomstig van behandelde dieren in de EU worden geı¨mporteerd en, zonder label, op de markt worden gebracht. </antwoord>
      <antwoord nummer="6">Een feit is dat bij elk geneesmiddel, en dus ook Posilac, ongewenste bijwerkingen kunnen voorkomen. Elke fabrikant dient in het kader van een toelating op de markt in de produktinformatie van zijn middel te wijzen op de mogelijke bijwerkingen. Het feit dat Monsanto in dit kader heeft aangegeven welke nadelige gevolgen kunnen optreden betekent derhalve niet dat Posilac is aan te merken als onveilig voor koeien. De mogelijke bijwerkingen van Posilac hangen met name samen met het verhoogde produktieniveau van de behandelde dieren. Het leidt geen twijfel dat aan de voeding, huisvesting en verzorging van hoogproduktieve dieren, waaronder de koeien die met BST zijn behandeld, hoge eisen gesteld moeten worden. Dit vergt dus een grote mate van vakbekwaamheid van de veehouder. </antwoord>
      <antwoord nummer="7">Het Committee for Veterinary Medicinal Products (CVMP) heeft in zijn advies van 29 januari 1993 aangegeven dat BST veilig is voor mens en dier. De veronderstelde verhoging van IGF-1 in melk is door het CVMP betrokken in zijn beoordeling van de veiligheid. Indien volgens het CVMP nieuwe feiten bekend worden die de conclusie rechtvaardigen dat BST onvoldoende veilig is voor de volksgezondheid, zal de toelating van BST in de EU definitief worden afgewezen. </antwoord>
      <noten afkomstig="antwoord"/>
   </antwoorden>
</kvr>
