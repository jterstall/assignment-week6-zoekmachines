<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Defensie over asbest op de legerplaats Potocari (Joegoslavië). (Ingezonden 18 september 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16508
</item>
         <item attribuut="Inhoud">Vragen over mogelijke blootstelling van Nederlandse militairen aan asbest op de legerplaats Potocari in 1995.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen) Veiligheidsbeleid en defensie (Militairen)</item>
         <item attribuut="Trefwoorden">Arbeidsbescherming Gevaarlijke stoffen Joegoslavië Militairen</item>
         <item attribuut="Vindplaats">Kamervragen met antwoord 2002-2003, nr. 203, Tweede Kamer</item>
         <item attribuut="Vraagnr_bij_indiening">2020300090</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2002-10-23</item>
         <item attribuut="Datum_indiening">2002-09-18</item>
         <item attribuut="Document-id">KVR16508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="425" allpagenumbers="425 426" vetnummer="2020300090" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16508" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="203" onderwerp="" indiendatum="2002-09-18">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2002-10-23">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat er in 1995 op de legerplaats Potocari sprake was asbestbesmetting? <voetnoot nummer="1"/>Zo ja, waarom heeft uw ministerie dat destijds niet openbaar gemaakt? </vraag>
      <vraag nummer="2">Wat was de aard van de besmetting en welke maatregelen zijn er genomen om te voorkomen dat militairen en/of burgers zouden worden besmet? </vraag>
      <vraag nummer="3">Is het waar dat u niet kunt achterhalen welke militairen in 1995 in Potocari aanwezig zijn geweest? Zo ja, waarom kunt u dit niet achterhalen? </vraag>
      <vraag nummer="4">Is het waar dat alle Nederlandse militairen die in 1995 in voormalig Joegoslavië zijn gestationeerd, nu zijn opgeroepen om zich te laten registreren als mogelijke slachtoffers van asbestbesmetting? </vraag>
      <vraag nummer="5">Is het waar dat Defensie in 1995 van mening was dat er geen sprake zou zijn van «onverantwoord risico»? Waarom moeten militairen die volgens uw opvatting geen onverantwoord risico liepen zich toch laten registreren als mogelijke asbestslachtoffers? </vraag>
      <vraag nummer="6" voetnoot="2">Is het waar dat artikel 4.53 van het Arbeidsomstandighedenbesluit <voetnoot nummer="2"/>stelt dat bij een constatering van asbestbesmetting alle mensen die mogelijk bloot gesteld zijn aan deze besmetting geregistreerd moeten worden? Zo ja, heeft u alle militairen hiervan op de hoogte gebracht en uitgezocht wie moesten worden opgeroepen? Zo neen, waarom niet? </vraag>
      <vraag nummer="7">Zijn er nog meer mogelijke gevallen van asbestbesmetting waarvan u geen melding heeft gemaakt? Waarom is vanaf het moment dat het eerder genoemde artikel 4.53 in werking trad niet iedereen die in voorafgaande jaren het risico op asbestbesmetting heeft gelopen opgeroepen? </vraag>
      <noten afkomstig="vraag">
         <noot nummer="1" datum="2002-09-10" bron=", Algemeen Dagblad" titel="Defensie verzweeg asbest">«Defensie verzweeg asbest», Algemeen Dagblad, 10 september 2002</noot>
         <noot nummer="2" titel="Registratie">Arbeidsomstandighedenbesluit 24. Aanvullende voorschriften voor het werken met asbest en asbesthoudende producten, artikel 4.53 «Registratie» (in werking getreden op 27 juni 2000)</noot>
      </noten>
   </vragen>
   <antwoorden aantal="4">
      <antwoord nummer="1 en 2">Bij personeel gelegerd op de legerplaats Potocari bestond in 1995 het vermoeden dat er ten gevolge van een overstroming van een rivier op 28 mei 1995 met asbest vervuild slib van een fabrieksterrein op de legerplaats was terechtgekomen. Dit heeft geleid tot een onderzoek medio juni 1995 van de Koninklijke Marechaussee. Daarbij zijn grondmonsters genomen, zowel in de fabriekshal, het magazijn en het terrein naast het magazijn, alle gelegen buiten de legerplaats, als op de legerplaats Potocari zelf. Deze monsters zijn onderzocht door een daartoe geaccrediteerd onafhankelijk laboratorium. Uit dit onderzoek is gebleken dat de monsters die genomen zijn in de fabriekshal, het magazijn en het terrein naast het magazijn asbest bevatten, maar dat de onderzochte monsters van de legerplaats Potocari niet asbesthoudend waren. Op basis van de resultaten van het onderzoek werd een risico-inschatting gemaakt van de mogelijkheid dat personeel zou kunnen worden blootgesteld aan asbest, met overschrijding van het wettelijk actieniveau. (In het Arbeidsomstandighedenbesluit worden m.b.t. asbest waarden opgesomd waarboven de werkgever wettelijk verplicht is actie te nemen). Overschrijding van het actieniveau werd onwaarschijnlijk geacht. Op grond daarvan werd geconcludeerd dat het personeel geen onverantwoorde risico’s liep. De resultaten van het onderzoek van de asbestmonsters gaven geen aanleiding om tot publicatie over te gaan. </antwoord>
      <antwoord nummer="3, 4 en 5">De registratie van personeel dat werd uitgezonden was destijds niet gericht op de exacte plaats(en) waar men verbleef, maar op land en periode van uitzending. De verplichting om over te gaan tot de registratie van werknemers die (mogelijk) zijn blootgesteld aan gevaarlijke stoffen geldt niet onder alle omstandigheden, maar slechts wanneer de beoordeling van het risico daartoe aanleiding geeft. De inschatting van het risico was dat het wettelijk actieniveau niet zou worden overschreden. Hoewel bleek dat er geen sprake was van asbest op de legerplaats, ontstond onrust onder het personeel over de aanwezigheid van asbest op het nabijgelegen fabrieksterrein en het risico van verspreiding daarvan. Gezien de onrust is in 2000 alsnog besloten om het personeel te registreren dat in 1994 en 1995 naar voormalig Joegoslavië was uitgezonden. De uitvoering van de persoonsregistratie is toen niet voortvarend genoeg aangepakt. Later is dit gecorrigeerd en zijn activiteiten ontplooid met behulp van onder meer Defensie-media om de personen die naar Potocari waren uitgezonden actief te achterhalen. </antwoord>
      <antwoord nummer="6">Art. 4.53, lid 1, van het Arbobesluit bepaalt dat: «Van iedere werknemer die in verband met de arbeid wordt blootgesteld aan asbeststof wordt aantekening gehouden in een register, waarbij de aard en de duur van de arbeid alsmede de mate van de blootstelling worden vermeld.» Het artikel spreekt niet over asbestbesmetting. Voor registratie is het nodig dat de aard, mate en duur van de blootstelling bekend zijn. De beoordeling van de mate en de duur van de blootstelling dient te worden uitgevoerd door een meting of een onderbouwde schatting. Daarbij is het van belang een inschatting te maken van het risico dat een van de wettelijke actieniveaus wordt overschreden. De verplichting om over te gaan tot de registratie van werknemers die (mogelijk) zijn blootgesteld aan gevaarlijke stoffen geldt niet onder alle omstandigheden, maar slechts wanneer de beoordeling van het risico daartoe aanleiding geeft. Het personeel is hieromtrent geïnformeerd. </antwoord>
      <antwoord nummer="7">De procedure die binnen Defensie geldt voor het melden van incidenten, borgt de melding van voorvallen die zich voordoen op het gebied van arbeidsomstandigheden. Het gaat dan om situaties die betrekking hebben op zowel uitzendsituaties als op reguliere vredessituaties. De verplichte «(persoons) Registratie Gevaarlijke Stoffen» is ingegaan bij de wijziging van het Arbobesluit in 1994. De verplichting heeft betrekking op de situatie van het moment en werkt in beginsel niet terug naar het verleden. Om toch een zo sluitend mogelijk registratiesysteem te realiseren, wordt werknemers, postactieven en reservisten, die aangeven dat zij in het verleden mogelijk zijn blootgesteld aan een gevaarlijke stof, de gelegenheid geboden om voor de periode terugwerkend tot 1 januari 1994 een persoonsregistratieformulier in te vullen. Dit beleid werd vastgelegd in de brief van mijn ambtsvoorganger aan SG en Bevelhebbers, 22 maart 2000. Het beleid is in overleg met de Centrales van overheidspersoneel tot stand gekomen. Het personeel is vervolgens geïnformeerd d.m.v. een voorlichtingscampagne. Overigens heeft in de periode voor de totstandkoming van het beleid in voorkomend geval registratie plaatsgevonden. </antwoord>
      <noten afkomstig="antwoord"/>
   </antwoorden>
</kvr>
