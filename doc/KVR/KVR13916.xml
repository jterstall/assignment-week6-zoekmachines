<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over een identiteitsteken voor hindoes in Afghanistan. (Ingezonden 31 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13916
</item>
         <item attribuut="Inhoud">Vragen naar aanleiding van het artikel 'Taliban: hindoes moeten identiteitsteken dragen' (Volkskrant, 23 mei 2001).</item>
         <item attribuut="Rubriek">Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Afghanistan Godsdiensten Mensenrechten</item>
         <item attribuut="Vindplaats">Kamervragen met antwoord 2000-2001, nr. 1396, Tweede Kamer</item>
         <item attribuut="Vraagnr_bij_indiening">2000111560</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-06-25</item>
         <item attribuut="Datum_indiening">2001-05-31</item>
         <item attribuut="Document-id">KVR13916</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2911" allpagenumbers="2911 2912" vetnummer="2000111560" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13916" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1396" onderwerp="" indiendatum="2001-05-31">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-06-25">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht «Taliban: Hindoes moeten identiteitsteken dragen»? <voetnoot nummer="1"/>
      </vraag>
      <vraag nummer="2">Heeft Mullah Mohammed Omar het voorstel dat Hindoes in Afghanistan verplicht een identiteitsteken op hun kleding te dragen, goedgekeurd? </vraag>
      <vraag nummer="3">Is het dragen van identiteitstekens voor Hindoes inmiddels gangbaar beleid? Geldt dit beleid ook voor andere niet-moslim groepen? </vraag>
      <vraag nummer="4" voetnoot="2">Kent u het rapport van Human Rights Watch waarin melding wordt gemaakt dat de Taliban ook onderscheid maakt tussen bevolkingsgroepen middels ID-kaarten? <voetnoot nummer="2"/>Zo ja, heeft het gebruik van ID-kaarten met daarin vermeld religie of bevolkingsgroep geleid tot discriminatoir gedrag door de Taliban? </vraag>
      <vraag nummer="5">Hoe was tot nu toe de relatie tussen de Taliban en de Hindoe-bevolking? Was er sprake van vervolging, arbitraire arrestaties of mishandeling van deze minderheidsgroep door leden van de Taliban? </vraag>
      <vraag nummer="6">Wat is het officiële argument van de Taliban om Hindoes te verplichten zich te onderscheiden door middel van identiteitstekens van andere bevolkingsgroepen? Deelt u de mening dat het onderscheiden van bevolkingsgroepen stigmatiserend werkt en daardoor kwetsbaar maakt voor vervolging door leden van de Taliban? </vraag>
      <vraag nummer="7">Op welke wijze heeft India gereageerd op het beleid van de Taliban ten aanzien van de Hindoes? Is er sprake van een verhoogde spanning tussen India, Pakistan en Afghanistan? Zo ja, op welke wijze heeft zich dat geuit? </vraag>
      <vraag nummer="8">Deelt u de mening dat het Taliban beleid ten aanzien van de Hindoes consequenties heeft voor de al instabiele relatie tussen India en Pakistan, en een veiligheidsbedreiging kan vormen voor de regio? Zo ja, welke maatregelen zijn er genomen door de diverse internationale gremia? </vraag>
      <vraag nummer="9">Welke mogelijkheden heeft de EU in de regio om druk uit te oefenen op de Taliban? Kan dat rechtstreeks of is er een mogelijkheid om via Pakistan druk op de Taliban uit te oefenen? </vraag>
      <vraag nummer="10">Bent u bereid in EU- dan wel VN-verband aandacht te vragen voor het toegenomen intolerante gedrag van de Taliban in het algemeen en in het bijzonder ten aanzien van vrouwen en Hindoes? </vraag>
      <noten afkomstig="vraag">
         <noot nummer="1" datum="2001-05-23" bron="Volkskrant">Volkskrant, 23 mei 2001</noot>
         <noot nummer="2">www.hrw.org (world report 2001, Asia overview), zie bijlage</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Voor zover bekend is het besluit, waartoe het initiatief werd genomen door het «Ministerie ter Bevordering van de Deugd en ter Onderdrukking van de Ondeugd», nog niet door Mullah Mohammed Omar bekrachtigd. De laatste informatie uit Afghanistan is, dat uitvoering van het besluit is uitgesteld. Om deze reden is een in VN-verband voorbereide resolutie waarin afschuw over de maatregel wordt uitgesproken, aangehouden. </antwoord>
      <antwoord nummer="3">Het dragen van identiteitstekens is nog geen gangbaar beleid. Het beleid geldt niet voor andere groepen. De enige andere groep die hiervoor in aanmerking zou komen zijn Sikhs. Deze onderscheiden zichzelf echter reeds door de specifieke haardracht en het dragen van een tulband. </antwoord>
      <antwoord nummer="4">Het rapport is bekend. Voor zover bekend heeft het gebruik van ID-kaarten niet geleid tot systematisch discriminerend gedrag tegenover religieuze minderheden. De burgeroorlog in Afghanistan draagt wel (mede) een etnisch karakter dat zich vooral manifesteert wanneer de gewapende strijd oplaait. Het is niet waarschijnlijk dat het gebruik van ID-kaarten hierbij een grote rol speelt. </antwoord>
      <antwoord nummer="5">De relatie tussen de Taliban en de Hindoe-bevolking was niet bijzonder gespannen; Hindoes mogen vrij hun religie uitoefenen en zij worden niet gedwongen zich te bekeren tot de Islam. Er was en is geen sprake van systematische vervolging van Hindoes door de Taliban. </antwoord>
      <antwoord nummer="6">In een eerste reactie heeft het Taliban-regime laten weten dat de maatregel wordt overwogen op verzoek van de Hindoe-gemeenschap in Afghanistan en dat deze gemeenschap zich tevreden heeft getoond met de beslissing. Het zou de bedoeling zijn tegemoet te komen aan de problemen van Hindoes die vaak ten onrechte door de religieuze politie worden gewezen op godsdienstige plichten in de veronderstelling dat zij Moslim zijn. Ik deel uw mening over de risico’s van stigmatisering en verhoogde kwetsbaarheid als gevolg van de maatregel. </antwoord>
      <antwoord nummer="7">Het Indiase Ministerie van Buitenlandse Zaken heeft laten weten de maatregel te betreuren. India zou bereid zijn Hindoes die Afghanistan wensen te verlaten, op te vangen. Er is geen sprake van verhoogde spanning tussen de verschillende landen. </antwoord>
      <antwoord nummer="8">Er zijn geen aanwijzingen dat het Taliban-beleid jegens Hindoes directe consequenties heeft voor de verhouding tussen beide landen. </antwoord>
      <antwoord nummer="9">Door een EU-vertegenwoordiging is op 25 mei jl. mede namens de Nederlandse regering tegenover de ambassadeur van de Taliban te Islamabad, Pakistan, afschuw en ontzetting uitgesproken over de maatregel Hindoes in Afghanistan te verplichten identiteitslabels te dragen. De Taliban zijn erop gewezen dat een dergelijke maatregel in strijd is met de internationale mensenrechtennormen en dat de Taliban een verantwoordelijkheid hebben etnische en religieuze minderheden te beschermen. Daarnaast is het initiatief voor de onder vraag 2 genoemde resolutie door een EU-lidstaat (Duitsland) genomen en wordt in samenhang met deze resolutie in New York door de EU een verklaring voorbereid. </antwoord>
      <antwoord nummer="10">Nederland vraagt hiervoor in verschillende fora, waaronder de EU en de VN, regelmatig de aandacht en zal dit indien nodig ook in de toekomst blijven doen. </antwoord>
      <noten afkomstig="antwoord"/>
   </antwoorden>
</kvr>
