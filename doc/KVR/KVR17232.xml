<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de staatssecretarissen van Binnenlandse Zaken en Koninkrijksrelaties, van Onderwijs, Cultuur en Wetenschappen, dhr. Van Leeuwen, en van Economische Zaken over de ontvangst van Regionale Omroepen. (Ingezonden 3 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17232
</item>
         <item attribuut="Inhoud">Vragen over de slechte ontvangst van sommige regionale zenders, die een functie als rampenzender vervullen. De slechte ontvangst is ontstaan na de frequentiewijzing.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie)</item>
         <item attribuut="Trefwoorden">Radio Regionale omroepen</item>
         <item attribuut="Vindplaats">Kamervragen met antwoord 2002-2003, nr. 815, Tweede Kamer</item>
         <item attribuut="Vraagnr_bij_indiening">2020306550</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2003-02-21</item>
         <item attribuut="Datum_indiening">2003-02-03</item>
         <item attribuut="Document-id">KVR17232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1713" allpagenumbers="1713 1714" vetnummer="2020306550" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17232" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="815" onderwerp="" indiendatum="2003-02-3">
         <vrager partij="CDA" oorsprong="parlement">Atsma</vrager>
         <vraagt-aan>de staatssecretarissen van Binnenlandse Zaken en Koninkrijksrelaties, van Onderwijs, Cultuur en Wetenschappen, dhr. Van Leeuwen, en van Economische Zaken</vraagt-aan>
      </vraagdata>
      <antwoorddata antwoorddatum="2003-02-21">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder>de staatssecretarissen van Binnenlandse Zaken en Koninkrijksrelaties en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat door de frequentiewijziging als gevolg van «zero base» onder meer Omrop Frylân niet goed te ontvangen is via de ether? </vraag>
      <vraag nummer="2">Kunt u meedelen waar zich binnen het publieke bestel (lokale, regionale en landelijke publieke omroep) tot op dit moment nog meer problemen voordoen? </vraag>
      <vraag nummer="3">Wat zijn de gevolgen van de ontvangstproblemen voor het functioneren van de regionale omroep(en) als rampenzender(s)? </vraag>
      <vraag nummer="4">Herinnert u zich de toezegging van onder meer staatssecretaris De Vries (VenW) dat de ontvangst van het publieke signaal ook na de frequentiewijziging gegarandeerd wordt? Wat is de oorzaak van de problemen, hoe worden ze opgelost en op welke wijze wordt voorkomen dat problemen ontstaan bij die zenders die de komende tijd van frequentie moeten veranderen? </vraag>
      <vraag nummer="5">Deelt u de mening dat gezien de grote belangen (rampenfunctie, financiële gevolgen) de problemen op de kortst mogelijke termijn moeten worden opgelost? Zo ja, op welke termijn kan een oplossing worden tegemoet gezien? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is mij bekend dat Omrop Fryslân, na de implementatie van de nieuwe frequentie van deze omroep, een aantal klachten heeft ontvangen van luisteraars. Deze klachten zijn onder andere voor het Agentschap Telecom en de zenderexploitant NOZEMA reden geweest om in de provincie Friesland veldsterktemetingen te verrichten. De eerste resultaten van de metingen wijzen erop dat de verzorging van Omrop Fryslân via de ether conform de zerobase planningsnorm voor publieke omroepen is. Een eerste analyse van enkele concrete klachten op basis van huisbezoek en nader technisch onderzoek duidt erop, dat deze hun oorzaak vinden aan de ontvangstzijde en niet het gevolg zijn van de frequentie- en locatiewijziging van de zender van Omrop Fryslân. Zo zouden sommige (met name oudere) radio-ontvangers te weinig gevoelig kunnen zijn om de volgens de modernere zerobase planningsnorm uitgezonden signalen met een goede kwaliteit te kunnen ontvangen. Zie ook het antwoord op vraag 4. </antwoord>
      <antwoord nummer="2">Momenteel zijn er klachten ontvangen over Radio 2 in de buurt van Goes en de lokale publieke omroepen te Hilvarenbeek en Groesbeek. Klachten die betrekking hebben op de storingen worden allen uitermate serieus genomen en, indien daartoe aanleiding is, onderzocht op soortgelijke wijze als de klachten van Omrop Fryslân. </antwoord>
      <antwoord nummer="3">Zoals ook is aangegeven in de antwoorden op vragen 1 en 4, is er geen probleem geconstateerd bij de regionale omroepen zelf of de zenders. De rampenzenderfunctie komt dan ook niet in gevaar. </antwoord>
      <antwoord nummer="4">Met name kort na de ingebruikname van nieuwe zenders kunnen klachten het gevolg zijn van een tijdelijke suboptimale inregeling van de diverse apparatuur aan de zendzijde. Dit heeft met name tot gevolg dat er enige ruis of gekraak te horen is en kan in de regel op korte termijn worden verholpen. Dit heeft geen grote gevolgen voor het bereik. In de praktijk blijken ook veel problemen te ontstaan aan de ontvangstzijde, als het gevolg van bijvoorbeeld de gewijzigde frequentie of een gewijzigde uitzendlocatie. Hierdoor kunnen bijvoorbeeld bestaande ontvangstantennes niet meer correct opgesteld staan. Na ontvangst van klachten wordt eerst nagegaan of de apparatuur aan de zendzijde conform de verleende vergunning is geïnstalleerd en ingeregeld. Vervolgens wordt bezien of het mogelijk is om de aard van de klachten aan de ontvangstzijde te inventariseren en eventueel op te lossen. Er zijn tot op heden geen aanwijzingen dat de frequentieplanning en implementatie van zerobase volgens de zerobase planningsnorm voor publieke omroepen, afbreuk doet aan de toezegging van de voormalige Staatssecretaris van Verkeer en Waterstaat. Het is niet mijn verwachting dat er zich bij toekomstige omschakelingen op dit vlak fundamentele problemen zullen voordoen. </antwoord>
      <antwoord nummer="5">Zodra onderzoek aantoont dat klachten hun oorsprong hebben in technische onvolkomenheden bij de omroep of zenderexploitant, dienen deze op een zo kort mogelijke termijn te worden opgelost. Hoeveel tijd hiermee gemoeid is, hangt af van de aard van het probleem en de voorhanden zijnde oplossingsmogelijkheden. Ondertussen zullen de zich aandienende klachten op hierboven beschreven manier worden behandeld. </antwoord>
      <noten afkomstig="antwoord"/>
   </antwoorden>
</kvr>
