<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Agema en Wilders (beiden PVV) aan de staatssecretaris van Volksgezondheid, Welzijn en Sport over taxivervoer van Valys. (Ingezonden 27 november 2007); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30409
</item>
         <item attribuut="Inhoud">Vragen over bericht (website De Telegraaf, 23 november 2007) dat een bejaarde vrouw van 89 een rit van 6,5 uur (zonder eten, drinken of plaspauze) heeft moeten doormaken in een taxibusje voor ouderen en gehandicapten omdat haar rit werd gecombineerd met een andere rit. Indiener bepleiten een maximum van 50 kilometer voor dit soort combinatieritten, zodat wantoestanden voorkomen kunnen worden.</item>
         <item attribuut="Rubriek">Gezondheidszorg (Patiënten) Verkeer, vervoer en waterstaat (Personenvervoer) Welzijn (Ouderen)</item>
         <item attribuut="Trefwoorden">Ouderen Patiënten Personenvervoer Taxi's</item>
         <item attribuut="Vindplaats">Kamervragen met antwoord 2007-2008, nr. 903, Tweede Kamer</item>
         <item attribuut="Vraagnr_bij_indiening">2070805450</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Agema Wilders</persoon>
         </item>
         <item attribuut="Datum_reaktie">2007-12-18</item>
         <item attribuut="Datum_indiening">2007-11-27</item>
         <item attribuut="Document-id">KVR30409</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1927" allpagenumbers="1927" vetnummer="2070805450" code="0708tkkvr903" lopendefooter="Tweede Kamer, vergaderjaar 2007–2008, Aanhangsel" filenaam="KVR30409" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="903" onderwerp="" indiendatum="2007-11-27">
         <vrager partij="PVV" oorsprong="parlement">Agema Wilders</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-12-18">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bekend met het bericht <voetnoot nummer="1"/>dat een bejaarde vrouw van 89 jaar een hellerit van 6,5 uur moest doormaken in een taxibusje voor ouderen en gehandicapten zonder eten, drinken of een plaspauze omdat haar rit werd gecombineerd met een andere rit? </vraag>
      <vraag nummer="2">Deelt u de mening dat het combineren van ritten voor ouderen en gehandicapten niet langer mag worden toegestaan omdat dit leidt tot dit soort wantoestanden? Zo ja, hoe gaat u dat bewerkstelligen? </vraag>
      <vraag nummer="3">Bent u voornemens in ieder geval een maximum van 50 kilometer te stellen voor combinatieritten omdat de duur van een rit zeer belastend kan zijn voor ouderen en gehandicapten? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-11-23" bron="www.telegraaf.nl, Hellerit bejaarde vrouw in taxibusje ">www.telegraaf.nl, Hellerit bejaarde vrouw in taxibusje , 23 november 2007</noot>
      </noten>
   </vragen>
   <antwoorden aantal="2">
      <antwoord nummer="1">Ja, ik heb dit gelezen. Ik betreur het zeer dat de rit die deze mevrouw met Valys gemaakt heeft zo lang duurde. De directeur van het bedrijf dat de rit verzorgd heeft is inmiddels persoonlijk bij mevrouw langs gegaan om toe te lichten wat er mis is gegaan en heeft zijn excuses aangeboden. </antwoord>
      <antwoord nummer="2 en 3">In antwoord op vraag 2 en 3 laat ik u weten dat ik niet voornemens ben om het combineren van ritten niet langer toe te staan. Valys is in beginsel gecombineerd vervoer. Het combineren van ritten maakt het ook mogelijk om zoveel pashouders van het Valys-vervoer gebruik te laten maken en hen de kilometerbudgetten te geven die zij nu krijgen. Zoals ik u in het spoeddebat van 11 oktober 2007 heb aangegeven, geldt er wel een aantal voorwaarden voor het combineren van ritten. Een van deze voorwaarden is dat de maximale reistijd – ook bij combinatie van ritten – niet langer mag duren dan twee keer de reistijd van de snelste route met een maximum van twee uur extra. Ik vind de mate waarin de maximale reistijd in enkele gevallen nog overschreden wordt te hoog, ondanks de maatregelen die Connexxion al getroffen heeft. Ik heb Connexxion laten weten dat ik er vanuit ga dat haar inspanningen om de kwaliteit van het vervoer verder te verbeteren zich de komende tijd onder meer hierop zullen richten. </antwoord>
      <noten afkomstig="antwoord"/>
   </antwoorden>
</kvr>
