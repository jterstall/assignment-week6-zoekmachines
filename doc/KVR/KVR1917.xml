<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het onderzoek van de Bouw- en Houtbond FNV. (Ingezonden 29 augustus 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1917
</item>
         <item attribuut="Inhoud">Betreft een onderzoek waaruit blijkt dat 200 mensen per jaar ernstig ziek worden (organo-psycho-syndroom) als gevolg van het werken met oplosmiddelen. Gevraagd wordt naar de acties die de staatssecretaris hiertegen wil ondernemen.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 1995-1996, nr. 18, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-09-22</item>
         <item attribuut="Datum_indiening">1995-08-29</item>
         <item attribuut="Document-id">KVR1917</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="35" allpagenumbers="35 36" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="18" onderwerp="" indiendatum="1995-08-29">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-09-22">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het onderzoek van de Bouw- en Houtbond FNV, waaruit blijkt dat 200 mensen per jaar ernstig ziek worden (organo-psycho-syndroom) als gevolg van het werken met produkten met oplosmiddelen? <voetnoot nummer="1"/>
      </vraag>
      <vraag nummer="2">Bent u bereid om het gebruik van oplosmiddelen waar reeds alternatieven voor zijn te verbieden? </vraag>
      <vraag nummer="3">Bent u bereid het gebruik van produkten met oplosmiddelen daar waar dat technisch niet noodzakelijk is te verbieden (bijv. bij verfprodukten en lijmen voor binnenwerk)? </vraag>
      <vraag nummer="4">Bent u bereid de voorschriften voor het gebruik van produkten met oplosmiddelen aan te scherpen en de controle op naleving van de regels voor persoonlijke bescherming tegen de schadelijke werking van oplosmiddelen te verbeteren? </vraag>
      <vraag nummer="5">Welke andere maatregelen wilt u treffen om te voorkomen dat nog meer mensen het slachtoffer worden van deze beroepsziekte? </vraag>
      <vraag nummer="6">Bent u bereid te bevorderen, dat OPS-slachtoffers respectievelijk de nabestaanden schadeloos worden gesteld? Zo neen, waarom niet? </vraag>
      <noten afkomstig="vraag">
         <noot nummer="1" datum="1995-08-28" bron="Twee Vandaag">Twee Vandaag, 28 augustus 1995</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2/3" voetnoot="1">In oktober 1994 heb ik bij de beantwoording van vragen van het lid Vreemen <voetnoot nummer="1"/>gemeld dat de mogelijkheid voor een verbod op het gebruik van oplosmiddelhoudende verfprodukten in binnenwerk op grond van de Arbeidsomstandighedenwet, in studie is. Daarbij heb ik ook een aantal weegpunten genoemd, zoals de beschikbaarheid van vervangende produkten, de consequenties van deze produkten voor de arbeidsomstandigheden en de sociaal-economische gevolgen van een dergelijk verbod. Ik verwacht aan het begin van 1996 de Tweede Kamer hieromtrent nader te kunnen informeren. Ten aanzien van het gebruik van oplosmiddelen in zijn algemeenheid wijs ik erop dat door mijn ambtgenoot van VROM aan een grootschalig programma ter reductie van de uitworp van oplosmiddelen uitvoering wordt gegeven (KWS 2000). Hoewel de resultaten hiervan voor bouw- en doe-het-zelf-verven nog niet bemoedigend zijn, hebben zowel de producenten als de professionele gebruikers van verf zich vastgelegd op een reductie van de hoeveelheid vrijkomende oplosmiddelen. Dit reductieprogramma is primair op de vermindering van de belasting van het milieu gericht. Er zijn echter bijvoorbeeld als gevolg van de vervanging van oplosmiddelen in produkten en bij processen, ook gunstige ontwikkelingen voor werknemers aan verbonden. Daarnaast spant Nederland zich ook in om in Europees verband een reductie van de gehaltes aan oplosmiddelen in verschillende produkten te bereiken. Voor een verbod op de toepassing van oplosmiddelen in bijvoorbeeld verf is thans onvoldoende draagvlak binnen de Europese Unie. Daarnaast is, in het verlengde van het convenant Arbeidsomstandigheden Bouwnijverheid (een samenwerkingsovereenkomst tussen overheid en organisaties van werkgevers en werknemers inzake de verbetering van de arbeidsomstandigheden in de Nederlandse bouwnijverheid), de zogenoemde «verfovereenkomst» gesloten (1993). Daarmee zijn door partners (branchevereniging van producenten en importeurs van verfprodukten (V.V.V.F.)), inspanningsverplichtingen aangegaan betreffende de vermindering van het gebruik van verfprodukten met schadelijke bestanddelen. Nog dit jaar zal deze verfovereenkomst worden gee¨valueerd door de Stichting Arbouw. De uitkomsten hiervan zullen worden betrokken in de studie naar een verbod op het gebruik van oplosmiddelhoudende verf voor binnensituaties. </antwoord>
      <antwoord nummer="4">Op het gebruik van produkten met oplosmiddelen is het Veiligheidsbesluit fabrieken of werkplaatsen danwel het Veiligheidsbesluit restgroepen van toepassing. In deze besluiten is vastgelegd dat de werkgever doeltreffende maatregelen moet nemen om te voorkomen dat werknemers bij hun arbeid kunnen worden blootgesteld aan stoffen in zodanige mate dat schade kan worden toegebracht aan hun gezondheid. In deze maatregelen is medebegrepen het vervangen van schadelijke stoffen door minder schadelijke, voor zover dat redelijkerwijs mogelijk is. Bovendien is vastgelegd dat de blootstelling aan stoffen niet boven een bepaalde grens mag uitgaan. Deze grenswaarden worden in Nederland op zorgvuldige wijze tot stand gebracht en kunnen worden beschouwd als maatschappelijke geaccepteerde blootstellingsgrenzen. Voor de meest gebruikte oplosmiddelen zijn dergelijke grenswaarden reeds beschikbaar. Zoals ik bij de beantwoording van vraag 2/3 heb aangegeven wordt thans een studie uitgevoerd naar de eventuele noodzaak van een (partieel) verbod op het gebruik van oplosmiddelhoudende produkten in binnensituaties. In deze studie zal ook aandacht worden besteed aan de mogelijkheid tot het formuleren van andere maatregelen. Ten aanzien van de vraag de controle op de naleving van de regels voor persoonlijke bescherming tegen de schadelijke werking van oplosmiddelen te verbeteren ben ik van opvatting dat het toezien op het gebruik van persoonlijke beschermingsmiddelen primair bij de werkgever berust. Daarbij merk ik op dat bij deze problematiek het gebruik van persoonlijke beschermingsmiddelen als structurele maatregel onaanvaardbaar is. Beschermingsmaatregelen dienen op een zo hoog mogelijk niveau te worden getroffen, waarbij bronaanpak de meest effectieve maatregel is. Door de Inspectiedienst SZW is in 1994 een landelijk inspectieproject bij onderhoudsschilders uitgevoerd. Daarbij werden in 1000 inspectiebezoeken 1800 tekortkomingen geconstateerd. In 570 gevallen hadden deze betrekking op de naleving van de voorschriften terzake de beperking van de risico’s van blootstelling aan stoffen. In 1996 zullen door de Inspectiedienst SZW gerichte inspecties worden uitgevoerd in de branches waar blootstelling aan oplosmiddelen problematisch is. Daarbij zal met name van de werkgever worden verwacht dat inzicht zal worden geboden in de blootstelling aan oplosmiddelen in relatie tot de vigerende wettelijke grenswaarde, alsmede de daarop te baseren doeltreffende maatregelen ter beperking van de risico’s. Een en ander als onderdeel van de verplichte risico-inventarisatie en -evaluatie (artikel 4, Arbowet). </antwoord>
      <antwoord nummer="5">De noodzaak tot het treffen van andere maatregelen zal ik laten afhangen van de resultaten van de studie die thans wordt verricht met inachtneming van de uitkomsten van de evaluatie van de verfovereenkomst (zie ook beantwoording vraag 2/3). Voorts zal ik in elk geval, conform de toezegging aan het lid Vreeman het vaststellen van grenswaarden voor prioritaire oplosmiddelen onverminderd continueren. Tevens zal in 1996 een voorlichtingscampagne, gericht aan werkgevers en werknemers worden gevoerd. </antwoord>
      <antwoord nummer="6" voetnoot="2">Nee. Schadeloosstelling ter compensatie van de nadelige effecten van overmatige blootstelling aan oplosmiddelen is primair een zaak tussen werkgever en werknemer. Vanuit mijn verantwoordelijkheid zie ik geen aanleiding hierin een rol te nemen. In dit verband verwijs ik naar hetgeen ik heb geantwoord terzake het voorstel tot de instelling van een Asbestfonds (Verslag van een algemeen overleg van de vaste commissie voor Sociale Zaken en Werkgelegenheid <voetnoot nummer="2"/>. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, 1994–1995, 96.</noot>
         <noot nummer="2">1994–1995, 23 900 XV, nr. 49</noot>
      </noten>
   </antwoorden>
</kvr>
