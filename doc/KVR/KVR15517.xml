<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de ministers van Volksgezondheid, Welzijn en Sport en van Justitie over actieve levensbeëindiging bij kinderen. (Ingezonden 22 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15517
</item>
         <item attribuut="Inhoud">Vragen naar aanleiding van een artikel in NRC-Handelsblad van 9 februari 2002 waarin een hoogleraar stelt dat ook bij kinderen in geval van zeer ernstig, uitzichtloos lijden actieve levensbeëindiging mogelijk moet zijn. De arts, die aan de actieve levensbeëindiging meewerkt, kan echter vervolgd worden wegens moord.</item>
         <item attribuut="Rubriek">Gezondheidszorg (Euthanasie) Welzijn (Jeugdigen)</item>
         <item attribuut="Trefwoorden">Euthanasie Jeugdigen</item>
         <item attribuut="Vindplaats">Kamervragen met antwoord 2001-2002, nr. 1020, Tweede Kamer</item>
         <item attribuut="Vraagnr_bij_indiening">2010206860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2002-04-15</item>
         <item attribuut="Datum_indiening">2002-02-22</item>
         <item attribuut="Document-id">KVR15517</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2153" allpagenumbers="2153 2154" vetnummer="2010206860" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15517" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1020" onderwerp="" indiendatum="2002-02-22">
         <vrager partij="GroenLinks" oorsprong="parlement">Hermann</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="15 april 2002), zie ook Aanhangsel Handelingen nr. 841, vergaderjaar 2001–2002">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Arts moet kind uit uitzichtloos lijden kunnen verlossen»? <voetnoot nummer="1"/>
      </vraag>
      <vraag nummer="2">Onderschrijft u de uitspraak van de hoogleraar kindergeneeskunde, P.J.J. Sauer dat ook bij kinderen in het geval van zeer ernstig, uitzichtloos lijden actieve levensbeëindiging mogelijk moet zijn? </vraag>
      <vraag nummer="3">Onderkent u dat ouders van een kind dat zeer ernstig en uitzichtloos lijdt om actieve levensbeëindiging kunnen vragen, teneinde hun kind verder lijden te besparen? </vraag>
      <vraag nummer="4">Is het waar dat artsen die in een dergelijk geval aan actieve levensbeëindiging meewerken als zij dit melden aan de Officier van Justitie dienen te worden vervolgd wegens moord? </vraag>
      <vraag nummer="5">Deelt u de mening dat artsen een melding, die hoogstwaarschijnlijk zal resulteren in een vervolging wegens moord, dienen te doen ook al is niemand verplicht op eigen initiatief een voor hemzelf belastende verklaring af te leggen? </vraag>
      <vraag nummer="6">Bent u bereid voor 1 juli 2002 voorstellen voor de instelling van een dergelijke commissie naar de Kamer te zenden? Zo neen, op welke termijn dan wel? </vraag>
      <noten afkomstig="vraag">
         <noot nummer="1">(NRC-Handelsblad 9 februari jl.) en de uitzending van BenW (Ned. 3 19.30–20.00 uur, 13 februari 2002)?</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">In het artikel in NRC/Handelsblad beschrijft prof. Sauer op indringende wijze de grote dilemma’s waarin enerzijds kinderartsen en anderzijds ouders kunnen geraken, wanneer een pas geboren kind ernstig en uitzichtloos lijdt. De afwegingen of wel behandeld moet worden, of afgezien moet worden van behandeling of dat het leven vanwege het uitzichtloos lijden zou moeten worden beëindigd, worden zorgvuldig geformuleerd. In het bijzonder wordt ingegaan op de buitengewoon moeilijke beslissingen die ouders en kinderartsen moeten nemen, beslissingen die een mens alleen in uitzonderlijke situaties zal kunnen en mogen nemen. Het is begrijpelijk dat de parallel met de euthanasiewet wordt getroffen. Het uitzichtloos lijden van pasgeborenen, waarbij duidelijk is dat dit lijden voor deze kinderen ondraaglijk is, kan met zich mee brengen dat nauwe samenspraak tussen ouders en kinderartsen tot de beslissing leidt het leven te beëindigen. Aangezien pasgeboren kinderen zelf hun wil niet kenbaar kunnen maken, zullen ouders om beëindiging van het leven kunnen vragen. Over deze problematiek heeft in het najaar van 1997 een overleggroep toetsing zorgvuldig medisch handelen rond het levenseinde bij pasgeborenen, waarvan, naast enkele juristen en ethici, een aantal kinderartsen/neonatologen deel uit maakten, een rapport uitgebracht (Toetsing als spiegel van de medische praktijk). In dit rapport wordt een protocol beschreven voor de situaties en beslissingen die aan de orde kunnen zijn in het proces van besluitvorming hoe verder te handelen bij uitzichtloos en ondraaglijk lijdende pasgeborenen. Aan de nauwe samenspraak tussen ouders en kinderartsen wordt nadrukkelijk aandacht besteed. In het rapport wordt op zorgvuldige wijze beschreven dat levensbeëindiging bij kinderen die ernstig en uitzichtloos lijden mogelijk moet zijn en dat ouders daarom kunnen vragen, teneinde hun kinderen verder lijden te besparen. Dit rapport zal betrokken worden bij het beleid voor de regeling van levensbeëindiging bij enkele categorieën bijzondere patiënten. </antwoord>
      <antwoord nummer="4 en 5">De Wet toetsing levensbeëindiging op verzoek en hulp bij zelfdoding is niet van toepassing op de situatie waarin sprake is van actieve levensbeëindiging van een kind onder de twaalf jaar. Dit betekent dat de betrokken arts in beginsel een strafbaar feit begaat en kan worden vervolgd ter zake van moord. De meldingsprocedure, gebaseerd op de Wet op de lijkbezorging, is wel van toepassing op levensbeëindiging bij kinderen onder de twaalf jaar. De meldingsprocedure regelt onder meer dat de arts, die er niet van overtuigd is dat de dood is ingetreden ten gevolge van een natuurlijke oorzaak, geen verklaring van overlijden afgeeft maar de gemeentelijk lijkschouwer waarschuwt. De lijkschouwer informeert vervolgens de officier van justitie. In de praktijk geldt dat een officier van justitie, die van de lijkschouwer een melding krijgt van de niet-natuurlijke dood van een kind, zich uitvoerig laat informeren over de gang van zaken rondom het overlijden van het kind en het handelen van de betrokken arts. Daarnaast toetst de officier het handelen van de arts met name aan de thans in de literatuur geldende opvattingen en de jurisprudentie. Indien blijkt dat de betrokken arts zorgvuldig heeft gehandeld en hem derhalve een beroep toekomt op overmacht in de zin van noodtoestand, zal het openbaar ministerie in beginsel niet overgaan tot het strafrechtelijk vervolgen van de arts. Als de officier van oordeel is dat er mogelijk sprake is van onzorgvuldig c.q. strafbaar handelen, dan wordt er een strafrechtelijk onderzoek ingesteld. </antwoord>
      <antwoord nummer="6" voetnoot="1">Mijn ambtgenoot van Justitie en ik hebben tijdens de schriftelijke behandeling van het wetsvoorstel inzake levensbeëindiging op verzoek en hulp bij zelfdoding verschillende keren aangegeven dat het voornemen bestaat om een regeling tot stand te brengen met betrekking tot de meldingsprocedure voor levensbeëindiging bij enkele categorieën bijzondere patiënten. In dit kader zou een centrale toetsingscommissie in het leven worden geroepen. <voetnoot nummer="1"/>Wij menen evenwel dat de beslissing omtrent een dergelijke commissie door een nieuw kabinet genomen moet worden. Om die reden komen wij niet voor 1 juli a.s. met een regeling. </antwoord>
      <noten afkomstig="antwoord">
         <noot nummer="1">Kamerstukken 26 691, nrs. 3 en 6</noot>
      </noten>
   </antwoorden>
</kvr>
