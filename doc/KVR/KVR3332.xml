<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Te Veldhuis (VVD) over de verdieping van de Westerschelde. (Ingezonden 19 juni 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3332
</item>
         <item attribuut="Inhoud">Vragen over de benodigde vergunningen voor het verdiepen van de Westerschelde, op grond van de Wet Verontreiniging Oppervlaktewateren en de Wet Milieubeheer.</item>
         <item attribuut="Rubriek">Milieu (Algemeen) Milieu (Waterverontreiniging) Verkeer, vervoer en waterstaat (Vaarwegen)</item>
         <item attribuut="Trefwoorden">Milieuvergunningen Waterverontreiniging Westerschelde</item>
         <item attribuut="Vindplaats">Kamervragen met antwoord 1995-1996, nr. 1368, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Te Veldhuis</persoon>
         </item>
         <item attribuut="Datum_reaktie">1996-06-27</item>
         <item attribuut="Datum_indiening">1996-06-19</item>
         <item attribuut="Document-id">KVR3332</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2781" allpagenumbers="2781 2782" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1368" onderwerp="" indiendatum="1996-06-19">
         <vrager partij="VVD" oorsprong="parlement">Te Veldhuis</vrager>
         <vraagt-aan/>
      </vraagdata>
      <antwoorddata antwoorddatum="1996-06-27">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft de Raad van State de toestemming voor het verdiepen van de Westerschelde ongedaan gemaakt, omdat er, naast een vergunning op grond van de Wet Verontreiniging Oppervlaktewateren, eveneens een vergunning op grond van de Wet Milieubeheer (WMB) nodig zou zijn? </vraag>
      <vraag nummer="2">Zo ja, waarom is die WMB-vergunning dan niet aangevraagd? </vraag>
      <vraag nummer="3">Hoe lang kan het in het slechtste geval duren voordat de vereiste vergunningen (opnieuw) zijn verleend en in kracht van gewijsde gaan? </vraag>
      <vraag nummer="4">Is het nog haalbaar, dat de verdragsrechtelijk overeengekomen verdiepingswerken in augustus/september a.s. beginnen, zoals Vlaanderen wenst? Welke juridische valide mogelijkheden zien de bewindslieden daarvoor? Zullen zij die toepassen? </vraag>
      <vraag nummer="5">Als de vertraging e´e´n of enkele jaren zou kunnen gaan duren, kan het Verdiepingsverdrag dan nog wel naar de letter en de geest worden uitgevoerd? </vraag>
      <vraag nummer="6">Kan nader worden uiteengezet of en in hoeverre een Nederlandse vergunningprocedure de effectuering van een internationaal Verdrag, in casu het Verdiepingsverdrag, de facto tot een dode letter kan maken? Of is een internationaal Verdrag van zodanig hogere staatsrechtelijke orde dat een nationale vergunningprocedure per saldo hooguit tijdelijk de uitvoering daarvan kan frustreren? </vraag>
      <vraag nummer="7">Hoe heeft de Vlaamse overheid formeel en materieel op deze nieuwe situatie gereageerd? Wat verlangt zij nu van de Nederlandse overheid? Zal de huidige «klink in de kabel» geen nadelige gevolgen hebben voor de Vlaamse bereidheid tot medewerking aan het realiseren van de HSL over Vlaams grondgebied? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De Afdeling bestuursrechtspraak van de Raad van State heeft in zijn uitspraak van 14 juni 1996 het besluit tot het verlenen van een WVO-vergunning voor het storten van baggerspecie in de Westerschelde vernietigd. De reden was, dat de aanvraag voor de WVO-vergunning niet in behandeling genomen had mogen worden omdat niet binnen zes weken na die aanvraag een aanvraag voor een gecoo¨rdineerde WMB-vergunning was ingediend. De WVO-vergunning is e´e´n van de voor het verruimingsprogramma van de Westerschelde benodigde vergunningen. Daarnaast zijn, behalve de WMB-vergunning, een baggervergunning, een vergunning in het kader van de Natuurbeschermingswet en aanlegvergunningen vereist. </antwoord>
      <antwoord nummer="2">De Raad van State oordeelde dat een WMB-vergunning nodig is, omdat hij van mening is dat het hier het storten van een bedrijfsafvalstof in e´e´n of meer inrichtingen betreft. Deze ontwikkeling met betrekking tot het begrip inrichting was ten tijde van het verlenen van de WVO-vergunning op 4 november 1994 niet bekend en was zelfs na een uitspraak van de Raad van State van 21 december 1995 inzake een baggerspeciestorting in het IJmeer niet duidelijk. Ik teken hierbij aan, dat de uitleg die de Raad van State geeft, kan leiden tot een aanzienlijke verdere toename van het aantal vergunnings- en MER-procedures in Nederland. Overigens zij nog vermeld dat, ook zonder MER en WMB-procedure, het verdiepingsproject onderwerp is geweest van zeer uitgebreide studies en onderzoeken van alle aspecten en dat bij de belangenafweging de milieu-effecten, neergelegd in diverse rapporten, nadrukkelijk aan de orde zijn geweest. </antwoord>
      <antwoord nummer="3">De uitspraak van de Raad van State, dat het zich hier bij het storten om een inrichting handelt, betekent tevens dat het storten van de baggerspecie MER-plichtig is. De WMB-vergunning kan pas in behandeling worden genomen wanneer de MER gereed is. Het totale tijdsverloop tussen de start van de MER-procedure en de onherroepelijke inwerkingtreding van de WMB- en de WVO-vergunning is, zonder de tijd voor eventuele beroepsprocedures, circa anderhalf jaar. </antwoord>
      <antwoord nummer="4">Nee, dit is niet meer mogelijk. </antwoord>
      <antwoord nummer="5">Artikel 3, derde lid, van het Verdiepingsverdrag bepaalt, dat de volgens Nederlands recht nodige vergunningen aangevraagd dienen te worden. Voorts wordt daarin bepaald, dat de Nederlandse bevoegde overheid de vergunningen verleent binnen de daarvoor gebruikelijke termijnen en onder de voor overeenkomstige werken in Nederland gebruikelijke of noodzakelijke voorwaarden. Dit artikel geeft aan, dat de Nederlandse bevoegde overheden verplicht zijn de aangevraagde vergunningen te verlenen. Een vertraging van e´e´n of enkele jaren is naar de letter van het Verdrag toelaatbaar, zolang de bevoegde overheden de benodigde procedures vlot afhandelen. De uitvoeringsplanning in bijlage C, blad 3, van het Verdrag geeft indicatief de volgorde van de werkzaamheden aan en gaat uit van een schatting van het begin van deze werkzaamheden (begin 1996) zonder vertraging bij vergunningsprocedures. Er treedt een spanning op met de geest van het Verdrag, zodra termijnen en voorwaarden sterk gaan afwijken van de verwachtingen die daaromtrent redelijkerwijs bij de Vlaamse regering bestonden toen het Verdrag werd gesloten. </antwoord>
      <antwoord nummer="6">De nationale vergunningsprocedures kunnen in het onderhavige geval de uitvoering van het Verdrag, na de inwerkingtreding ervan, slechts vertragen. Het Koninkrijk der Nederlanden heeft als Verdragspartij de verantwoordelijkheid ervoor te waken dat deze uitvoering, rekening houdend met de aard van de nodige procedures en met de bovengenoemde verwachtingen die bij de Vlaamse regering bestonden, binnen een redelijke termijn kan beginnen. De Nederlandse regering zal het nodige ondernemen om de ontstane vertraging tot een minimum te beperken. </antwoord>
      <antwoord nummer="7">De Vlaamse regering heeft naar aanleiding van de uitspraak van de Raad van State in een persbericht verklaard dat zij het vertrouwen heeft dat de Nederlandse regering al het mogelijke zal doen om de afspraken met Vlaanderen over de verdieping van de Westerschelde binnen de kortst mogelijke tijd te honoreren. De Nederlandse regering verwacht geen negatieve gevolgen voor de reeds vaker uitgesproken bereidheid van beiden landen om in goede samenwerking de doorgaande hogesnelheidslijn over hun grondgebied te realiseren. </antwoord>
      <noten afkomstig="antwoord"/>
   </antwoorden>
</kvr>
