<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink en Hamer (beiden PvdA) aan de minister van Onderwijs, Cultuur en Wetenschap over de toename van het aantal schorsingen van leerlingen. (Ingezonden 15 april 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22978
</item>
         <item attribuut="Inhoud">Vragen naar aanleiding van berichten over 'explosieve' toename van schorsingen en verwijderingen van leerlingen.</item>
         <item attribuut="Rubriek">Basisonderwijs (Leerlingen) Beroepsonderwijs en volwasseneneducatie (Leerlingen) Speciaal onderwijs (Leerlingen) Voortgezet onderwijs (Leerlingen)</item>
         <item attribuut="Trefwoorden">Leerlingen Schoolverlaters</item>
         <item attribuut="Vindplaats">Kamervragen met antwoord 2004-2005, nr. 1612, Tweede Kamer</item>
         <item attribuut="Vraagnr_bij_indiening">2040513040</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2005-05-09</item>
         <item attribuut="Datum_indiening">2005-04-15</item>
         <item attribuut="Document-id">KVR22978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3437" allpagenumbers="3437 3438" vetnummer="2040513040" code="0405tkkvr1612" lopendefooter="Tweede Kamer, vergaderjaar 2004–2005, Aanhangsel" filenaam="KVR22978" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1612" onderwerp="" indiendatum="2005-04-15">
         <vrager partij="PvdA" oorsprong="parlement">Eijsink</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-05-9">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hoe verklaart u de toename van het aantal schorsingen van leerlingen van 2845 in 2003 naar 3578 in 2004 en van het aantal verwijderingen van 426 in 2003 naar 739 in 2004? <voetnoot nummer="1"/>
      </vraag>
      <vraag nummer="2">Schrijft u deze toename toe aan het toenemen van ontoelaatbaar gedrag van leerlingen c.q. de verharding van het schoolklimaat of zijn de scholen strenger gaan optreden? </vraag>
      <vraag nummer="3">Wat is uw oordeel over deze toename? Welke conclusies trekt u hieruit? </vraag>
      <vraag nummer="4">Is de registratie van de schorsingen door de onderwijsinspectie inmiddels geoptimaliseerd? </vraag>
      <vraag nummer="5">Waar komen de verwijderde leerlingen terecht na de verwijdering? Worden deze leerlingen gevolgd? Zo ja, hoe? </vraag>
      <vraag nummer="6">Wanneer zullen de zogenoemde reboundvoorzieningen daadwerkelijk voor deze leerlingen een speciale opvang buiten school gaan bieden? </vraag>
      <vraag nummer="7">Op welke wijze gaan scholen meer begeleiders krijgen die moeten voorkomen dat leerlingen over de schreef gaan? </vraag>
      <noten afkomstig="vraag">
         <noot nummer="1" datum="2005-04-13" bron=" in: RTL-Nieuws, 12 april jl. en Elsevier " titel="Schorsingen op scholen explosief gestegen">«Schorsingen op scholen explosief gestegen» in: RTL-Nieuws, 12 april jl. en Elsevier , 13 april 2005</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Het aantal meldingen van schorsing en verwijdering door scholen vertoont in de afgelopen jaren een stijgende lijn. Alleen in 2003 was er een daling van het aantal meldingen ten opzichte van het daaraan voorafgaande kalenderjaar. In 2004 is de stijgende lijn van de afgelopen jaren weer doorgezet. De toename van 2003 naar 2004 is daarmee groter dan de trend van de afgelopen jaren. In bijgevoegde factsheet <voetnoot nummer="1"/>is deze ontwikkeling en de verdeling van de meldingen naar de diverse categorieën redenen voor het toepassen van dit soort maatregelen op beknopte wijze samengevat. Het volledige bestand waarop de factsheet is gebaseerd is voor belangstellenden beschikbaar. De inspectie heeft geen informatie die voorziet in een sluitende verklaring voor de daling in 2003 en de stijging in 2004. Zie ook het antwoord op vraag 2. </antwoord>
      <antwoord nummer="2">Naar de oorzaak van de toename van het aantal meldingen kan de inspectie alleen een educated guess doen. Het kan zijn dat in de voorgaande jaren scholen minder snel tot melding zijn overgegaan. De aandacht voor (de registratie van) incidenten kan sommige scholen ertoe hebben gebracht nu wel (overeenkomstig de wettelijke bepalingen) de schorsing en/of verwijdering bij de inspectie te melden, waar dat eerder niet gebeurde. In dit geval zou de toename van het aantal meldingen niet alleen op een toename van het aantal schorsingen en verwijderingen zijn terug te voeren. De inspectie ontvangt ook signalen dat scholen eerder bereid zijn bij ontoelaatbaar gedrag maatregelen te nemen. In dit verband verwijs ik naar uitlatingen van de rector van een school in Zoetermeer in de media dat hij het instrument van schorsing actief gebruikt, onder andere om met ouders over het gedrag van hun zoon of dochter in gesprek te komen. Scholen lijken dus in dit opzicht strenger geworden. Daarnaast kan ook de in omvang en zwaarte toegenomen jeugdproblematiek, met meer ontoelaatbaar gedrag buiten de school, zich ook vertalen naar incidenten binnen scholen. Tenslotte merk ik op dat door sommigen is gesuggereerd dat de verspreiding van internet en mobiele telefoons hebben geleid tot een toename van bedreigingen die in een betrekkelijke anonimiteit kunnen plaatsvinden en dat scholen dit steeds meer als een schorsingsgrond zijn gaan zien. </antwoord>
      <antwoord nummer="3">Schooldirecties blijken in toenemende mate hun verantwoordelijkheid te nemen en treden duidelijk op als leerlingen grenzen overschrijden. Ik vind dit een positieve ontwikkeling. Anderzijds is de toename van incidenten, waarbij klaarblijkelijk ernstige sancties onontkoombaar zijn, zorgelijk. </antwoord>
      <antwoord nummer="4">Ja, de registratie van de meldingen door scholen van schorsingen en verwijderingen is geoptimaliseerd. Met ingang van het schooljaar 2004–2005 heeft de inspectie na overleg met mijn departement en Schoolmanagers_VO een elektronisch registratieformulier ontwikkeld dat een systeem van categorieën bevat waarmee scholen kunnen melden om welke reden een leerling is geschorst of verwijderd. </antwoord>
      <antwoord nummer="5">Artikel 27 WVO bepaalt dat een leerling pas mag worden verwijderd als het bevoegde gezag ervoor heeft gezorgd dat een andere school bereid is de leerling toe te laten. Als scholen altijd deze bepaling zouden uitvoeren, zouden verwijderde leerlingen altijd hun schoolloopbaan kunnen voortzetten. Er bereiken de inspectie signalen dat zeker niet alle verwijderde leerlingen op een andere school hun schoolloopbaan voortzetten. De leerplichtambtenaren beschikken over de informatie die nodig is om leerplichtige leerlingen te volgen. Ik heb de inspectie verzocht om in overleg met de leerplichtambtenaren ook de beschikking te krijgen over deze informatie, zodat zij op grond daarvan scholen bij het uitoefenen van het toezicht kan aanspreken op hun handelen ter zake. </antwoord>
      <antwoord nummer="6">In het Gele Katern van 20 april is de regeling gepubliceerd waarmee de samenwerkingsverbanden Voortgezet Onderwijs middelen ontvangen om de reboundvoorzieningen te realiseren. Deze middelen komen in juni beschikbaar en kunnen daarmee in de praktijk vanaf komend schooljaar worden ingezet. Overigens biedt de reboundvoorziening opvang aan leerlingen die tijdelijk niet op hun eigen school voor voortgezet onderwijs te handhaven zijn. Leerlingen blijven gedurende deze periode van enkele maanden ingeschreven op hun eigen school, en worden dus niet verwijderd. Tijdens deze periode wordt ingezet op herstel van de verhoudingen, aanpassing van het gedrag en verbetering van de leerprestaties. De reboundvoorziening kan daarmee een alternatief voor verwijdering zijn. </antwoord>
      <antwoord nummer="7">Met het plan van aanpak veiligheid in het onderwijs en de opvang van risicoleerlingen is ruim € 44 miljoen per jaar beschikbaar gekomen voor het voortgezet onderwijs voor versterking van de leerlingbegeleiding in de school. De eerste middelen, alleen voor scholen voor praktijkonderwijs en vmbo, zijn reeds in december 2004 toegekend. In augustus van dit jaar wordt de rest van de middelen toegekend, waardoor het structurele bekostigingsniveau bereikt wordt. Alle scholen voor voortgezet onderwijs, dus ook havo en vwo, ontvangen dan deze extra middelen, waarbij in de verdeling van de middelen de nadruk blijft liggen op het vmbo/praktijkonderwijs. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
