<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Sociale Zaken en Werkgelegenheid over de flex-aupair. (Ingezonden 29 april 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23074
</item>
         <item attribuut="Inhoud">Vragen naar aanleiding van TV-uitzending 'Nova' (26 april 2005) over opkomst van de 'flex-aupairs', vormen van kinderopvang die niet aan bepaalde kwaliteitseisen voldoen. Flex-aupairs kunnen wel onder de Wet kinderopvang vallen, maar spreken toch geen Nederlands.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2004-2005, nr. 1701, Tweede Kamer</item>
         <item attribuut="Vraagnr_bij_indiening">2040513940</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-05-20</item>
         <item attribuut="Datum_indiening">2005-04-29</item>
         <item attribuut="Document-id">KVR23074</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3627" allpagenumbers="3627 3628" vetnummer="2040513940" code="0405tkkvr1701" lopendefooter="Tweede Kamer, vergaderjaar 2004–2005, Aanhangsel" filenaam="KVR23074" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1701" onderwerp="" indiendatum="2005-04-29">
         <vrager partij="SP" oorsprong="parlement">Gerkens</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-05-20">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op de Nova-uitzending «ouders ontdekken flex-aupair»? <voetnoot nummer="1"/>
      </vraag>
      <vraag nummer="2">Onderschrijft u de stelling dat tegenwoordig vele vormen van opvang onder de noemer van innovatieve opvang worden geschoven, waardoor de kwaliteitseisen dreigen te vervallen? Zo neen, waarom niet? Zo ja, wat is uw mening hierover? </vraag>
      <vraag nummer="3">Worden bureau’s die bemiddelen voor flex-aupairs geregistreerd? Zo ja, gebeurt dit landelijk of op gemeentelijk niveau? Indien dit op gemeentelijk niveau gebeurt, wordt dit dan vervolgens getoetst aan de wet? Zo ja, hoe? </vraag>
      <vraag nummer="4">Klopt het dat men Nederlands moet spreken om onder de Wet kinderopvang te vallen? Zo ja, hoe verklaart u dat de in de uitzending aanwezige flex-aupairs wel onder de wet vallen en toch geen Nederlands spreken? </vraag>
      <vraag nummer="5">Deelt u de mening dat het aantal «flex-aupairs» toeneemt omdat de kosten voor veel gezinnen zijn gestegen als gevolg van de Wet kinderopvang? Zo neen, hoe verklaart u dan de opkomst van het aantal flex-aupairs? Zo ja, vindt u dit wenselijk? Indien u dit niet wenselijk acht, wat gaat u hieraan doen? </vraag>
      <noten afkomstig="vraag">
         <noot nummer="1" datum="2005-04-26" bron="Nova">Nova, 26 april 2005</noot>
      </noten>
   </vragen>
   <antwoorden aantal="5">
      <antwoord nummer="1">De Nova-uitzending die u hierboven aanhaalt, gaat over één specifiek geval, namelijk het bureau Melio Flexcare dat met au pairs gastouderopvang zegt te bieden. De Inspectie voor Werk en Inkomen (IWI), die namens mij, op grond van de Wet kinderopvang, rijkstoezicht houdt op het toezicht dat gemeenten uitvoeren, was reeds voor deze uitzending bekend met dit bureau. Dit is voor IWI aanleiding geweest nader onderzoek te verrichten, zoals u in onderstaande antwoorden kunt lezen. </antwoord>
      <antwoord nummer="2">Deze stelling onderschrijf ik niet. De Wet kinderopvang kent twee soorten opvang. Opvang in kindercentra (dagopvang en buitenschoolse opvang) en gastouderopvang. De wet biedt tevens de mogelijkheid tot het benoemen van experimentele vormen van opvang. Deze mogelijkheid is benut en heeft geleid tot het «Tijdelijk besluit innovatieve kinderopvang» dat onlangs in werking is getreden. Dit besluit omschrijft welke vormen van gastouderopvang innovatief genoemd mogen worden. Dit betreft uitsluitend gastouderopvang van gelijktijdig ten hoogste zes kinderen (in plaats van vier kinderen zoals in de wet omschreven staat) en/of gastouderopvang op het woonadres van de gast- of vraagouder (in plaats van opvang in de gezinssituatie in de woning waar de gast- of vraagouder zijn hoofdverblijf heeft, zoals de wet voorschrijft). Voor deze nauw omschreven vormen van innovatieve gastouderopvang gelden de kwaliteitseisen zoals die voor gastouderopvang gelden en die voortvloeien uit de wet en nadere regelgeving (zoals de Beleidsregels kwaliteit kinderopvang). Tevens zijn enkele aanvullende kwaliteitseisen in de regelgeving opgenomen (zoals brancheverenigingen en de ouderorganisatie die hebben verwoord in het «Convenant Verantwoorde kinderopvang, verdere stappen naar de toekomst»). Andere vormen van kinderopvang dan hierboven genoemd, kent de Wet kinderopvang niet. Ouders die gebruik maken van andere vormen komen dan ook niet in aanmerking voor een tegemoetkoming in de kosten van de Rijksoverheid. </antwoord>
      <antwoord nummer="3">Bureaus die bemiddelen voor au pairs worden niet centraal geregistreerd. Ook in het kader van de Wet kinderopvang is geen sprake van een centrale landelijke registratie. Gastouderbureaus en kindercentra moeten zich melden bij de gemeente van vestiging. De gemeente neemt de instellingen op in een openbaar register kinderopvang. Daarmee is het regime van toezicht, zoals dat is opgenomen in de Wet kinderopvang, van toepassing. De GGD voert inspecties uit en beoordeelt of het gastouderbureau de taken verricht die een gastouderbureau op basis van de Wet kinderopvang geacht wordt te verrichten. In het geval van het betreffende bureau Melio Flexcare heeft IWI de gemeente Haarlemmermeer om een toelichting verzocht en de vraag voorgelegd op welke gronden zij het bureau Melio Flexcare in het gemeentelijk register heeft ingeschreven als experimentele gastouderopvang. De gemeente heeft IWI inmiddels laten weten dat de registratie als experimentele vorm van gastouderopvang in het register foutief was en gecorrigeerd is in gastouderopvang. Tevens heeft de gemeente Haarlemmermeer de GGD verzocht om een onderzoek in te stellen naar de wijze waarop Melio Flexcare uitvoering geeft aan haar werkzaamheden als gastouderbureau. Naast IWI heeft thans ook de IND in onderzoek of de inzet van au pairs als gastouder door Melio Flexcare zich beweegt binnen de regels die Justitie aan au pairs stelt. Dit betreft onder meer de eis dat au pairs, in ruil voor kost, inwoning en zakgeld, niet meer dan acht uur per dag en maximaal dertig uur per week licht huishoudelijk werk mogen verrichten. Hun verblijfstitel is daarop afgestemd. Afhankelijk van de uitkomst van dit onderzoek zal de Arbeidsinspectie (AI) nagaan of sprake is van een gedraging die in strijd is met de Wet arbeid vreemdelingen. IWI wacht momenteel op de resultaten van deze drie onderzoeken (GGD, AI, IND). IWI zal de uitkomsten betrekken in het aan mij uit te brengen oordeel over de feiten en omstandigheden. Vervolgens zal ik overwegen of nadere bestuurlijke actie richting Haarlemmermeer aan de orde is. </antwoord>
      <antwoord nummer="4" voetnoot="1">De Wet kinderopvang stelt in artikel 55 de Nederlandse taal als voertaal verplicht in de opvang van kinderen in kindercentra. Voor gastouderopvang is dit vooralsnog niet geregeld. Dit heeft te maken met de in de Wet kinderopvang voorgestelde rol van het gastouderbureau. Een gastouderbureau biedt niet zelf kinderopvang, maar draagt zorg voor een verantwoorde uitvoering van de werkzaamheden, waaronder wordt verstaan het tot stand brengen en begeleiden van gastouderopvang. Het is mij niet bekend in hoeverre de beheersing van de Nederlandse taal tot mogelijke problemen leidt in de gastouderopvang. De regering is voornemens daarnaar in een breder verband onderzoek te verrichten, waarbij het aangrijpingspunt ligt bij de functie van kinderopvang (waaronder begrepen gastouderopvang) als onderdeel van het integratieproces van de vraagouders en hun kinderen <voetnoot nummer="1"/>. </antwoord>
      <antwoord nummer="5" voetnoot="2">Zoals ik in mijn antwoord op uw eerste vraag al heb aangegeven, gaat het hier om één specifiek geval, op grond waarvan ik geen algemeen geldende conclusies kan trekken. Wel laat ik, zoals ik u meldde bij de beantwoording van de vragen van het lid Kos¸er Kaya <voetnoot nummer="2"/>, onderzoek doen naar het effect van de invoering van de Wet kinderopvang op de gebruikers van kinderopvang. Dit onderzoek betreft een nulmeting eind 2004 en twee peilmomenten in 2005. In het onderzoek komt ook het gebruik van formele en informele kinderopvang aan de orde. Bij de informele kinderopvang wordt apart gevraagd naar opvang door au pairs. Ik heb toegezegd u de resultaten van dit onderzoek toe te zullen zenden. </antwoord>
      <noten afkomstig="antwoord">
         <noot nummer="1">Zie de Memorie van toelichting op de Tweede Nota van Wijziging van de Wet basisvoorziening kinderopvang. Kamerstukken II, 2003–2004, 28 447, nummer 16</noot>
         <noot nummer="2">Kamerstukken II, Aanhangsel Handelingen nr. 1006, 2004–2005, pg. 2135–2136</noot>
      </noten>
   </antwoorden>
</kvr>
