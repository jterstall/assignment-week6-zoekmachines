<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Van Bommel (beiden SP) aan de ministers van Buitenlandse Zaken en van Binnenlandse Zaken en Koninkrijksrelaties over de anti-Europese opstelling van de SP. (Ingezonden 18 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29144
</item>
         <item attribuut="Inhoud">Vragen naar aanleiding van uitspraken minister Verhagen in interview met De Volkskrant, 26 mei 2007, over de 'anti-Europese opstelling' van de SP, die 'ronduit schadelijk zou zijn voor ons land': de SP zou 'door haar plannen Nederland crimineler en armer maken, en de kans vergroten op terroristische aanslagen'. Indiener vraagt zich af waarop deze uitspraken gebaseerd zijn en welke bedoeling de minister er mee had.</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Politiek)</item>
         <item attribuut="Trefwoorden">EU Politieke partijen</item>
         <item attribuut="Vindplaats">Kamervragen met antwoord 2006-2007, nr. 2470, Tweede Kamer</item>
         <item attribuut="Vraagnr_bij_indiening">2060718580</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2007-09-03</item>
         <item attribuut="Datum_indiening">2007-06-18</item>
         <item attribuut="Document-id">KVR29144</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5223" allpagenumbers="5223 5224" vetnummer="2060718580" code="0607tkkvr2470" lopendefooter="Tweede Kamer, vergaderjaar 2006–2007, Aanhangsel" filenaam="KVR29144" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2470" onderwerp="" indiendatum="2007-06-18">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-09-3">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u de minister van Buitenlandse Zaken zich zijn recente uitspraken dat de anti-Europese opstelling van de SP ronduit schadelijk zou zijn voor ons land? <voetnoot nummer="1"/>
      </vraag>
      <vraag nummer="2">Wilt u aan de hand van concrete voorbeelden uw bewering staven? </vraag>
      <vraag nummer="3" voetnoot="1">Wilt u vervolgens aan de hand van concrete voorbeelden uiteenzetten waarop uw mening is gebaseerd dat de SP door haar plannen Nederland crimineler en armer maakt, en de kans vergroot op terroristische aanslagen? <voetnoot nummer="1"/>
      </vraag>
      <vraag nummer="4">Zijn er berichten of rapporten van de Algemene Inlichtingen en Veiligheids Dienst die deze bewering omtrent een toegenomen kans op een terroristische aanslag staven? </vraag>
      <vraag nummer="5">Bent u zich ervan bewust dat u mogelijk angst zaait onder de bevolking met deze uitspraken over een toegenomen kans op een terroristische aanslag? </vraag>
      <vraag nummer="6">Welke bedoeling heeft u (gehad) met ventileren van deze uitspraken? </vraag>
      <vraag nummer="7">Bent u bereid uw uitspraken terug te nemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-26" bron="de Volkskrant">de Volkskrant, 26 mei 2007</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2, 3, 4, 5, 6 en 7">In de speech «Over de dijken de wereld in», die de minister van Buitenlandse Zaken heeft gegeven op de Universiteit van Maastricht op 31 mei 2007, zijn de opmerkingen die zijn geplaatst in het door u aangehaalde artikel in de Volkskrant van 26 mei 2007 reeds gepreciseerd. Hieronder volgt een weergave van de relevante passages uit de desbetreffende speech. «(...) De dreigingen van de 21e eeuw raken ons allemaal. Of het nu gaat om modern terrorisme, de proliferatie van massavernietingswapens, klimaatverandering of de verspreiding van vogelgriep, hedendaagse uitdagingen houden niet bij de grens op. (...) Die grensoverschrijdende problemen nopen ons tot een herbezinning op onze toekomst. Want: hoe gaan we om met enerzijds een stijgende zeespiegel, en anderzijds een steeds toenemende vraag naar energie? Hoe bestrijden we effectief terroristen, die zich niets gelegen laten liggen aan het internationale recht dat natiestaten met elkaar hebben ontwikkeld? En hoe zorgen we ervoor dat nucleaire recepten niet via Internet worden uitgewisseld? Het zijn nieuwe vragen, die een nieuw type politiek leiderschap vergen. (...) Europa is voor Nederland een belangrijk vehikel om onze belangen en waarden in een veranderende wereld zeker te stellen. (...) Klimaatverandering en energiezekerheid, terrorisme, asiel en migratie, het zijn allemaal onderwerpen waarop een internationaal antwoord geformuleerd moet worden. En dan beginnen we zo dicht mogelijk bij huis: met een Europees antwoord.» En: «Moeten wij ons serieus achter de dijken terugtrekken? Ik vind dat een verkeerde opvatting. (...) Ik ben ervan overtuigd dat een nationalistische opstelling leidt tot minder veiligheid, minder werkgelegenheid en een verlies aan welvaart. Daarentegen zal een internationale opstelling die rekening houdt met globalisering de voordelen voor onze eigen bevolking vergroten. Meer veiligheid, meer banen en een gezonder milieu.» Aan bovengenoemde passages uit de speech kan het volgende worden toegevoegd: de minister van Buitenlandse Zaken heeft nooit gezegd dat de SP de kans op een terroristische aanslag vergroot, maar heeft betoogd dat Nederland groot belang heeft bij intensievere samenwerking in EU-verband tegen de dreiging van internationaal terrorisme. Vasthouden aan besluitvorming met unanimiteit op het gebied van terrorismebestrijding, wat de SP bepleit, maakt het in een Unie van 27 lidstaten aanzienlijk moeilijker om adequaat en snel in te spelen op ontwikkelingen en dat schaadt de belangen van de Unie en haar lidstaten, waaronder Nederland. Overigens benadrukt de AIVD in meerdere publicaties het belang van internationale samenwerking in de strijd tegen het terrorisme. De AIVD heeft geen berichten of rapporten uitgebracht waaruit valt af te leiden dat de zogenoemde anti-Europese opstelling van de SP de kansen op terroristische aanslagen zou vergroten. </antwoord>
      <noten afkomstig="antwoord"/>
   </antwoorden>
</kvr>
