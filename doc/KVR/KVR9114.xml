<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma, Van den Akker en Leers (allen CDA) aan de minister van Economische Zaken over olie- en gaswinning op de Noordzee. (Ingezonden 11 maart 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9114
</item>
         <item attribuut="Inhoud">Vragen over de voorwaarden voor olie- en gaswinning en verlies van arbeidsplaatsen in de offshore industrie.</item>
         <item attribuut="Rubriek">Energie, water en grondstoffen (Delfstoffenwinning) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Offshore delfstoffenwinning Sociale werkvoorziening</item>
         <item attribuut="Vindplaats">Kamervragen met antwoord 1998-1999, nr. 1144, Tweede Kamer</item>
         <item attribuut="Vraagnr_bij_indiening">2989909330</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Van den Akker</persoon>
            <persoon partij="CDA">Leers</persoon>
         </item>
         <item attribuut="Datum_reaktie">1999-04-09</item>
         <item attribuut="Datum_indiening">1999-03-11</item>
         <item attribuut="Document-id">KVR9114</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2343" allpagenumbers="2343 2344" vetnummer="2989909930" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9114" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1144" onderwerp="" indiendatum="1999-03-11">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Van den Akker</vrager>
         <vrager partij="CDA" oorsprong="parlement">Leers</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="1999-04-9">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het banenverlies bij Heerema Marine Contractors ten gevolge van de slechte gang van zaken in de off-shore industrie? <voetnoot nummer="1"/>
      </vraag>
      <vraag nummer="2" voetnoot="2">Op basis waarvan stelt u in de beantwoording van de eerder door ons gestelde vragen dat bij het huidige mijnbouwklimaat vooral nieuwe, en niet zozeer lopende productieactiviteiten in recordtempo worden teruggeschroefd? <voetnoot nummer="2"/>
      </vraag>
      <vraag nummer="3">Hoe verklaart u dat de industrie zelf wel degelijk van oordeel is dat óók voor wat betreft lopende productie maatregelen worden genomen die resulteren in verlies van arbeidsplaatsen? </vraag>
      <vraag nummer="4">Als u vaststelt dat alle betreffende overheden zich thans vergewissen van de situatie voor olie- en gaswinning en serieus de mogelijkheden bezien om maatregelen te treffen en als u daarbij expliciet het Verenigd Koninkrijk, de VS en Noorwegen noemt, betekent dit dan dat de VS voornemens zijn de federale fiscale wetgeving voor de kleine velden aan te passen? Bent u bereid in plaats van afwachten wat anderen doen een pro-actief beleid te voeren, voordat het te laat is? </vraag>
      <vraag nummer="5">Is tijdens het seminair «De rol van de overheid in de olie- en gasindustrie» op 4 maart jl. gebleken dat er door uw ministerie een werkgroep in het leven is geroepen om samen met de industrie over dergelijke maatregelen te spreken? Waarom heeft u daarvan geen melding gemaakt in uw antwoorden aan de Kamer? </vraag>
      <vraag nummer="6">Hebt u kennisgenomen van het KPMG Meijburg &amp; Co rapport «Oil and Gas in the Netherlands; State profit share on the turn of the millennium», 15 oktober 1998, dat pleit voor een vereenvoudiging van het huidige complexe afdrachtensysteem? </vraag>
      <vraag nummer="7">Bent u bereid deze suggestie serieus in overweging te nemen, omdat dit kan leiden tot aanzienlijke vereenvoudiging van het fiscale systeem en derhalve tot aanzienlijke kostenreducties? </vraag>
      <noten afkomstig="vraag">
         <noot nummer="1" datum="1999-03-6" bron="NRC Handelsblad">NRC Handelsblad, 6 maart 1999</noot>
         <noot nummer="2" documenttype="Kamervragen" documentnummer="830" documentjaargang="1998-1999">Aanhangsel Handelingen, nr. 830, vergaderjaar 1998–1999.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Omdat de olie- en gaswinning een kapitaalintensieve bedrijfstak is, zijn grote investeringen van de mijnbouwmaatschappijen vereist en vormen afschrijvingen een groot deel van de kosten. Daarom ook zijn de gemiddelde variabele kosten in de olie- en gaswinning aanzienlijk lager dan de gemiddelde integrale kosten. Bij de vraag of mijnbouwmaatschappijen mondiaal bezien bestaande activiteiten zullen voortzetten, worden de integrale opbrengsten van deze activiteiten afgewogen tegen de variabele kosten. Bij de vraag of voorgenomen nieuwe activiteiten in exploratie en ontwikkeling dienen te worden ondernomen, wegen de mijnbouwmaatschappijen de opbrengsten af tegen de gemiddelde integrale kosten. Derhalve is de drempel voor nieuwe activiteiten hoger. </antwoord>
      <antwoord nummer="3">Het bovenstaande laat onverlet dat de mijnbouwmaatschappijen ook voor bestaande activiteiten onverminderd naar maatregelen streven om de variabele kosten te verminderen, zo te meer onder invloed van de, door de vigerende olieprijzen, teruglopende opbrengsten. Deze maatregelen zullen met verlies van arbeidsplaatsen gepaard kunnen gaan zowel bij de mijnbouwmaatschappijen zelf als bij de contractors en toeleveranciers van de maatschappijen, maar voorshands niet in de mate waarin dat zich zal voordoen als wordt afgezien van voorgenomen, nieuwe activiteiten. </antwoord>
      <antwoord nummer="4">De eerdere vragen over de olie- en gaswinning (Aanhangsel Handelingen nr. 830, vergaderjaar 1998–1999), vroegen expliciet naar de situatie in het Verenigd Koninkrijk, de VS en Noorwegen en derhalve heb ik daar expliciet antwoord op gegeven. De laatste stand van zaken in de VS is voor zover mij bekend, nu als volgt. Hierbij zeg ik vooraf dat de situatie in de VS niet maatgevend voor Nederland is. In de eerste plaats gaat het in de VS vooral om maatregelen gericht op de oliewinning. Bedacht dient te worden dat men in de VS vooral bezorgd is om de binnenlandse oliewinning vanwege de «energy security», het strategische belang dat de VS toekent aan de eigen oliewinning, aan de voorraden van de Strategic Petroleum Reserve, en aan vermindering van de afhankelijkheid van de olie-invoer. De problemen in de VS mogen blijken uit het gegeven dat in de eerste helft van 1998 48.702 putten uit productie zijn genomen volgens gegevens van de Interstate Oil and Gas Compact Commission. Het winningsrendement voor olievelden is dan ook in veel grotere mate afhankelijk van technische en economische factoren in vergelijking met gasvelden. In de tweede plaats richt men zich vooral op marginale velden in een andere betekenis dan in Nederland. Marginale producenten/putten worden gedefinieerd (door de United States Internal Revenu Service) als een producent/put van minder dan 15 vaten (van 159 liter) per dag; gemiddeld produceren deze 2,2 vaten per dag en deze zijn dus zeer klein. Ter vergelijking: de offshore olieproductieputten in Nederland produceren in de orde van duizenden vaten per dag; onshore productieputten produceren met een enkele uitzondering in de orde van honderden vaten per dag; de enkele uitzonderingen die in de orde van tientallen vaten per dag produceren, liggen altijd geclusterd op één locatie met de veel grotere productieputten. Het Department of Energy (minister van Energie Richardson) heeft een aantal maatregelen genomen of op het oog, waaronder één in de sfeer van de financiële afdrachten, te weten het verminderen van royalties (thans onshore 12% en offshore 162/3% van de brutowaarde van de productie). In de Senaat heeft Senator Domenici (Rep., New Mexico) 11 maart jl. federale wetgeving ten gunste van de sector voorgesteld; eerder op 28 januari jl. had Senator Hutchison (Rep., Texas) dergelijke wetgeving voorgesteld. De voorstellen van beide senatoren liggen thans ter behandeling bij het Finance Committee van de Senaat. Deze moet nog beslissen wanneer beide voorstellen verder in behandeling komen. Naar aanleiding van uw vervolgvraag onder 4 het volgende. Mijnbouwbeleid in Nederland beoogt geen directe industriepolitiek anders dan vereist voor de optimale ontwikkeling van de bodemschatten; deze ontwikkeling staat voorop in het mijnbouwbeleid en in de voorstellen voor de Mijnbouwwet met het oog op de voordelen die dat voor de gemeenschap biedt. Een flexibele toepassing van financiële voorwaarden voor een korte periode zal naar beste inzicht thans ook geen effect hebben op de trend met betrekking tot exploratie en ontwikkeling. Hetgeen met het oog op het algemeen belang wel geëist mag worden van enige maatregel op dat vlak. Voorts valt van de huidige ontwikkeling op dit moment ook niet te beoordelen of deze zich over meerdere jaren zal voortzetten. Overigens is de ruwe olieprijs de afgelopen weken enkele dollars gestegen. </antwoord>
      <antwoord nummer="5">Zoals ik antwoordde op eerdere vragen over de olie- en gaswinning (Aanhangsel Handelingen nr. 830, vergaderjaar 1998–1999), voert het ministerie van Economische Zaken regelmatig gesprekken met het bedrijfsleven over de situatie in de olie- en gasindustrie. Die gesprekken zullen worden voortgezet. Het is niet gebruikelijk dat de Tweede Kamer op de hoogte wordt gesteld van alle overleggen die door Economische Zaken gevoerd worden. </antwoord>
      <antwoord nummer="6">Ja. </antwoord>
      <antwoord nummer="7">Het in vraag 6 genoemde rapport van KPMG Meijburg &amp; Co van 15 oktober 1998, ontving ik onlangs. Het rapport geeft een algemene beschouwing over de financiële voorwaarden waaronder in Nederland de opsporing en winning van delfstoffen plaatsvindt. In het bijzonder wordt aandacht besteed aan de heffing van het winstaandeel in samenhang met de vennootschapsbelasting. Het KPMG-rapport doet voorts aanbevelingen en voorstellen ten aanzien van het concept-voorstel voor een Mijnbouwwet, 14 november 1997. Ondanks de kritische kanttekeningen van het KPMG-rapport refereer ik aan hetgeen het rapport opmerkt in zijn conclusie (pag. 50): «The way forward, therefore, seems to be the new Mining Act.» Geconstateerd kan worden dat voorstellen van het rapport terug te vinden zijn in het op 23 september 1998 bij de Tweede Kamer ingediende voorstel voor de Mijnbouwwet. Een aantal voorstellen behoren gedeeltelijk tot het domein van het op grond van de Mijnbouwwet op te stellen Mijnbouwbesluit. Het voorstel voor de Mijnbouwwet beoogt een afgewogen geheel van afdrachten in het kader van de mijnbouwactiviteiten. </antwoord>
      <noten afkomstig="antwoord"/>
   </antwoorden>
</kvr>
