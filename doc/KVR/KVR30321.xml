<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de staatssecretaris van Justitie over een nieuwe ontsnapping van een ter beschikking gestelde. (Ingezonden 9 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30321
</item>
         <item attribuut="Inhoud">Vragen naar aanleiding van bericht (NOS teletekst, politiebericht, 2 november 2007) dat op 1 november 2007 een ter beschikking gestelde (tbs'er) uit de Pompekliniek is ontsnapt. Indiener wil weten welke inschatting is gemaakt inzake ontvluchtingsgevaar, en waarom deze tbs'er slechts onder toezicht van een begeleider is geplaatst, in plaats van een deskundige bewaker. Is dit aanleiding om de criteria voor de begeleiding te verscherpen?</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 2007-2008, nr. 823, Tweede Kamer</item>
         <item attribuut="Vraagnr_bij_indiening">2070804500</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-12-06</item>
         <item attribuut="Datum_indiening">2007-11-09</item>
         <item attribuut="Document-id">KVR30321</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1761" allpagenumbers="1761 1762" vetnummer="2070804500" code="0708tkkvr823" lopendefooter="Tweede Kamer, vergaderjaar 2007–2008, Aanhangsel" filenaam="KVR30321" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="823" onderwerp="" indiendatum="2007-11-9">
         <vrager partij="PVV" oorsprong="parlement">De Roon</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-12-6">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe heeft het kunnen gebeuren dat op 1 november 2007 een ter beschikking gestelde (tbs’er) uit de Pompekliniek is ontsnapt? <voetnoot nummer="1"/>
      </vraag>
      <vraag nummer="2">Op welke wijze zijn de risico’s met betrekking tot het eventueel ontvluchtinggevaar van deze tbs’er ingeschat? Welk risico – taxatie – instrument is daarbij gehanteerd en welke conclusie is daaruit getrokken? </vraag>
      <vraag nummer="3">Waarom was deze tbs’er slechts onder toezicht van een begeleider geplaatst en niet van een getrainde en tot geweldsingrijpen bevoegde en opgeleide bewaker? </vraag>
      <vraag nummer="4">Op grond waarvan wordt in het opsporingsbericht gesteld dat de aanhouding van deze tbs’er dringend gewenst is? </vraag>
      <vraag nummer="5">Ziet u in deze zaak aanleiding om de criteria voor de bewaking van tbs’er verder te verscherpen en hen alleen verblijf buiten de kliniek toe te staan als er bewaking bij is? Zo neen, waarom niet? </vraag>
      <noten afkomstig="vraag">
         <noot nummer="1">NOS-teletekst pag. 147 2 november 2007 (Politiebericht)</noot>
      </noten>
   </vragen>
   <antwoorden aantal="5">
      <antwoord nummer="1">De tbs-gestelde heeft zich tijdens het begeleid verlof onttrokken aan het toezicht. In het kader van zijn begeleid verlof bracht betrokkene per fiets een bezoek aan een winkelcentrum. Conform de afgegeven verlofmachtiging werd hij door één begeleider, eveneens per fiets, vergezeld. Zie hiervoor ook het antwoord op vraag 3. </antwoord>
      <antwoord nummer="2">Zoals vermeld in het Toetsingskader verlof ter beschikking gestelden kent het toezicht op verlof meerdere lagen. Hiervoor verwijs ik u naar de circulaire Toetsingskader verlof ter beschikking gestelden dat ik op 20 maart 2007 naar de Tweede Kamer heb gestuurd (TK 2006–2007, 29 452, nr. 66). Het delictgevaar wordt vastgesteld middels de risico-taxatie instrumenten HKT30/HCR20 plus de 9 items van de HKT30, de SVR-20 en de PCL-R. Het gevaar op ontvluchting wordt vastgesteld aan de hand van al dan niet actieve deelname aan de behandeling, het nakomen van afspraken en ervaringen met eerdere verlofbewegingen. Hieruit bleek geen vluchtgevaar op grond waarvan betrokkene het verlof ontzegd diende te worden. Eveneens was blijvende abstinentie van middelengebruik een belangrijke factor met betrekking tot het vluchtgevaar. Betrokkene werd hier streng op gecontroleerd. </antwoord>
      <antwoord nummer="3">Betrokkene had sinds 21 december 2005 een machtiging begeleid verlof. Aanvankelijk heeft het begeleid verlof plaatsgevonden middels twee begeleiders. Omdat deze verloven goed verliepen is op 1 juni 2006 een verlofmachtiging afgegeven voor begeleid verlof door één begeleider. Aangezien de begeleide verloven ruim 200 keer zonder onregelmatigheden waren verlopen was het toepassen van beveiligd verlof niet aan de orde. </antwoord>
      <antwoord nummer="4">Bij de vraag welke opsporingsmethoden aan de orde zijn is het recidivegevaar relevant. Niet elke tbs-gestelde die zich aan toezicht onttrekt is onmiddellijk recidivegevaarlijk. In dit concrete geval was de aanhouding dringend gewenst en is besloten om via de nationale media een opsporingsbericht te verspreiden, omdat er onvoldoende aanknopingspunten waren om de mogelijke verblijfplaats van de betrokkene te achterhalen door het langdurige verblijf van de betrokkene in tbs-klinieken. </antwoord>
      <antwoord nummer="5">Nee, ik zie hiertoe geen aanleiding. Bij brief van 11 december 2006 (TK 2006–2007, 29 452, nr. 55) heb ik de Tweede Kamer geïnformeerd over de maatregelen die ik heb getroffen om de begeleiding bij verlof te verbeteren. Deze maatregelen betreffen de verdere professionalisering van het personeel van forensisch psychiatrische centra, de invoering van een nieuwe, beveiligde fase bij het begeleid verlof en de daaruit voortvloeiende aanpassing van de Geweldsinstructie. Deze maatregelen acht ik voldoende. Overigens neemt het aantal onttrekkingen de laatste jaren af. In 2002 waren het er 111, in 2006 waren er 43 onttrekkingen en in 2007 hebben er tot en met 22 november jl. 28 onttrekkingen plaatsgevonden. </antwoord>
      <noten afkomstig="antwoord"/>
   </antwoorden>
</kvr>
