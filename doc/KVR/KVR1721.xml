<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over Duitse keuringseisen aan Nederlandse kompassen. (Ingezonden 23 juni 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1721
</item>
         <item attribuut="Rubriek">Consument (Keurmerken)</item>
         <item attribuut="Trefwoorden">Certificatie Productinformatie</item>
         <item attribuut="Vindplaats">Kamervragen met antwoord 1994-1995, nr. 1066, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1995-07-19</item>
         <item attribuut="Datum_indiening">1995-06-23</item>
         <item attribuut="Document-id">KVR1721</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2195" allpagenumbers="2195 2196" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1066" onderwerp="" indiendatum="1995-06-23">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1995-07-19">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunnen Nederlandse bedrijven geen, in Nederland goedgekeurde, kompassen leveren op de Duitse markt zonder dat deze instrumenten door de Duitse instantie BSH zijn gekeurd? </vraag>
      <vraag nummer="2">Is het stellen van nationale Duitse keuringseisen aan Nederlandse kompassen in het kader van de Interne Markt toegestaan? </vraag>
      <vraag nummer="3" voetnoot="1">Is de Duitse keuring van buitenlandse kompassen in de praktijk zwaarder? Neemt deze keuring meer tijd in beslag dan de keuring van gelijksoortige Duitse kompassen, waardoor in feite concurrentievervalsing optreedt? <voetnoot nummer="1"/>
      </vraag>
      <vraag nummer="4">Is het de Duitsers toegestaan aanvullende eisen te stellen aan een kompas, dat het CE-keurmerk heeft? Zo ja, waarop kunnen deze eisen gebaseerd zijn? </vraag>
      <vraag nummer="5">Bent u bereid, met de bevoegde instanties in de Bondsrepubliek contact op te nemen, zodat dit Nederlandse exportprodukt zo spoedig mogelijk zonder belemmeringen op de Duitse markt verkocht kan worden? </vraag>
      <noten afkomstig="vraag">
         <noot nummer="1">Een brief van een Nederlandse fabrikant terzake is ondershands aan de staatssecretaris toegezonden</noot>
      </noten>
   </vragen>
   <antwoorden aantal="3">
      <antwoord nummer="1 en 2">Artikel 30 van het EG-Verdrag verbiedt kwantitatieve invoerbeperkingen en maatregelen van gelijke werking. In desbetreffende jurisprudentie is zulks nader uitgewerkt. Gewezen kan worden op het arrest Dassonville (Hof van Justitie, zaak 8/74, Jur. 1974, p. 851) en het arrest Cassis de Dijon (Hof van Justitie, zaak 120/78, Jur. 1979, p. 649). Wat kompassen betreft is relevant dat een aparte gemeenschappelijke (EG-)regeling ontbreekt. Blijkens de jurisprudentie is dan uitgangspunt de wederzijdse erkenning van de uiteenlopende nationale wettelijke regelingen en bijbehorende keuringen, behoudens dwingende redenen als bescherming van gezondheid en veiligheid. Alleen in die laatste gevallen kunnen bij wijze van uitzondering aanvullende eisen en keuringen worden gesteld, onder de voorwaarde overigens dat deze aanvullende eisen evenredig zijn aan het beoogde doel. Nu ten aanzien van kompassen geen EG-regeling bestaat, is de conclusie dat elektronische kompassen die rechtmatig, overeenkomstig geldende regels, op de Nederlandse markt in de handel zijn gebracht, niet mogen worden geweerd van de Duitse markt vanwege de enkele omstandigheid dat er geen keuring is uitgevoerd door het Bundesamt fu¨r Schiffsmessung und Hydrografie (BSH). Indien overigens nieuwe nationale Duitse keuringseisen zouden worden gesteld, dienen de Duitse autoriteiten deze in ontwerp aan te melden bij de Europese Commissie op grond van de informatieprocedure van richtlijn 83/189/EEG. Deze verplichting biedt de Europese Commissie alsmede de overige EU- en EER-lidstaten de gelegenheid dergelijke ontwerpen van nieuwe technische voorschriften te toetsen op hun conformiteit met het EG-recht. </antwoord>
      <antwoord nummer="3 en 5">Uit mijn antwoord op de vragen 1 en 2 dient u af te leiden dat een minder gemakkelijk of slechts met vertraging te verkrijgen Duitse goedkeuring van buitenlandse kompassen neerkomt op een verboden «maatregel van gelijke werking» in de zin van artikel 30 EG-Verdrag. Zo hiervan sprake is, wordt inderdaad de concurrentie vervalst ten nadele van buitenlandse ondernemingen die in Duitsland kompassen ter keuring aanbieden. Aantoonbaar is zulks voor mij op dit moment echter niet. Ik zal om die reden laten nagaan bij de betrokken Duitse autoriteiten of het bedoelde Duitse keuringsregime binnen de geschetste kaders blijft. Over de uitkomst hiervan zult u door mij worden geı¨nformeerd. Behoudens het geval dat een afnemer hierop in de richting van een fabrikant blijft aandringen, is het overigens mogelijk dat kompassen in een ander EU-land ter keuring worden aangeboden. Alsdan rechtmatig in het handelsverkeer gebrachte kompassen kunnen dan in beginsel (zie de EG-rechtelijke overwegingen hierboven) vrijelijk op de gehele Europese markt worden afgezet. </antwoord>
      <antwoord nummer="4">Elektronische kompassen moeten voldoen aan de fundamentele eisen van richtlijn 89/336/EEG betreffende Elektromagnetische Compatibiliteit (EMC), nadien gewijzigd door middel van richtlijn 92/31/EEG. Deze EMC-richtlijn zal op 1 januari 1996 volledig van kracht worden. Tijdens de op dit moment lopende overgangsperiode kan hierop worden geanticipeerd door reeds nu een CE-markering aan te brengen op in casu kompassen die al voldoen aan de eisen. Met ingang van 1 januari 1996 zal dwingend moeten worden voldaan aan de EMC-eisen. Ook de elektronische kompassen die door deze EG-richtlijn worden geraakt, zullen dan vanwege de EMC-dimensie voorzien moeten zijn van een CE-markering. Op het EMC-gebied mogen de EU-lidstaten, gegeven richtlijn 89/336/EEG, ge´e´n aanvullende eisen stellen aan kompassen. Andere aanvullende eisen, in verband met de kwaliteit van kompassen, zijn daarentegen nog wel toegestaan, zij het binnen de geschetste marges van het EG-recht. </antwoord>
      <noten afkomstig="antwoord"/>
   </antwoorden>
</kvr>
