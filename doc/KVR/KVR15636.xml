<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) aan de minister van Justitie over de aanpak van bolletjesslikkers op Curaçao. (Ingezonden 7 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15636
</item>
         <item attribuut="Inhoud">Vragen over de niet-plaatsing van bagagescanners op de luchthaven Hato van Curaçao en gebrek aan medewerking voor het pre-flight waarschuwingssysteem op genoemde luchthaven, waardoor de aanpak van bolletjesslikkers ernstig bemoeilijkt wordt.</item>
         <item attribuut="Rubriek">Criminaliteit en openbare orde (Drugsbestrijding) Staats- en bestuursrecht (Koninkrijk)</item>
         <item attribuut="Trefwoorden">Curaçao Drugsbestrijding</item>
         <item attribuut="Vindplaats">Kamervragen met antwoord 2001-2002, nr. 1122, Tweede Kamer</item>
         <item attribuut="Vraagnr_bij_indiening">2010210220</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">2002-05-15</item>
         <item attribuut="Datum_indiening">2002-05-07</item>
         <item attribuut="Document-id">KVR15636</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2371" allpagenumbers="2371 2372" vetnummer="2010210220" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15636" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1122" onderwerp="" indiendatum="2002-05-7">
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-05-15">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennisgenomen van het artikel «Plakkers, slikkers en vrijvoeters» over de aanpak van bolletjesslikkers op Curac¸ao? <voetnoot nummer="1"/>
      </vraag>
      <vraag nummer="2">Klopt het, dat de door Nederland aan de Antilliaanse regering verstrekte bagagescanners op de luchthaven Hato niet in gebruik zijn genomen omdat ze niet goed passen naast de transportbanden, terwijl de bagagescanners ook niet in de vertrekhal zijn geplaatst omdat de airco daar niet aangesloten is om de consumptieve bestedingen van vertrekkende reizigers te bevorderen? </vraag>
      <vraag nummer="3">Zo ja, is de onmogelijkheid van de plaatsing bij het overleg over de wenselijkheid van die apparaten dan geen punt van overweging geweest? </vraag>
      <vraag nummer="4">Sedert wanneer precies werkt het pre-flight waarschuwingssysteem op Curacao niet meer? </vraag>
      <vraag nummer="5">Klopt het dat de Antilliaanse douane weigert het pre-flight waarschuwingssysteem toe te passen omdat een met het oog daarop samen te stellen gemengd team nog steeds niet is opgestart? Wanneer verwacht U dat het systeem weer zal zijn opgestart? </vraag>
      <vraag nummer="6">Is waar dat Dutch Caribbean Airlines weigert aan het pre-flight systeem mee te doen uit vrees voor verlies aan inkomsten? </vraag>
      <vraag nummer="7">Zou het vervoeren van personen met betrekking tot wie door douane en/of recherchefunctionarissen is meegedeeld dat er aanwijzingen bestaan dat zij in of aan hun lichaam drugs vervoeren strafbaar kunnen zijn, bijvoorbeeld ter zake van medeplichtigheid aan het vervoer van drugs of op grond van het voordeel trekken uit de opbrengst van een uit misdrijf verkregen goed? </vraag>
      <vraag nummer="8">Zo neen, ware dan niet te overwegen dergelijk gedrag strafbaar te stellen? </vraag>
      <vraag nummer="9">Hoe verhoudt de gedragslijn van de Antilliaanse autoriteiten zich tot het protocol dat op 4 januari van dit jaar tussen de Antilliaanse Minister van Justitie en u is afgesloten, in het bijzonder de afspraak dat de Antilliaanse regering binnen 4 maanden tot een 100% controle van uitgaande vluchten zou trachten te komen? </vraag>
      <vraag nummer="10">Hoe staat het met de controle op naar Schiphol uitgaande vluchten naar andere tot de Nederlandse Antillen behorende eilanden en Aruba? </vraag>
      <vraag nummer="11">Bent u bereid op zeer korte termijn opnieuw een gesprek aan te gaan met uw Antilliaanse collega om de onverkorte uitvoering van het Protocol alsnog te verzekeren? </vraag>
      <vraag nummer="12">Wilt u deze vragen binnen één week beantwoorden? </vraag>
      <noten afkomstig="vraag">
         <noot nummer="1" datum="2002-05-4" bron="Zie NRC/Handelsblad">Zie NRC/Handelsblad, 4 mei 2002</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Uit informatie die mij door de Antilliaanse autoriteiten terzake is aangereikt moet ik afleiden dat thans één scanner is geplaatst op het Postkantoor te Willemstad, één scanner in gebruik is in de aankomsthal van de luchthaven HATO, terwijl zich voor wat betreft de scanner in de vertrekhal op meergenoemde luchthaven enige problemen aandienen van ARBO-technische aard terwijl daarenboven nog een aanpassing moet worden getroffen voor de electriciteitsvoorziening aldaar. </antwoord>
      <antwoord nummer="3">Het betreft hier overwegingen die de Antilliaanse autoriteiten regarderen en welke in genoemd overleg niet aan de orde zijn gesteld. </antwoord>
      <antwoord nummer="4 en 5">Op basis van verkregen informatie moet worden vastgesteld dat, op voorspraak van de Antilliaanse Douane-vakbond, het douane-personeel dat op HATO met de uitvoering van de pre-flightcontroles was belast, deze activiteit op 25 april 2002 heeft beëindigd. Van de zijde van de Antilliaanse overheid is bericht ontvangen dat de pre-flightcontroles op vrijdag 3 mei 2002 wederom zijn aangevangen en sindsdien worden uitgevoerd door een uit douane- en politie-ambtenaren samengesteld team, waarbij het openbaar ministerie nadrukkelijk betrokken is door, voor zover doenlijk, de aanwezigheid van een officier van justitie op de luchthaven tijdens de pre-flightcontroles. </antwoord>
      <antwoord nummer="6">Dezerzijds is niet bekend of Dutch Caribbean Airlines (DCA) medewerking aan de pre-flightcontrole wenst te onthouden uit vrees voor inkomstenderving. Wel is mij bekend dat de minister van Justitie van de Nederlandse Antillen intensief overleg heeft gevoerd met DCA over de modaliteiten waaronder de pre-flightcontroles voor DCA zouden moeten worden uitgevoerd. Naar verluidt zou dat overleg zijn afgerond en is inmiddels een overeenkomst over de uitvoering van de pre-flightcontrole tussen de Antilliaanse Minister van Justitie en DCA ondertekend. </antwoord>
      <antwoord nummer="7">Professionele vervoerders worden doorgaans niet vervolgd indien zij passagiers aan boord hebben die drugs met zich voeren. Dat is slechts anders indien de vervoerder daarvan een verwijt kan worden gemaakt. Een dergelijk verwijt kan de vervoerder mogelijk worden gemaakt indien de gezagvoerder van een vlucht voorafgaande aan het vertrek door een opsporingsambtenaar ten aanzien van een bepaalde passagier een negatief reisadvies heeft gekregen dat gebaseerd is op aanwijzingen dat die passagier drugs bij zich had of heeft (gehad) en vervolgens deze passagier toch wordt vervoerd en na aankomst in Nederland daadwerkelijk drugs bij zich blijkt te hebben. De luchtvaartmaatschappij zou dan kunnen worden vervolgd voor (medeplichtigheid aan) het vervoeren van drugs en/of het invoeren van drugs in Nederland. </antwoord>
      <antwoord nummer="8">Gegeven het antwoord bij vraag 7 is nadere strafbaarstelling niet noodzakelijk. </antwoord>
      <antwoord nummer="9">Mede in ogenschouw genomen de kleine schaal van de Nederlandse Antillen en daaraan verbonden maatvoering heb ik tot op heden geen indicaties dat de Antilliaanse autoriteiten zich niet toereikend inspannen om inhoud te geven aan de gedragslijn zoals die op 4 januari van dit jaar is overeengekomen. </antwoord>
      <antwoord nummer="10">Voor zover mijn informatie strekt beweegt de controle zich op het reguliere niveau, onder aantekening dat de uitgaande controles op Aruba zijn versterkt. Samenhang en consistentie is in deze aangelegenheid aangewezen: in de vergadering van de Gemengde Werkgroep Luchthavens op 8 en 9 april jl. is deze kwestie nadrukkelijk aan de orde geweest waarbij – omwille van de vereiste voortgang – een additioneel overleg terzake staat geagendeerd voor week 24 van dit jaar. </antwoord>
      <antwoord nummer="11">De onverkorte uitvoering van het Protocol zoals dat op 4 januari 2002 met de Antilliaanse minister van Justitie werd overeengekomen heeft permanente aandacht in welk verband nagenoeg wekelijks op ministerieel niveau telefonisch contact wordt onderhouden (laatstelijk op 08.05.2002), terwijl de ambtelijke contacten van een nog veel intensiever karakter zijn. </antwoord>
      <antwoord nummer="12">Daaraan wordt voldaan. </antwoord>
      <noten afkomstig="antwoord"/>
   </antwoorden>
</kvr>
