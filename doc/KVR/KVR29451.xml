<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de uitzetting van Somalische asielzoekers. (Ingezonden 28 augustus 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29451
</item>
         <item attribuut="Inhoud">Vragen naar aanleiding van bericht (programma Argos, VPRO, radio 1, vrijdag 24 augustus 2007) over de uitzetting van Somalische asielzoekers door de IND tussen 2002 en 2004. Indiener vraagt of staatssecretaris Albayrak (Jus) of haar ambtsvoorganger, nu uit de door Albayrak gegeven antwoorden op zijn eerdere Kamervragen (Aanhangsel van de Handelingen 2006-2007, nr. 1521) blijkt dat het door Justitie [bij de uitzetting van uitgeprocedeerde asielzoekers] ingeschakelde particuliere bedrijf SMI voor het verkrijgen van de noodzakelijke paspoorten gebruik maakte van 'een tussenpersoon', onderzocht wie die tussenpersoon precies was, van wie hij de paspoorten kreeg, en door wie hij werd betaald voor zijn diensten? Vluchtelingenwerk Nederland heeft meegedeeld dat Somaliërs bij terugkeer in eigen land beroofd zijn en er zelfs één persoon gedood zou zijn. Indiener vraagt zich af, of uitzetting naar Somalië dan wel verantwoord en rechtmatig is geweest.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Somalië Vreemdelingen</item>
         <item attribuut="Vindplaats">Kamervragen met antwoord 2007-2008, nr. 45, Tweede Kamer</item>
         <item attribuut="Vraagnr_bij_indiening">2060723980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-09-20</item>
         <item attribuut="Datum_indiening">2007-08-28</item>
         <item attribuut="Document-id">KVR29451</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="99" allpagenumbers="99 100" vetnummer="2060723980" code="0708tkkvr45" lopendefooter="Tweede Kamer, vergaderjaar 2007–2008, Aanhangsel" filenaam="KVR29451" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="45" onderwerp="" indiendatum="2007-08-28">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-09-20">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de recente berichtgeving over de uitzetting van Somalische asielzoekers door de Immigratie- en Naturalisatiedienst (IND) tussen 2002 en 2004? <voetnoot nummer="1"/>
      </vraag>
      <vraag nummer="2" voetnoot="2">Is door u of uw ambtsvoorganger, nu uit de door u gegeven antwoorden op eerdere Kamervragen <voetnoot nummer="2"/>blijkt dat het particuliere bedrijf SMI dat door u werd ingeschakeld om de uitzetting van uitgeprocedeerde asielzoekers te realiseren, voor het verkrijgen van de noodzakelijke paspoorten gebruik maakte van «een tussenpersoon», onderzocht wie die tussenpersoon precies was, van wie hij de paspoorten kreeg, en door wie hij werd betaald voor zijn diensten? Zo neen, waarom niet? </vraag>
      <vraag nummer="3">Wat weet u respectievelijk wist uw ambtsvoorganger van de rechtsgeldigheid van de afgegeven paspoorten? Sluit u de kans uit dat bij de uitzetting naar Somalië in de hier bedoelde periode gebruik is gemaakt van valse documenten? Zo neen, is de uitzetting dan wel rechtmatig geweest? Wilt u uw antwoorden motiveren? </vraag>
      <vraag nummer="4">Wat is precies de reden geweest voor het beëindigen van de werkzaamheden door SMI in juli 2004? </vraag>
      <vraag nummer="5">Is het u ook bekend, zoals door Vluchtelingenwerk Nederland nu wordt meegedeeld , dat Somaliërs bij terugkeer zijn beroofd en dat er zelfs één persoon gedood zou zijn? Zo ja, was uitzetting naar Somalië dan wel verantwoord en rechtmatig? </vraag>
      <noten afkomstig="vraag">
         <noot nummer="1"/>
         <noot nummer="1" datum="2007-08-24" bron="Argos, VPRO, radio 1,">Argos, VPRO, radio 1,, 24 augustus 2007</noot>
         <noot nummer="2" documenttype="Kamervragen" documentnummer="1521" documentjaargang="2006-2007">Aanhangsel Handelingen, nr. 1521, vergaderjaar 2006–2007.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Zoals aangegeven in de antwoorden waar naar verwezen wordt <voetnoot nummer="1"/>, heeft de Immigratie- en Naturalisatiedienst (IND) in de periode van oktober 2002 tot en met juli 2004 ten behoeve van de gedwongen terugkeer naar Somalië gebruik gemaakt van de diensten van de particuliere organisatie Snyman &amp; Migliori International (SMI), onder meer ter verkrijging van Somalische paspoorten. Dit laatste gebeurde tot januari 2004. Ten aanzien van de verkrijging van Somalische paspoorten heeft Stichting INLIA op 23 april 2004 een verzoek ingediend op grond van de Wet openbaarheid bestuur (Wob). In deze procedure is door mijn ambtsvoorganger aangegeven dat de Somalische paspoorten, via een tussenpersoon, werden afgegeven door het voormalig ministerie van Buitenlandse Zaken van de toenmalige overgangsregering van Somalië in Mogadishu. SMI verkreeg de Somalische paspoorten van de eerdergenoemde tussenpersoon. De naam van deze tussenpersoon is dezerzijds bekend, maar er is geen contact met deze persoon. Op grond van de Wob is geoordeeld dat de dezerzijds bekende gegevens over deze tussenpersoon niet openbaar gemaakt konden worden wegens veiligheidsrisico’s voor deze tussenpersoon. In hoger beroep is door de Afdeling Bestuursrechtspraak van de Raad van State op 15 november 2006 geoordeeld dat mijn ambtsvoorganger zich in redelijkheid op dit standpunt heeft kunnen stellen. In antwoord op de kamervragen die hierboven genoemd worden is reeds aangegeven dat SMI door de IND werd betaald voor de geleverde diensten, waaronder tevens het verkrijgen van de Somalische paspoorten viel. </antwoord>
      <antwoord nummer="3" voetnoot="1">Voor het antwoord op deze vragen verwijs ik u naar hetgeen ik 21 mei 2007 geantwoord heb op de vraag (6) van lid De Wit van 27 februari 2007 over de rechtsgeldigheid van deze paspoorten <voetnoot nummer="1"/>. </antwoord>
      <antwoord nummer="4" voetnoot="1">Zoals aangegeven in de eerdergenoemde antwoorden op de vragen van lid De Wit <voetnoot nummer="1"/>, verricht ik thans nader onderzoek naar de wijze van afwikkeling van de uitzettingen van Somalische vreemdelingen via de luchthaven Nairobi in de periode oktober 2002 tot en met juli 2004. Bij dit onderzoek wordt eveneens aandacht besteed aan de samenwerking met SMI. Daarbij wordt ook de reden waarom de samenwerking met SMI in juli 2004 is beëindigd nader belicht. Het onderzoek zal naar verwachting in het najaar van 2007 gereed zijn. </antwoord>
      <antwoord nummer="5" voetnoot="2">Mij is één geval bekend van een door de Nederlandse overheid (in oktober 2003) uitgezette Somalische vreemdeling die na zijn terugkomst in Somalië zou zijn overleden. Over deze zaak zijn op 3 augustus 2004 vragen van de leden De Wit en Vos beantwoord <voetnoot nummer="2"/>, waarnaar ik u kortheidshalve verwijs. Naast deze casus is mij geen geval bekend van een Somaliër die na terugkeer is gedood. Concrete, individuele gevallen van uitgezette Somalische vreemdelingen waarbij sprake is geweest van beroving na terugkeer zijn mij niet bekend. Hierbij merk ik overigens op dat dergelijke voorvallen, zouden zij zich voordoen, de voorafgaande uitzetting niet zonder meer onrechtmatig zouden maken. Terugkeeraspecten van de individuele asielzoeker worden zorgvuldig getoetst in de asielprocedure, ook door de rechter. Terugkeer vindt niet plaats als blijkt dat de betrokkene het risico loopt op een behandeling zoals bedoeld in artikel 3 EVRM. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1521" documentjaargang="2006-2007">Aanhangsel Handelingen, nr. 1521, vergaderjaar 2006–2007.</noot>
         <noot nummer="2" documenttype="Kamervragen" documentnummer="2012" documentjaargang="2003-2004">Aanhangsel Handelingen, nr. 2012, vergaderjaar 2003–2004.</noot>
      </noten>
   </antwoorden>
</kvr>
