<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de staatssecretaris van Sociale Zaken en Werkgelegenheid, mevr. Verstand, over het combineren van arbeid en zorg. (Ingezonden 18 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9091
</item>
         <item attribuut="Rubriek">Bedrijfsleven en industrie (Ondernemingen) Inkomen en rechtspositie (Verlof en ATV) Welzijn (Emancipatie) Welzijn (Kinderopvang)</item>
         <item attribuut="Trefwoorden">Emancipatie Kinderopvang Ondernemingen Verlof</item>
         <item attribuut="Vindplaats">Kamervragen met antwoord 1998-1999, nr. 1129, Tweede Kamer</item>
         <item attribuut="Vraagnr_bij_indiening">2989909780</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">1999-04-07</item>
         <item attribuut="Datum_indiening">1999-03-18</item>
         <item attribuut="Document-id">KVR9091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2313" allpagenumbers="2313 2314" vetnummer="2989909780" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9091" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1129" onderwerp="" indiendatum="1999-03-18">
         <vrager partij="SGP" oorsprong="parlement">Van der Staaij</vrager>
         <vraagt-aan>de staatssecretaris van Sociale Zaken en Werkgelegenheid, mevr. Verstand,</vraagt-aan>
      </vraagdata>
      <antwoorddata antwoorddatum="1999-04-7">
         <antwoorder functie="staatssecretaris" ministerie="Sociale Zaken en Werkgelegenheid">Verstand-Bogaert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u werkende ouders opgeroepen om bedrijven die het combineren van arbeid en zorg niet faciliteren te boycotten? Zo ja, in welk verband en bij welke gelegenheid heeft u die uitlating gedaan? <voetnoot nummer="1"/>
      </vraag>
      <vraag nummer="2">In hoeverre rekent u het tot uw verantwoordelijkheid en bevoegdheid om op te roepen tot een dergelijke boycot? </vraag>
      <vraag nummer="3">Is uw uitspraak ingegeven door de vrees dat de door u gewenste beleidsontwikkeling niet op voldoende draagvlak bij het Nederlandse bedrijfsleven kan rekenen? Zo neen, welke reden heeft u dan om nu al aan te nemen dat bedrijven het beleid, dat op dit punt nog in de kinderschoenen staat en dus nog volop in ontwikkeling is, niet zullen uitvoeren? </vraag>
      <vraag nummer="4">Moet uw uitlating zo geïnterpreteerd worden, dat u geen ruimte meer ziet voor ondernemers die een andere visie hebben op en een andere invulling willen geven aan het combineren van arbeids- en zorgtaken en vanuit die houding geen faciliteiten, zoals mogelijkheden voor kinderopvang, terzake bieden? Zo ja, hoe brengt u dat dan in overeenstemming met de vrijheid die iedere ondernemer heeft om binnen de grenzen van wet- en regelgeving zijn ondernemingsbeleid in te richten naar eigen inzichten? </vraag>
      <noten afkomstig="vraag">
         <noot nummer="1" datum="1999-03-11" bron="Haagsche Courant">Haagsche Courant, 11 maart 1999</noot>
      </noten>
   </vragen>
   <antwoorden aantal="4">
      <antwoord nummer="1">Nee, ik heb niet opgeroepen tot een boycot van bedrijven die het combineren van arbeid en zorg niet faciliteren. Ik heb in een interview met de Haagse Courant in filosoferende zin gewezen op de economische macht die vrouwen hebben en waar ze zich niet altijd van bewust zijn. In dat verband heb ik enkele voorbeelden aangehaald van bedrijven die onder druk van bijvoorbeeld de milieubeweging de noodzaak van vermaatschappelijking hebben ingezien. </antwoord>
      <antwoord nummer="2">Oproepen tot een boycot is niet aan de orde. Wel reken ik het tot mijn verantwoordelijkheid als staatssecretaris van arbeid en zorg en emancipatie te spreken over de thema’s van het huidige emancipatiebeleid. Economische zelfstandigheid van vrouwen en een gelijke machtsverdeling tussen mannen en vrouwen zijn daar voorbeelden van. Zo heb ik onlangs ook in een speech ter gelegenheid van de viering van Internationale Vrouwendag gesproken over bewustwording van vrouwen. Ik heb daar onder meer het volgende gezegd: (...) «Ik zou willen dat jonge vrouwen hun positie op de arbeidsmarkt beter gaan uitbuiten. Daar is alle reden voor. Want uit onderzoek blijkt dat vrouwen veel vaker dan mannen twijfelen over hun capaciteiten, terwijl daar geen enkele aanleiding voor is. En daardoor krijg je dat vrouwen vaker dan mannen overgekwalificeerd zijn voor het werk dat zij feitelijk doen. Kortom, vrouwen moeten bewuster worden van de macht die ze nu al hebben. Dat geldt niet alleen voor vrouwen op de arbeidsmarkt, maar ook meer in het algemeen. Vrouwen vertegenwoordigen meer dan de helft van de consumenten. Waarom die «power» niet benutten om vrouwonvriendelijke bedrijven aan de kaak te stellen en aan te sporen tot meer vrouwen in de top, betere combineerbaarheid van werk en privé, betere voorzieningen voor kinderopvang?» (...) </antwoord>
      <antwoord nummer="3">Ik heb geen enkele reden om aan te nemen dat bedrijven niet bereid zijn bij te dragen aan mogelijkheden arbeid en zorg te combineren. Er is sprake van een positieve ontwikkeling op dit gebied. Wel zijn er verschillen tussen bedrijven. Er zijn bedrijven die al ver zijn en daarmee voorop lopen. Er zijn ook bedrijven die minder ver zijn. </antwoord>
      <antwoord nummer="4">Uiteraard hebben ondernemers de vrijheid om binnen de grenzen van wet- en regelgeving hun ondernemingsbeleid in te richten naar eigen inzichten. Wel is het zo dat het in het belang van bedrijven kan zijn een bijdrage te leveren aan combinatiemogelijkheden van arbeid en zorg. Werkgevers kampen in groeiende mate met tekorten aan personeel en hebben dus belang bij een groter arbeidsaanbod. Ook worden zij steeds indringender geconfronteerd met veranderingen in arbeidspatronen die worden ingegeven door de toenemende behoefte werk en privé te kunnen combineren. Niet alleen werknemers hebben behoefte aan meer flexibiliteit. Ook werkgevers hebben steeds meer behoefte aan flexibel inzetbare werknemers. De uitdaging is deze ontwikkelingen zo goed mogelijk met elkaar te verbinden. </antwoord>
      <noten afkomstig="antwoord"/>
   </antwoorden>
</kvr>
