<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Nicolaï (beiden VVD) aan de minister van Binnenlandse Zaken en Koninkrijksrelaties over de overbelasting van de politie door de inzet tegen hooligans. (Ingezonden 4 april 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15642
</item>
         <item attribuut="Inhoud">Vragen naar aanleiding van een artikel in de Telegraaf van 2 april 2002, over de overbelasting van de politie door de inzet tegen hooligans en over eventuele maatregelen die voetbalclubs, de KNVB en gemeenten kunnen treffen.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie) Vrijetijdsbesteding (Sport)</item>
         <item attribuut="Trefwoorden">Openbare orde en veiligheid Politie Sport</item>
         <item attribuut="Vindplaats">Kamervragen met antwoord 2001-2002, nr. 1126, Tweede Kamer</item>
         <item attribuut="Vraagnr_bij_indiening">2010208760</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Nicolaï</persoon>
         </item>
         <item attribuut="Datum_reaktie">2002-05-15</item>
         <item attribuut="Datum_indiening">2002-04-04</item>
         <item attribuut="Document-id">KVR15642</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2379" allpagenumbers="2379 2380 2381" vetnummer="2010208760" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15642" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1126" onderwerp="" indiendatum="2002-04-4">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Nicolaï</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-05-15">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het artikel «Politie komt niet toe aan werk door hooligans»? <voetnoot nummer="1"/>
      </vraag>
      <vraag nummer="2">Is het waar dat het afgelopen weekeinde er in Amsterdam geen cel vrij was voor niet-voetbalvandaal arrestanten en dat de aanpak van het voetbalvandalisme ten koste ging van het dagelijkse politiewerk? </vraag>
      <vraag nummer="3">Hoe vaak komt dit probleem voor tijdens voetbalwedstrijden in Nederland? Is het structureel en in welke steden met een betaalde voetbalclub komt het probleem vooral voor? Is er een (stijgende) ontwikkeling te zien in het voetbalvandalisme? </vraag>
      <vraag nummer="4">Wat is in algemene zin de invloed van politie-inzet tijdens voetbalwedstrijden op het dagelijkse politiewerk? Wat zou volgens u de invloed zijn van het niet meer inzetten van de politie tegen voetbalvandalisme op de ophelderingspercentages van misdrijven (in het artikel wordt gesproken van tientallen procenten)? </vraag>
      <vraag nummer="5">Ziet u naar aanleiding van het in het artikel genoemde probleem de noodzaak om voetbalclubs meer verantwoordelijk te maken voor de bestrijding van het voetbalvandalisme? Zo neen, waarom niet? </vraag>
      <vraag nummer="6">Wat gaat u doen om de voetbalclubs te overtuigen dat zij veel strenger worden in hun toelatingsbeleid en dat zij afdoende maatregelen treffen tegen mensen die de regels aan hun laars lappen? Wanneer kan hiervan resultaat worden verwacht? </vraag>
      <vraag nummer="7">Ziet u een taak voor de KNVB bij het uitdelen van sancties zoals uitsluiting van de competitie voor een bepaalde periode, degradatie of boetes aan voetbalclubs die sommigen van hun supporters niet in de hand hebben? Wilt u in overleg treden met gemeenten die subsidie geven aan voetbalclubs die sommigen van hun supporters niet meer in de hand hebben met het oog deze mogelijk in te trekken? </vraag>
      <vraag nummer="8">Vindt u ook niet dat het tijd wordt harde maatregelen tegen voetbalvandalisme te nemen en wel op korte termijn (begin komend voetbalseizoen)? </vraag>
      <noten afkomstig="vraag">
         <noot nummer="1" datum="2002-04-2" bron="Telegraaf">Telegraaf, 2 april 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Voor, tijdens en na de wedstrijd Ajax 2 tegen Utrecht op 29 maart jl. zijn 122 arrestaties verricht. Dit had tijdelijk tot gevolg dat op dat moment geen cellen beschikbaar waren voor andere arrestanten dan voetbalvandalen. De inzet van politie bij voetbalwedstrijden behoort naar mijn mening tot het normale takenpakket van de politie. Bij mijn antwoord op vraag 4 ga ik hier nader op in. </antwoord>
      <antwoord nummer="3">Er zijn geen gegevens bekend met betrekking tot het al dan niet beschikbaar hebben van cellen doordat deze bezet worden gehouden door voetbalvandalen. In algemene zin kan worden gesteld dat als er een grote groep mensen wordt aangehouden – al dan niet voor voetbalvandalisme – dit ertoe kan leiden dat alle cellen bezet raken. Overigens komt het regelmatig voor dat aangehouden personen – in het geval het grote groepen betreft en afhankelijk van de aard van het delict – na het vaststellen van de identiteit en een kort verhoor weer vrijgelaten worden. Zoals ik in mijn brief aan de Tweede Kamer van 4 april jl. (kamerstukken 25 232, nr. 18) heb gemeld, ligt het aantal aanhoudingen in verband met voetbalvandalisme op dit moment van het seizoen reeds op het uiteindelijke niveau van vorig jaar. Ook is het duidelijk dat er dit voetbalseizoen meer sprake is van voetbalvandalisme in de stadions en dat eveneens het geweld aan het verharden is. In de hierboven genoemde brief heb ik ook aangegeven dat het nog enigszins vroeg lijkt om te spreken van een trend in het voetbalvandalisme. Nadere analyses zullen uit moeten wijzen of er sprake is van een trend. </antwoord>
      <antwoord nummer="4">In het beleidskader bestrijding voetbalvandalisme staat de rol van de politie bij de bestrijding van het voetbalvandalisme omschreven. Deze taak richt zich in eerste instantie op de handhaving van de openbare orde buiten het stadion. De club is primair verantwoordelijk voor de veiligheid daarbinnen. Naast andere taken is het handhaven van de openbare orde rondom voetbalwedstrijden één van de taken van de politie. Het moge duidelijk zijn dat een agent die wordt ingezet voor een bepaalde taak – dat kan een voetbalwedstrijd zijn – niet kan worden ingezet voor een andere taak. Het is niet mogelijk per taak aan te geven wat het niet inzetten van politie betekent voor de ophelderingspercentages van misdrijven. In dit verband merk ik overigens op dat de inzet van politie bij voetbalwedstrijden ook als waarschijnlijk gevolg heeft dat potentiële voetbalvandalen minder snel een misdrijf zullen plegen. Ik ben wel van mening dat per wedstrijd zorgvuldig moet worden bekeken welke inzet van politie noodzakelijk is om in alle redelijkheid de veiligheid van toeschouwers te kunnen garanderen. Hierbij dient ook bekeken te worden of er voldoende politie beschikbaar blijft voor activiteiten elders. Mocht dit tot problemen leiden, dient de overweging te worden gemaakt of de wedstrijd of de andere activiteiten doorgang kunnen vinden. </antwoord>
      <antwoord nummer="5 en 6">In het eerder genoemde beleidskader bestrijding voetbalvandalisme staat helder omschreven wat de taken van de verschillende bij de bestrijding van het voetbalvandalisme betrokken factoren zijn. Het is daarbij van belang dat al deze factoren een maximale inspanning plegen om het voetbalvandalisme te bestrijden. Dit geldt zowel voor clubs, politie, gemeente en openbaar ministerie. Dit geldt ook voor de toegangscontrole en het nemen van maatregelen tegen personen die de regels aan hun laars lappen. De burgemeester is – als verantwoordelijke voor de openbare orde – de aangewezen persoon om toe te zien dat het voetbalvandalisme in zijn gemeente op afdoende wijze wordt bestreden. Ik zal waar nodig de (individuele) burgemeesters aanspreken in het geval mij signalen bereiken dat de bestrijding van het voetbalvandalisme in de desbetreffende gemeente onvoldoende ter hand wordt genomen. </antwoord>
      <antwoord nummer="7">Het «reglement tuchtrechtspraak betaald voetbal» van de KNVB voorziet in een aantal sancties die door de tuchtrechtelijke organen betaald voetbal tegen een club genomen kunnen worden indien de aanhang van de club zich misdraagt en de club onvoldoende maatregelen heeft genomen om de kans dat de aanhang zich misdraagt zo klein mogelijk te laten zijn. Conform artikel 20 en 21 van het reglement kunnen de tuchtrechtelijke organen een club een boete opleggen of het recht opschorten op toegangskaarten bij uitwedstrijden. De KNVB overweegt of de tuchtrechtelijke organen ook de overige straffen zoals genoemd in artikel 21 (waaronder het in mindering brengen van punten) zouden moeten kunnen opleggen. Zoals ik reeds in mijn antwoord op vraag 5 heb aangegeven, zal ik waar nodig de (individuele) burgemeesters aanspreken als mij signalen bereiken dat de bestrijding van het voetbalvandalisme bij een club onvoldoende ter hand wordt genomen en/of supporters onevenredig vaak betrokken zijn bij voetbalvandalisme. Welke specifieke maatregelen de burgemeester vervolgens neemt, is afhankelijk van de specifieke, lokale situatie (maatwerk). Het verlenen van subsidie kan natuurlijk afhankelijk worden gemaakt van een aantal door de club te nemen maatregelen. Dit is een afweging van de lokale autoriteiten. </antwoord>
      <antwoord nummer="8">De afgelopen jaren zijn reeds zeer veel maatregelen genomen om het voetbalvandalisme te bestrijden. U wordt hiervan twee keer per jaar op de hoogte gehouden door middel van de voortgangsbrief bestrijding voetbalvandalisme. In mijn brief van 4 april jl. aan de Tweede Kamer heb ik aangegeven welke maatregelen ik op korte termijn heb afgekondigd en welke acties gestart worden om beter zicht te krijgen op met name de ontwikkelingen van de laatste maanden. Ik ben echter van mening – en dat blijkt ook uit het rapport «Toepassing aanbevelingen commissie Stekelenburg» – dat er geen behoefte bestaat aan nieuwe, landelijke maatregelen. Er zijn op dit moment al vele middelen beschikbaar om het voetbalvandalisme te bestrijden. In het beleidskader bestrijding voetbalvandalisme staat bijvoorbeeld dat een burgemeester een vergunning voor een wedstrijd kan weigeren of dat hij kan besluiten een wedstrijd zonder publiek of zonder publiek van de bezoekende club te laten spelen. Eén van de overwegingen die daarbij een rol kan spelen is de omvang van het politieapparaat dat moet worden ingezet om de veiligheid en rust rondom een wedstrijd binnen aanvaardbare risico’s te kunnen garanderen. Ik constateer dat een maatregel als hierboven beschreven maar in zeer beperkte mate wordt toegepast. Ik zie overigens – zoals ik ook bij vraag 5 al heb aangegeven – hierin een belangrijke taak voor de burgemeesters weggelegd. Zij moeten op basis van de specifieke, lokale omstandigheden in overleg met de club, de politie, het openbaar ministerie en daar waar mogelijk met de supporters tot een goed pakket van maatregelen komen. De burgemeester moet elke partij aanspreken op zijn verantwoordelijkheid. Omdat echter altijd bezien dient te worden of een effectievere bestrijding van het voetbalvandalisme mogelijk is, kan ik u melden – zoals u overigens ook per brief van 25 april jl. (kamerstukken 25 232 en 27 841, nr. 29) is medegedeeld – dat mijn collega, de minister van Justitie, voor de zomer zijn onderzoek naar de Engelse voetbalwet zal hebben afgerond. In dat onderzoek zal worden bekeken of deze wetgeving elementen bevat waarvan overname in al dan niet aangepaste vorm in Nederland aanbeveling verdient. </antwoord>
      <noten afkomstig="antwoord"/>
   </antwoorden>
</kvr>
