<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de derdegeneratiepil. (Ingezonden 23 augustus 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12306
</item>
         <item attribuut="Inhoud">Vragen naar aanleiding van berichten in Trouw en AD van 18 augustus j.l. over een recent gepubliceerd onderzoek naar risico's van het gebruik van de derdegeneratiepil, dat gesponsord zou zijn door farmaceutische bedrijven. Indiener herinnert aan haar eerdere vragen over de invloed van de farmaceutische industrie (Aanhangsel Handelingen nr. 1436, Vergaderjaar 1999-2000).</item>
         <item attribuut="Rubriek">Gezondheidszorg (Geneeskunde) Gezondheidszorg (Geneesmiddelen) Wetenschap en technologie (Toegepast onderzoek)</item>
         <item attribuut="Trefwoorden">Anticonceptiemiddelen Farmaceutische industrie Geneeskunde Sponsoring Wetenschappelijk onderzoek</item>
         <item attribuut="Vindplaats">Kamervragen met antwoord 1999-2000, nr. 1817, Tweede Kamer</item>
         <item attribuut="Vraagnr_bij_indiening">2990014920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-09-15</item>
         <item attribuut="Datum_indiening">2000-08-23</item>
         <item attribuut="Document-id">KVR12306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4075" allpagenumbers="4075 4076" vetnummer="2990014920" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12306" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1817" onderwerp="" indiendatum="2000-08-23">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van het deze week in het British Medical Journal gepubliceerde onderzoek waaruit zou blijken dat er geen verhoogd risico is op veneuze trombose door het gebruik van de derdegeneratiepil? 1, 2 </vraag>
      <vraag nummer="2">Is het u bekend dat het hierbij gaat om door de industrie gesponsord onderzoek, waarbij gegevens uit eerder onderzoek – waarin een duidelijk verhoogd risico op veneuze trombose werd gevonden – door middel van subsidie van Organon, Wyeth en Schering zijn opgekocht en geheranalyseerd? Zo ja, wat is uw mening over het opkopen van gegevens door onderzoekers die gesponsord worden door de industrie? Kan dit in Nederland ook? </vraag>
      <vraag nummer="3" voetnoot="3">Is het u bekend dat het een soort herhaling betreft van een eerste heranalyse uit 1999, waarover een zeer kritisch commentaar in een eerder nummer van de British Medical Journal heeft gestaan, waarbij geopperd wordt dat de tegengestelde resultaten uit dezelfde gegevens waarschijnlijk te verklaren zijn door de strengere selectiecriteria voor praktijken en diagnoses? <voetnoot nummer="3"/>
      </vraag>
      <vraag nummer="4">Wat is uw commentaar op het in hetzelfde commentaar aangehaalde onderzoek van Vandenbroucke dat in acht van de negen niet-gesponsorde onderzoeken verhoogde risico’s werden gevonden (van 1.5 tot 4.0), terwijl in vier gesponsorde onderzoeken geen verhoogd risico (van 08. tot 1.5) werd gevonden? </vraag>
      <vraag nummer="5" voetnoot="4">Heeft u kennisgenomen van een recent onderzoek uit Nieuw-Zeeland waarin een drievoudig verhoogd risico op longembolie werd gevonden in vergelijking met de tweedegeneratiepil, <voetnoot nummer="4"/>en dat op grond hiervan de minister van Volksgezondheid een advies over het voorschrijven aan alle artsen en verloskundigen heeft uitgebracht? </vraag>
      <vraag nummer="6" voetnoot="5">Heeft u inmiddels voldoende gegevens om tot een uitspraak over de voorkeur voor een tweede- of derdegeneratiepil te komen, zoals eerder door het Farmacotherapeutisch Kompas en de NHG is gedaan? <voetnoot nummer="5"/>Zo neen, bent u in elk geval bereid op korte termijn een advies hierover te vragen aan de Gezondheidsraad? </vraag>
      <vraag nummer="7">Heeft u kennisgenomen van een zeer recent artikel in de Lancet waaruit blijkt dat door industrie-gesponsorde trials beduidend vaker positieve resultaten laten zien dan trials die uit publieke middelen worden betaald? Zo ja, wat is uw reactie hierop, mede gezien de bevindingen van Vandenbroucke inzake de derdegeneratiepil, en wel of niet gesponsorde onderzoeken, alsmede de eerdere publicatie over het positief uitvallen van alle industriegesponsorde trials over NSAID? </vraag>
      <noten afkomstig="vraag">
         <noot nummer="6"/>
         <noot nummer="1" datum="2000-08-18" bron="Trouw">Trouw, 18 augustus 2000</noot>
         <noot nummer="2" datum="2000-08-18" bron="AD">AD, 18 augustus 2000</noot>
         <noot nummer="3">BMJ, 22 juli, 190–191</noot>
         <noot nummer="4">Www site Nieuw-Zeelandse ministerie van Volksgezondheid</noot>
         <noot nummer="5">Vragen Kant 9 juni, Aanhangsel Handelingen nr. 1486, Vergaderjaar 1999–2000</noot>
         <noot nummer="6" datum="2000-08-19" bron="Lancet">Lancet, 19 augustus 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is mij bekend dat hier sprake is van gesponsord onderzoek. De bij dit onderzoek gebruikte gegevens zijn afkomstig van een database die gebruikt wordt door een groot aantal huisartsen in Engeland om patiëntengegevens te verzamelen (General Practice Research Database (GPRD)). De database is eigendom van de Britse Medicines Control Agency, een onderdeel van het Ministerie van Volksgezondheid. Onderzoekers kunnen een licentie verkrijgen voor onderzoek naar aspecten als ziekten, therapie en kosteneffectiviteit. De onderzoekers die het door u aangehaalde onderzoek hebben verricht hebben, net zoals de onderzoekers in 1995, een dergelijke licentie verkregen. Van het opkopen van gegevens uit eerder onderzoek is dus niet echt sprake, wel bestaat overlap tussen de gegevens die in 1995 zijn gebruikt en de in dit onderzoek gebruikte gegevens. Ook in Nederland is het mogelijk dat onderzoekers die gesponsord worden door de industrie tegen betaling gegevens uit databases verkrijgen. Zolang een onderzoeker in staat wordt gesteld objectief en onafhankelijk onderzoek uit te voeren bestaan hier naar mijn mening geen bezwaren tegen. </antwoord>
      <antwoord nummer="3">Ja. </antwoord>
      <antwoord nummer="4">Het is mij bekend dat er enerzijds onafhankelijke onderzoeken bestaan die concluderen dat vrouwen die een derdegeneratiepil gebruiken een hoger risico hebben op veneuze trombose dan gebruikers van de tweedegeneratiepil en dat er anderzijds gesponsorde onderzoeken zijn die deze risicoverhoging niet aantonen. In het algemeen kenschetst onderzoek zich door tegenstrijdige resultaten, meestal als een gevolg van verschillen in gebruikte data, wetenschappelijke inzichten en toegepaste methoden. Hoewel ik het uiteraard zeer ongewenst zou vinden indien zou blijken dat gesponsord onderzoek naar bijwerkingen tot systematische onderschattingen zou leiden, is het niet aan mij om te oordelen over de conclusies die Vandenbroucke aan zijn onderzoek verbindt. Dit neemt niet weg dat de overheid een belangrijke rol heeft bij de geneesmiddelenbewaking, dat wil zeggen dat wanneer dusdanige veiligheidsrisico’s aan het licht komen dat niet langer sprake is van een positieve balans werkzaamheid/schadelijkheid, een geneesmiddel door de overheid van de markt gehaald wordt. Zowel in Nederland als in Europa bestaat hiertoe een goed functionerend signaleringssysteem. </antwoord>
      <antwoord nummer="5">Ja. </antwoord>
      <antwoord nummer="6">Uit de diverse commentaren op gepubliceerde onderzoeken wordt duidelijk dat er sprake is van een onderwerp waarover de medische wetenschap nog geen eenduidig oordeel heeft gevormd. Ik ben van mening dat in situaties als de onderhavige het voordeel van een eventueel bestaande twijfel bij de gebruiker moet liggen. De arts dient bij de keuze voor een tweede- of derdegeneratiepil rekening te houden met het risicoprofiel van de gebruikster en de eventuele voor- en nadelen van een geneesmiddel. Het feit dat er onderzoeken zijn die een verhoogd risico op veneuze trombose aantonen dient de arts dan ook mee te nemen in zijn afweging. Ook de adviezen in het Farmacotherapeutisch Kompas en de NHG-standaard, om (met name bij jonge vrouwen) terughoudend te zijn met het voorschrijven van de derdegeneratiepil, behoort de arts te betrekken bij zijn keuze. Ik acht het niet nodig de Gezondheidsraad een advies te vragen over de plaats van de derdegeneratiepil. Ik laat het aan de beroepsgroepen over om een uitspraak te doen over de plaats van een geneesmiddel in de therapie. Centraal gebeurt dit door de Commissie Farmaceutische Hulp (CFH), die haar adviezen publiceert in het Farmacotherapeutisch Kompas. Vertegenwoordigers van diverse beroepsgroepen hebben zitting in deze commissie. Binnenkort zal de European Medicines Evaluation Agency (EMEA) een wetenschappelijk standpunt en eventuele aanbevelingen over de onderhavige kwestie publiceren. Ik vertrouw erop dat zowel de CFH als andere instanties zoals het NHG de discussie over de tweede- of derdegeneratiepil nauwlettend zullen blijven volgen en hun adviezen zullen herzien indien daartoe aanleiding bestaat. </antwoord>
      <antwoord nummer="7">Ja, ik heb kennis genomen van het desbetreffende artikel in de Lancet. Het betreft een onderzoek waaruit blijkt dat randomised clinical trials naar de behandeling van multiple myeloma die gesponsord worden door de farmaceutische industrie vaker een positief resultaat laten zien en dat onderzoek naar de behandeling van multiple myeloma betaald uit publieke middelen vaker een evenwicht laten zien tussen positief en negatief. De onderzoekers concluderen dat door het ontbreken van dit evenwicht in gesponsorde studies veelvuldig het zogenaamde onzekerheidsprincipe is geschonden. Ik heb onvoldoende gegevens tot mijn beschikking die de conclusie rechtvaardigen dat uit de resultaten van dit specifieke onderzoek algemene conclusies getrokken kunnen worden over de betrouwbaarheid van door de industrie gesponsorde onderzoeken. Wel zou ik het zeer verontrustend vinden indien bij herhaling van soortgelijk onderzoek opnieuw de suggestie naar voren zou komen dat door de industrie gesponsord onderzoek niet objectief zou zijn. </antwoord>
      <noten afkomstig="antwoord"/>
   </antwoorden>
</kvr>
