<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de zogeheten diamantzaak. (Ingezonden 19 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13792
</item>
         <item attribuut="Inhoud">Vragen over fraude met coderekeningen door medewerkers van de ABN Amro in Amsterdam (NRC Handelsblad, 14 april 2001).</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Fraude)</item>
         <item attribuut="Trefwoorden">Bankwezen Fraude</item>
         <item attribuut="Vindplaats">Kamervragen met antwoord 2000-2001, nr. 1284, Tweede Kamer</item>
         <item attribuut="Vraagnr_bij_indiening">2000109670</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-06-05</item>
         <item attribuut="Datum_indiening">2001-04-19</item>
         <item attribuut="Document-id">KVR13792</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2683" allpagenumbers="2683 2684" vetnummer="2000109670" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13792" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1284" onderwerp="" indiendatum="2001-04-19">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="5 juni 2001), zie ook Aanhangsel Handelingen nr. 1164, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichtgeving over de ABN Amro in de zogeheten diamantzaak? <voetnoot nummer="1"/>
      </vraag>
      <vraag nummer="2">Is het waar dat het Openbaar Ministerie in Amsterdam reeds omstreeks november 1996 op de hoogte was van de fraude door 4 medewerkers van de ABN Amro met zogeheten coderekeningen? Hoe valt dan te verklaren dat het tot maart 1997 duurde voordat het OM in actie kwam? </vraag>
      <vraag nummer="3">Kunt u bevestigen dat op die manier de leiding van ABN Amro ruimschoots de tijd heeft gehad essentiële bewijzen omtrent deze coderekeningen te doen verdwijnen en dit ook daadwerkelijk heeft gedaan? </vraag>
      <vraag nummer="4">Acht u het afwachten door het OM aanvaardbaar te meer nu reeds geruime tijd bij onder meer de FIOD het vermoeden bestond dat bedoelde coderekeningen niet alleen door niet-ingezetenen werden gebruikt maar ook door tientallen Nederlanders om op die manier de belasting te ontduiken? </vraag>
      <vraag nummer="5">Om welke reden(en) heeft het OM besloten geen vervolging in te stellen tegen de ABN Amro en de leiding van die bank? Wat is uw visie daarop? </vraag>
      <vraag nummer="6">Is er geen sprake van rechtsongelijkheid, nu inmiddels is gebleken dat deze bank op grote schaal de Wet Melding Ongebruikelijke Transacties (MOT) heeft overtreden en desondanks niet vervolgd wordt, terwijl de bank Bangert Pontier in de Clickfonds-affaire wel wordt vervolgd voor een veel geringere overtreding van diezelfde wet MOT? </vraag>
      <vraag nummer="7">Bent u bereid te bevorderen dat het OM alsnog een vervolging wegens belastingontduiking en/of witwassen instelt tegen de ABN Amro en haar leidinggevenden op grond van haar/hun handelwijze in deze zaak van de coderekeningen? Zo neen, waarom niet? </vraag>
      <vraag nummer="8">Is er in dat geval geen sprake van klassenjustitie nu slechts 4 medewerkers worden vervolgd en de leiding van de bank zelf buiten schot blijft? </vraag>
      <noten afkomstig="vraag">
         <noot nummer="1" datum="2001-04-14" bron="NRC Handelsblad">NRC Handelsblad, 14 april 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het openbaar ministerie raakte in november 1996 door publicaties in het Financieel Dagblad, de Telegraaf en de Volkskrant op de hoogte van een mogelijke fraude met rekeningen van niet-ingezetenen door vier medewerkers van de ABN Amro bank. De exacte aard en omvang van de mogelijke fraude was op dat moment volgens de ABN Amro nog niet volledig bij de bank bekend. Dit, alsook het beperkte tijdverloop tussen de publicaties in de media in november 1996 en het doen van aangifte door de ABN Amro in februari 1997 van deze omvangrijke fraudezaak, maken dat het niet ambtshalve starten van een opsporingsonderzoek door het openbaar ministerie, vooruitlopend op het ontvangen van de aangifte, ook achteraf bezien, niet onjuist was. </antwoord>
      <antwoord nummer="3">Het is het openbaar ministerie in het kader van het strafrechtelijk onderzoek naar de frauduleuze handelingen van de betrokken vier ex-medewerkers van de ABN Amro niet gebleken dat de ABN Amro bewijsmateriaal heeft vernietigd of anderszins buiten het zicht van het openbaar ministerie heeft gehouden. Nu deze vraag echter in de strafzaak tegen de vier ex-medewerkers van de ABN Amro, die thans bij de Amsterdamse rechtbank dient, aan de orde is, acht ik het niet opportuun nader op deze vraag in te gaan. </antwoord>
      <antwoord nummer="4">In antwoord op vragen van het lid Voûte-Drost van 18 december 1998, uw kenmerk 2989904690, is reeds ingegaan op de vraag of bedoelde coderekeningen zijn gebruikt om geld aan het zicht van de fiscus te onttrekken, dan wel crimineel vermogen wit te wassen. Bij de FIOD bestond geen redelijk vermoeden dat de coderekeningen door Nederlanders werden gebruikt om belasting te ontduiken. Nu ook niet door de ABN Amro of door anderen een – met feiten ondersteunde – aangifte is gedaan van vermoedelijk misbruik van coderekeningen door Nederlanders, kan het enkel aanhouden van een coderekening al dan niet door Nederlanders als zodanig geen redelijk vermoeden van schuld opleveren zoals bedoeld in artikel 27 van het Wetboek van Strafvordering. Voor het openbaar ministerie is er ook overigens geen aanleiding om op basis van de beschikbare informatie ambtshalve over te gaan tot het instellen van een opsporingsonderzoek. Bij het openen van een coderekening is het overigens, gelijk als bij alle andere rekeningen, zo dat op basis van de Wet identificatie bij financiële dienstverlening 1993 verplicht op toegankelijke wijze moet worden vastgelegd: de aard van de financiële dienst, de naam, het adres en de woonplaats van de cliënt, het nummer en datum van aangifte van het identiteitsbewijs met behulp waarvan de identificatie heeft plaatsgevonden. </antwoord>
      <antwoord nummer="5">Het openbaar ministerie heeft op basis van de tijdens het strafrechtelijk onderzoek naar de frauduleuze handelingen van de betrokken vier ex-medewerkers van de ABN Amro ter beschikking gekomen informatie geen redelijk vermoeden van schuld van de ABN Amro aan strafbare feiten in het ABN-Sarphati onderzoek. Omdat ook deze vraag in de strafzaak tegen de vier ex-medewerkers van de ABN Amro aan de orde is, acht ik het niet opportuun nader op deze vraag in te gaan. </antwoord>
      <antwoord nummer="6">Allereerst zij opgemerkt dat elke strafzaak op zijn eigen merites moet worden beoordeeld. Daarbij blijkt veelal dat strafzaken onderling moeilijk tot niet vergelijkbaar zijn. Van daaruit is het ook te verklaren dat in ogenschijnlijk vergelijkbare gevallen het openbaar ministerie, vanwege het openbaar ministerie toekomende opportuniteitsbeginsel, tot verschillende vervolgingsbeslissingen komt. Voor wat betreft de vervolgingsbeslissingen van het openbaar ministerie inzake de Sarphatistraat-zaak acht ik het niet aangewezen hierop nader in te gaan, aangezien deze beslissingen onderdeel uitmaken van het strafproces tegen de vier ex-medewerkers van de ABN Amro. </antwoord>
      <antwoord nummer="7 en 8">Gegeven de antwoorden op de vragen 3 tot en met 6 zie ik geen aanleiding te bevorderen dat alsnog vervolging van de ABN Amro wegens belastingontduiking en/of witwassen plaatsvindt en kan ik de mogelijke conclusie van de vragensteller dat er sprake zou zijn van klassenjustitie niet delen. </antwoord>
      <noten afkomstig="antwoord"/>
   </antwoorden>
</kvr>
