<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dubbelboer en Arib (beiden PvdA) aan de minister van Justitie over de terugkeer van veroordeelde pedofielen in de samenleving na het uitzitten van hun straf. (Ingezonden 23 november 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27465
</item>
         <item attribuut="Inhoud">Vragen naar aanleiding van berichten in het Dagblad van het Noorden van 17 en 21 november 2006 over een veroordeelde pedofiel die in Assen is komen wonen en die is betrapt op het in bezit hebben van kinderporno. Gevraagd wordt naar de afspraken met gemeenten of burgemeesters over de terugkeer van deze mensen nadat zij hun straf hebben uitgezeten. En hoe staat de minister tegenover het Engelse systeem waarbij ex-zedendelinquenten, als zij niet meewerken aan een begeleidingsprogramma, het risico lopen met naam en toenaam bekend te worden gemaakt.</item>
         <item attribuut="Rubriek">Strafrecht en strafprocesrecht (Misdrijven)</item>
         <item attribuut="Trefwoorden">Zedendelicten</item>
         <item attribuut="Vindplaats">Kamervragen met antwoord 2006-2007, nr. 942, Tweede Kamer</item>
         <item attribuut="Vraagnr_bij_indiening">2060703550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Dubbelboer</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2007-03-07</item>
         <item attribuut="Datum_indiening">2006-11-23</item>
         <item attribuut="Document-id">KVR27465</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2011" allpagenumbers="2011 2012" vetnummer="2060703550" code="0607tkkvr942" lopendefooter="Tweede Kamer, vergaderjaar 2006–2007, Aanhangsel" filenaam="KVR27465" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="942" onderwerp="" indiendatum="2006-11-23">
         <vrager partij="PvdA" oorsprong="parlement">Dubbelboer</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="7 maart 2007), zie ook Aanhangsel Handelingen nr. 542, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de artikelen over de onrust die is ontstaan in de Asser wijk Kloosterveen nadat een aldaar woonachtige man betrapt is op het bezit van kinderporno? <voetnoot nummer="1"/>
      </vraag>
      <vraag nummer="2">Is het waar dat als zedendeliquenten na het uitzitten van hun straf van minimaal vier jaar weer terugkeren in hun eigen gemeente of verhuizen naar een nieuwe gemeente, de burgemeester van die gemeente hiervan op de hoogte wordt gesteld? </vraag>
      <vraag nummer="3">Kunt u uiteenzetten welke afspraken u precies heeft gemaakt met gemeenten of burgemeesters aangaande dit soort zaken? </vraag>
      <vraag nummer="4">Acht u het wenselijk om de termijn van vier jaar te verlagen naar bijvoorbeeld één jaar, zodat de gemeente kan bepalen of de persoon eventueel zou moeten worden geweerd uit een kinderrijke buurt zodat men weet heeft van zijn verleden en extra op deze persoon zal letten dan wel om de politie de mogelijkheid te geven om deze persoon te waarschuwen geen kinderen lastig te vallen? </vraag>
      <vraag nummer="5">Acht u het wenselijk en mogelijk om deze informatie ook te delen met woningbouwcorporaties die daar dan rekening mee kunnen houden bij het eventueel toewijzen van een woning? </vraag>
      <vraag nummer="6">Wat is uw mening over het systeem in Engeland waarbij zedendeliquenten de mogelijkheid krijgen om mee te werken aan een programma waarin ze worden begeleid, en indien ze daar niet aan willen meewerken, het risico lopen dat hun naam, adres en veroordeling publiekelijk worden bekendgemaakt? </vraag>
      <noten afkomstig="vraag">
         <noot nummer="1" datum="2006-11-21" bron="Dagblad van het Noorden, 17 en">Dagblad van het Noorden, 17 en, 21 november 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Een dergelijke algemene afspraak met burgemeesters is niet gemaakt. De genoemde termijn van 4 jaar is mij niet bekend. </antwoord>
      <antwoord nummer="3">Bij het vrijkomen van een gedetineerde kan in twee situaties informatie verstrekt worden aan gemeenten of burgemeesters. De eerste mogelijkheid is als er bij het vrijkomen van een zedendelinquent openbare orde problemen worden verwacht. In dat geval kan het Openbaar Ministerie de burgemeester van de desbetreffende gemeente informeren over de vrijlating. Op initiatief van de Vereniging van Nederlandse Gemeenten, en met steun van het Ministerie van Justitie, is eind 2003 het «Terugkeerscenario, scenario bij maatschappelijke onrust rond de terugkeer van een zedendelinquent» ontwikkeld. Dit document beschrijft de rol van betrokken organisaties en het te volgen proces om maatschappelijke onrust bij de terugkeer van een zedendelinquent in de samenleving tegen te gaan. De tweede situatie waarin informatie wordt verstrekt bij het vrijkomen van een gedetineerde, is met het oog op nazorg. Gemeenten worden door de Dienst Justitiële Inrichtingen tijdig geïnformeerd over het vrij komen van een delinquent voor de aansluiting op nazorg op de primaire levensgebieden. DJI verstrekt gemeenten in dat kader informatie over de gedetineerde met betrekking tot diens huisvesting, identiteitsbewijs, zorg en inkomen en interventies die tijdens detentie hebben plaats gevonden. In deze situatie wordt aan een gemeente echter geen informatie verstrekt over het delict waarvoor iemand heeft vast gezeten. Het is gemeenten niet toegestaan om de persoonsgegevens bij de politie te laten checken op aard van het delict. </antwoord>
      <antwoord nummer="4">De door u genoemde termijn is mij in het kader van de informatieverstrekking aan burgemeesters niet bekend. De burgemeester die in het kader van de openbare orde of de nazorg informatie heeft ontvangen over de terugkeer van een gedetineerde in de samenleving mag deze informatie alleen met dat doel gebruiken waarvoor de informatie verstrekt is. In dit geval om openbare orde verstoringen tegen te gaan of om de aansluiting op nazorg op de primaire levensgebieden te regelen. Niet toegestaan is de informatie aan te wenden voor een ander doel dan waarvoor dit gegeven is, zoals het houden van toezicht het weren van een persoon uit een bepaalde buurt. In die gevallen waar ten aanzien van een zedendelinquent bij vrijlating nog een justitiële titel geldt, bijvoorbeeld wanneer een (deels) voorwaardelijke straf is opgelegd, wordt toezicht gehouden door de reclassering. In het kader van dat toezicht wordt bij zedendeliquenten aandacht besteed aan het vermijden van risicovolle situaties. Zodra er geen sprake meer is van een justitiële titel kan een vrijgekomen zedendelinquent, net als alle burgers, zich vrij bewegen en vestigen waar hij wil. </antwoord>
      <antwoord nummer="5">Informatieverstrekking aan een woningbouwcorporatie over de vrijlating van een zedendeliquent met het oog op het toewijzen van een woning is niet toegestaan. De Wet justitiële en strafvorderlijke gegevens en bijbehorende aanwijzing van het College van Procureurs-Generaal staat slechts toe dat met het oog op het handhaven van de openbare orde in incidentele gevallen informatie wordt verstrekt aan verhuurders van woningen. Deze informatieverstrekking kent een aantal praktische knelpunten doordat zich moeilijk laat voorspellen waar en wanneer openbare orde verstoringen zich gaan voordoen. Daarnaast is het, als er geen justitiële titel meer is, vaak ook niet bekend waar deze persoon zich zal vestigen. </antwoord>
      <antwoord nummer="6">Ook in Nederland kan deelname aan een behandelprogramma of gedragsinterventie een deel van de sanctie vormen wanneer dat nodig is gezien de ernst van het delict, het recidiverisico en de factoren die ten grondslag liggen aan het delictgedrag. Dat geldt voor zedendelinquenten evenzeer als voor andere delictplegers. Daarbij biedt het huidige sanctiestelsel voldoende mogelijkheden om ook zedendelinquenten te motiveren voor behandeling of begeleiding, dan wel hen daartoe te dringen. In veel gevallen zal deelname aan een behandelprogramma als bijzondere voorwaarde zijn opgelegd bij een (deels) voorwaardelijke sanctie. Bij het afzien of afbreken van deelname dient alsnog de voorwaardelijke sanctie ten uitvoere worden gelegd. Ook een weigering om tijdens detentie mee te werken aan een behandel- of begeleidingsprogramma heeft voor de gedetineerde veelal negatieve consequenties, onder andere ten aanzien van de mogelijkheden tot verlof en detentiefasering. Gezien het bovenstaande acht ik een extra mogelijkheid in de vorm van het publiekelijk bekend maken van naam, adres en veroordeling indien een veroordeelde zedendelinquent niet wil meewerken aan een programma, overbodig. Verder meen ik dat publieke bekendmaking van informatie over zedendelinquenten negatieve effecten zal hebben op de re-integratiemogelijkheden van zedendelinquenten, terwijl een goede re-integratie juist van belang is om herhaling van strafbaar gedrag in de toekomst te voorkomen. </antwoord>
      <noten afkomstig="antwoord"/>
   </antwoorden>
</kvr>
