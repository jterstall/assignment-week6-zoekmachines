<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koopmans (CDA) aan de minister van Landbouw, Natuur en Voedselkwaliteit over het toetsingskader van de uitvoeringsregeling meststoffenwet. (Ingezonden 16 november 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26868
</item>
         <item attribuut="Inhoud">De Commissie van Deskundigen adviseert de minister over de besluitvorming ten aanzien van de productierechten. Diezelfde commisse geeft ook adviezen bij de behandeling van bezwaarschriften. Daarnaast de vraag over toezending van het toetsingskader.</item>
         <item attribuut="Rubriek">Staats- en bestuursrecht (Adviesorganen) Veeteelt (Organische mest)</item>
         <item attribuut="Trefwoorden">Adviescolleges Mest</item>
         <item attribuut="Vindplaats">Kamervragen met antwoord 2006-2007, nr. 423, Tweede Kamer</item>
         <item attribuut="Vraagnr_bij_indiening">2060702990</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Koopmans</persoon>
         </item>
         <item attribuut="Datum_reaktie">2006-12-04</item>
         <item attribuut="Datum_indiening">2006-11-16</item>
         <item attribuut="Document-id">KVR26868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="911" allpagenumbers="911 912" vetnummer="2060702990" code="0607tkkvr423" lopendefooter="Tweede Kamer, vergaderjaar 2006–2007, Aanhangsel" filenaam="KVR26868" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="423" onderwerp="" indiendatum="2006-11-16">
         <vrager partij="CDA" oorsprong="parlement">Koopmans</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-12-4">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Waarom is bij de regeling Ontheffing productierechten de Commissie van Deskundigen adviseur bij de behandeling van bezwaarschriften op uw besluiten inzake genoemde regeling, terwijl die besluiten tot stand zijn gekomen op grond van adviezen van deze zelfde commissie? </vraag>
      <vraag nummer="2">Is er een toetsingskader van artikel 117, lid c en lid d van de Uitvoeringsregeling Meststoffenwet vastgesteld en gepubliceerd op grond waarvan de Commissie van Deskundigen adviseert en u besluiten neemt? </vraag>
      <vraag nummer="3">Wilt u dit toetsingskader aan de Kamer toezenden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Het uitgangspunt van de bezwaarprocedure is dat de heroverweging van een bestreden besluit geschiedt door het bestuursorgaan dat het besluit heeft genomen. Vanuit die optiek is het niet onlogisch dat het bestuursorgaan wordt bijgestaan door dezelfde adviseur als die betrokken was bij het nemen van het bestreden besluit. Op een aanvraag van een gedeeltelijke ontheffing van de aan het stelsel van productierechten verbonden uitbreidingsverboden beslist Dienst Regelingen namens de minister van Landbouw, Natuur en Voedselkwaliteit. In de bezwaarprocedure over de beslissing op de aanvraag heroverweegt Dienst Regelingen op de grondslag van het bezwaar. Voor wat betreft de (capaciteit van de) installatie voor mestverbranding of mestverwerking, het mestverbrandings- of verwerkingsproces of de producten die het resultaat zijn van de mestverbranding of -verwerking is de technische expertise van Dienst Regelingen beperkt. Indien in het bezwaarschrift gronden worden aangevoerd die betrekking hebben op voornoemde elementen wordt een aanvullend advies van de Commissie van Deskundigen Meststoffenwet (CDM) gevraagd. De CDM wordt geacht om haar deskundigheid aan te wenden ten behoeve van een zorgvuldige en volledige heroverweging door Dienst Regelingen. Aan de CDM wordt geen zelfstandige bevoegdheid toegekend in de bezwaarprocedure. De regie en de besluitvorming of het bezwaar al of niet gegrond is, blijft bij Dienst Regelingen berusten en daarbinnen bij personen die niet bij de voorbereiding van het bestreden besluit betrokken zijn geweest. </antwoord>
      <antwoord nummer="2">Zoals aangegeven in de toelichting bij de wijziging van de Uitvoeringsregeling Meststoffenwet (Stcrt. 2005, nr. 254), bereidt de CDM de beoordeling voor of de verbranding en verwerking van dierlijke meststoffen op een adequate wijze geschiedt en of de installatie waarin de varkens- of pluimveemest wordt verbrand of verwerkt beschikt over voldoende capaciteit. De CDM adviseert op basis van de Quick scan be- en verwerkingstechnieken voor dierlijke mest (ASG/WUR, november 2004) en het Advies CDM-werkgroep Mestverwerking betreffende technieken voor mestverwerking en -verbranding in de Regeling Ontheffing Productierechten Meststoffenwet (POR) van 23 februari 2006 (gepubliceerd op www.hetlnvloket.nl). In de Quick scan heeft Wageningen Universiteit en Researchcentrum (WUR) een aantal systemen geselecteerd en ingedeeld op basis van de kwalificatie «technisch bewezen» of «in ontwikkeling zijnde techniek». Technisch bewezen technieken hebben naar het oordeel van de WUR bewezen te kunnen functioneren op praktijkschaal zonder grote technische problemen, terwijl de in ontwikkeling zijnde technieken nog niet voldoende zijn uitgekristalliseerd om zonder meer een succesvolle praktijktoepassing mogelijk te maken. In de Quick scan is een aantal randvoorwaarden opgenomen waaraan de CDM ten behoeve van deze kwalificatie toetst. Deze hebben betrekking op de installatie, het verbrandings- of verwerkingsproces, de beoogde eindproducten en de afzetbaarheid ervan naar andere afnemers dan bedrijven of natuurterreinen. De CDM adviseert op basis van de Quick scan en het advies en met inachtneming van de actuele stand van de techniek. Op de tussen 1 maart 2006 tot en met 30 april 2006 ingediende aanvragen heeft het CDM advies uitgebracht op basis van het advies van 23 februari 2006. Indien de CDM in bezwaar wordt gevraagd om advies met betrekking tot de verbrandings- of verwerkingstechniek, zal de CDM nagaan of een in het advies als in ontwikkeling getypeerde techniek wellicht inmiddels voldoende zekerheid biedt om gedurende een langere periode op praktijkschaal kunnen draaien. In dat geval zou de techniek kunnen worden gebruikt voor de verwerking van dierlijke meststoffen, met inachtneming van de in de Quick scan opgenomen randvoorwaarden. Bij de in artikel 117, onderdeel d, bedoelde beoordeling van de totale verbrandings- of verwerkingscapaciteit van een installatie, wordt niet alleen gelet op de maximale capaciteit van de installatie, maar wordt tevens rekening gehouden met de perioden waarin de installatie wegens reguliere onderhouds- of schoonmaakwerkzaamheden buiten gebruik is. De maximale capaciteit wordt verminderd met de in deze perioden geproduceerde hoeveelheid dierlijke meststoffen die tijdelijk niet verbrand of verwerkt kunnen worden. De resterende capaciteit moet voldoende zijn om de totale hoeveelheid in een kalenderjaar op het bedrijf geproduceerde varkens- of pluimveemest uiterlijk in het daaropvolgende kalenderjaar te verbranden of verwerken. </antwoord>
      <antwoord nummer="3" voetnoot="1">Bijgevoegd treft u de Quick scan en het advies aan <voetnoot nummer="1"/>. De mestverwerkingstechnieken zijn eveneens te vinden op www.mestverwerken.wur.nl. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
