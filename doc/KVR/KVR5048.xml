<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Stoel (VVD), Rehwinkel (PvdA), Oedayraj Singh Varma (GroenLinks) en De Graaf (D66) over snelrecht in racisme-zaken. (Ingezonden 20 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5048
</item>
         <item attribuut="Inhoud">Vragen over de manier waarop Duitsland, Oostenrijk en Frankrijk geweld met een racistische achtergrond strafrechtelijk vervolgen. Vervolg op eerdere vragen over hetzelfde onderwerp (Aanhangsel Handelingen nr. 931 en 1182, vergaderjaar 1996-1997).</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Vervolging)</item>
         <item attribuut="Trefwoorden">Rassendiscriminatie Strafvervolging</item>
         <item attribuut="Vindplaats">Kamervragen met antwoord 1996-1997, nr. 1301, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Van der Stoel</persoon>
            <persoon partij="PvdA">Rehwinkel</persoon>
            <persoon partij="GroenLinks">Oedayraj Singh Varma</persoon>
            <persoon partij="D66">De Graaf</persoon>
         </item>
         <item attribuut="Datum_reaktie">1997-06-02</item>
         <item attribuut="Datum_indiening">1997-03-20</item>
         <item attribuut="Document-id">KVR5048</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2657" allpagenumbers="2657 2658" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1301" onderwerp="" indiendatum="1997-03-20">
         <vrager partij="VVD" oorsprong="parlement">Van der Stoel</vrager>
         <vrager partij="PvdA" oorsprong="parlement">Rehwinkel</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="2 juni 1997), zie ook Aanhangsel Handelingen nrs. 931 en 1182, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Kent u het artikel «Snelrecht in racisme-zaken»? <voetnoot nummer="1"/>
      </vraag>
      <vraag nummer="2">Hebben Duitsland, Oostenrijk en Frankrijk het feitelijk plegen van geweld met een racistische ondergrond in hun wetboek van strafrecht opgenomen? Zo ja, kunt u aangeven welke effecten invoering van een dergelijke bepaling in Nederland zou hebben, in ieder geval ten aanzien van bewijsproblematiek en mogelijkheden tot versnelling van de doorlooptijd? Of zijn voor dit laatste andere maatregelen meer gewenst? </vraag>
      <noten afkomstig="vraag">
         <noot nummer="1" datum="1997-02-27" bron="De Volkskrant">De Volkskrant, 27 februari 1997</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2">De leden vragen naar strafbaarstelling van «het feitelijk racistische ondergrond» in de respectievelijke wetboeken van strafrecht onderscheidenlijk van de Bondsrepubliek Duitsland, Oostenrijk en Frankrijk. Het zou dus gaan om een delict als genoemd in artikel 141 van het Nederlandse Wetboek van Strafrecht dat openlijke geweldpleging met verenigde krachten, gericht tegen personen of goederen strafbaar stelt, met dien verstande, dat de omstandigheid dat het geweld wordt begaan uit een racistisch motief of oogmerk strafverhogend werkt. Zulk een aparte gekwalificeerde delictspositie kennen de genoemde wetboeken niet. Hetzelfde geldt voor delicten als «mishandeling», «zaaksvernieling» of «zaaksbeschadiging». Ook daarbij is niet apart in strafverhoging voorzien als de dader handelde uit een racistisch of rechtsextremistisch motief. De Bondsrepubliek Duitsland kent wel een aparte algemene strafbaarstelling van het bij woord en gebaar aanzetten tot haat of geweldpleging gericht tegen bevolkingsgroepen uit racistische oogmerken. Dit feit is vervat in § 130 van het Strafgesetzbuch en wordt als «Volksverhetzung» gekwalificeerd. Het racistische oogmerk («aufstacheln gegen eine rassische bestimmte Gruppe») werkt strafverhogend. De bestanddelen zijn overigens vergelijkbaar met die van artikel 137d van het Wetboek van Strafrecht dat het openlijk aanzetten tot haat tegen goederen van personen of tegen personen wegens hun ras strafbaar stelt. § 130 van het Strafgesetzbuch noemt wel apart het aanzetten tot geweld tegen personen uit racistisch oogmerk en dat doet artikel 137d van het Wetboek van Strafrecht niet. Oostenrijk kent evenmin enig apart gekwalificeerd delict van de aard waar de vragenstellers op doelen. Het kent wel bepalingen waarin racistische uitingen of uitlatingen zijn verboden onder strafbedreiging, maar deze zijn vergelijkbaar met de Nederlandse strafbaarstellingen van racistische belediging (artikel 137c van het Wetboek van Strafrecht) of het discriminatoir aanzetten tot haat uit racistisch oogmerk (artikel 137d, reeds genoemd). Frankrijk kent in de artikelen R.624-3, R.624-4 en R.624-5 van de Code Pénal de strafbaarstelling van «la diffamation et de l’injure non publiques présentant un caractere raciste». In art. R625-7 stelt Frankrijk apart strafbaar «la provocation non publique á la discrimination, á la haine ou á la violence raciales». Ook hier gaat het, evenals in de Duitse bepaling, om het aanzetten tot racistisch geweld. Het rechtsvergelijkend onderzoek leidt derhalve tot de slotsom dat ook Frankrijk, evenals Duitsland, niet voorziet in aparte strafbaarstelling van openlijke feitelijke geweldpleging met een racistische ondergrond of daarmee vergelijkbare delicten als mishandeling of zaaksbeschadiging. Deze vormen van extremisme worden meestal vervolgd op basis van commune strafbaarstellingen, vergelijkbaar met die van artikel 141 van het Nederlandse Wetboek van Strafrecht. Aan de rechter wordt ruime straftoemetingsvrijheid overgelaten opdat hij het «racistische motief» mee kan wegen in de strafoplegging. Duitsland kent derhalve eigenlijk nog de meest gespecificeerde «racistische haatzaaibepaling» in genoemde § 130 over «Volksverhetzung». Ter voorkoming van misverstand merk ik nog op dat deze landen evenmin een algemene bepaling – in het algemene deel van hun wetboeken van strafrecht – kennen die ten aanzien van delicten gericht tegen het openbaar gezag, tegen de algemene veiligheid van personen of goederen, tegen het leven of de fysieke integriteit een algemene strafverzwaringsgrond voorziet als de dader handelt uit racistisch oogmerk. Daarom hoeft in dit kader niet ingegaan te worden op de vraag in hoeverre in die landen apart strafvorderlijk «snelrecht», toepasbaar in gevallen van feitelijke geweldpleging met een racistisch motief, leidt of heeft geleid tot vereenvoudiging van de bewijsproblematiek of verkorting van de dossierdoorlooptijd in die gevallen. In antwoord op de vraag of andere maatregelen gewenst zijn om snelrecht ten aanzien van verdachten van geweld met een racistische achtergrond mogelijk te maken, deel ik u mee dat artikel 370 Sv de mogelijkheid hiertoe biedt. Ingevolge dit artikel kunnen verdachten die voor de officier van justitie worden geleid, worden gedagvaard om nog op dezelfde dag of op de eerstkomende terechtzitting van de politierechter te verschijnen. Over het algemeen zullen deze verdachten in afwachting van de terechtzitting in voorlopige hechtenis kunnen worden gesteld. </antwoord>
      <noten afkomstig="antwoord"/>
   </antwoorden>
</kvr>
