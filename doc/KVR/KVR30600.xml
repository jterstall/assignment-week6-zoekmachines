<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de staatssecretaris van Verkeer en Waterstaat over de gebruiksvriendelijkheid van de OV-Chipkaart voor visueel gehandicapten. (Ingezonden 30 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30600
</item>
         <item attribuut="Inhoud">Vragen naar aanleiding van het artikel 'OV-Chip plukt blinden kaal' in De Telegraaf van 28 november 2007. Het geluid dat de scanners maken zou te zacht zijn voor blinden om te kunnen horen of zij betaald hebben voor hun rit.</item>
         <item attribuut="Rubriek">Geld- en kapitaalmarkt (Betalingsverkeer) Verkeer, vervoer en waterstaat (Openbaar vervoer) Welzijn (Lichamelijk gehandicapten)</item>
         <item attribuut="Trefwoorden">Chipkaarten Lichamelijk gehandicapten Openbaar vervoer</item>
         <item attribuut="Vindplaats">Kamervragen met antwoord 2007-2008, nr. 1072, Tweede Kamer</item>
         <item attribuut="Vraagnr_bij_indiening">2070805800</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2008-01-17</item>
         <item attribuut="Datum_indiening">2007-11-30</item>
         <item attribuut="Document-id">KVR30600</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2285" allpagenumbers="2285 2286" vetnummer="2070805800" code="0708tkkvr1072" lopendefooter="Tweede Kamer, vergaderjaar 2007–2008, Aanhangsel" filenaam="KVR30600" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1072" onderwerp="" indiendatum="2007-11-30">
         <vrager partij="SP" oorsprong="parlement">Roemer</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-01-17">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het artikel «OV-Chip plukt blinden kaal»? <voetnoot nummer="1"/>
      </vraag>
      <vraag nummer="2">Onderschrijft u de analyse van belangenorganisatie Viziris dat het geluid dat de scanners maken in drukke situaties te zacht is voor blinden om te kunnen horen of zij wel betaald hebben voor hun rit? Zo ja, welke maatregelen gaat u nemen? Zo neen, waarom niet? </vraag>
      <vraag nummer="3">Bent u bereid blinden en slechtzienden gratis met het OV in Amsterdam en Rotterdam te laten reizen tot deze problemen zijn opgelost? Zo neen, waarom niet? </vraag>
      <vraag nummer="4">Kunt u aangeven wat de financiële consequenties zijn van het aanpassen van de apparatuur, die noodzakelijk is voor de OV-Chipkaart, voor visueel en anders gehandicapten? Kunt u ook aangeven wat de kosten zouden zijn van het gratis laten reizen van mensen met een lichamelijke handicap in het OV hetgeen een gedeelte van deze aanpassingen overbodig zou maken? </vraag>
      <vraag nummer="5">Deelt u de mening dat zelfstandig reizen in het openbaar vervoer door mensen met een handicap bevorderd dient te worden? Zo ja, hoe verhoudt dit zich tot de gratis begeleiderskaart, terwijl zelfstandig gratis reizen niet mogelijk is voor mensen met een lichamelijke handicap? </vraag>
      <vraag nummer="6">Deelt u de mening dat gratis openbaar vervoer voor mensen met een lichamelijke handicap een impuls kan geven aan de mobiliteit van deze groep? Zo ja, wat welke maatregelen gaat u nemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-11-28" bron="De Telegraaf">De Telegraaf, 28 november 2007</noot>
      </noten>
   </vragen>
   <antwoorden aantal="5">
      <antwoord nummer="1 en 2">Reizigers krijgen verschillende signalen die hen informeren over het wel of niet slagen van de incheck- of uitcheckhandeling. Eén van deze signalen is het geluidssignaal van de kaartlezer. Als er toegangspoortjes aanwezig zijn, maakt ook het openen van de poortjes de reiziger duidelijk of de in- of uitcheck is geslaagd. Reizigers zonder visuele beperking krijgen daarnaast nog een signaal door een groen of rood licht op het display. Het volume van het geluidssignaal van de kaartlezers is over het geheel gezien voldoende om reizigers te informeren over het wel of niet slagen van het in- of uitchecken. Uit het artikel in de Telegraaf van 28 november blijkt dat een combinatie van geluidssignalen kan leiden tot onzekerheid over het wel of niet in- en uitchecken met de OV-chipkaart. Een harder geluidsniveau van de kaartlezer helpt visueel gehandicapten niet om beter te horen of zij betaald hebben voor hun rit. De geluidssignalen van andere kaartlezers in de omgeving zorgen dan nog steeds voor een combinatie van signalen die tot onzekerheid kan leiden. In de toekomst, nadat de papieren vervoerbewijzen niet meer geldig zijn in de metro, kunnen de poortjes alleen geopend worden door een in- of uitcheck. Dit maakt ook de situatie voor visueel gehandicapten inzichtelijker. De RET zal dit onderwerp opnieuw op de agenda zetten tijdens de reguliere overleggen die de RET heeft met Viziris, met als doel gezamenlijk te bekijken of er nog mogelijkheden zijn om de situatie te verbeteren. Uit de huidige ervaringen in Rotterdam blijkt dat er tijdens de introductie sprake is van een gewenningsperiode. Gedurende deze gewenningsperiode leidt het gebruik van de OV-chipkaart nog tot fouten. Zodra reizigers vertrouwd raken met het in- en uitchecken nemen de problemen af. De RET probeert de gewenningsperiode zo optimaal mogelijk te ondersteunen door goede voorlichting en communicatie. </antwoord>
      <antwoord nummer="3">De rijksoverheid is daartoe niet gemachtigd, omdat er dan sprake zou zijn van discriminatie van deze mensen in Rotterdam en Amsterdam ten opzichte van de rest van Nederland. De gemeente zou dat binnen de wettelijke kaders voor de eigen inwoners wel kunnen overwegen. </antwoord>
      <antwoord nummer="4">Nee, zie de antwoorden op de vragen 2 en 3. Als blijkt dat er aanpassingen nodig zijn is dat een verantwoordelijkheid van de vervoerder. </antwoord>
      <antwoord nummer="5">Als mensen met een functiebeperking in staat zijn om zelfstandig met het openbaar vervoer te reizen, ben ik van oordeel dat dit bevorderd dient te worden. Sommige mensen zijn echter, vanwege een verstandelijke en/of lichamelijke functiebeperking, niet in staat om zelfstandig te reizen met het OV. In deze gevallen betaalt de reiziger net als ieder ander en is het gratis meereizen van een begeleider mogelijk. </antwoord>
      <antwoord nummer="6">Voor het reizen met het openbaar vervoer door mensen met een functiebeperking is gratis of niet gratis niet het onderscheidend criterium. Deze mensen betalen net als ieder ander. Een betere toegankelijkheid is een voorwaarde voor het zelfstandig gebruik van het openbaar vervoer door mensen met een functiebeperking. De verbetering van de toegankelijkheid van het OV dient derhalve prioriteit te hebben boven het mogelijk maken van gratis OV voor deze groep. Om een verbeterde toegankelijkheid te bereiken, zijn zowel voor spoor- als voor busvervoer implementatieplannen ontwikkeld, waarover de Tweede Kamer in 2005 en 2006 door middel van verschillende brieven geïnformeerd is. Op het moment lopen, in het kader van de bundeling van doelgroepenvervoer, regionale pilots waarin (tijdelijk) gratis openbaar (bus)vervoer voor specifieke doelgroepen gekoppeld is aan het toegankelijk maken van haltes. Over de uitkomsten van een tussenevaluatie is de Tweede Kamer geïnformeerd per brief van de staatssecretaris van Volksgezondheid, Welzijn en Sport en ondergetekende, 25 oktober 2007, kenmerk: VWS DMO/PO-2803144. </antwoord>
      <noten afkomstig="antwoord"/>
   </antwoorden>
</kvr>
