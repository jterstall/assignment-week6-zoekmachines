<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de Wet Personenvervoer 2000. (Ingezonden 12 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13591
</item>
         <item attribuut="Inhoud">Vragen naar aanleiding van een uitspraak van de rechter over onduidelijkheid in de Wet Personenvervoer met betrekking tot aanbesteding (Financieel Dagblad, 9 april 2001).</item>
         <item attribuut="Rubriek">Verkeer, vervoer en waterstaat (Personenvervoer)</item>
         <item attribuut="Trefwoorden">Personenvervoer</item>
         <item attribuut="Vindplaats">Kamervragen met antwoord 2000-2001, nr. 1112, Tweede Kamer</item>
         <item attribuut="Vraagnr_bij_indiening">2000109390</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-04-26</item>
         <item attribuut="Datum_indiening">2001-04-12</item>
         <item attribuut="Document-id">KVR13591</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2313" allpagenumbers="2313 2314" vetnummer="2000109390" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13591" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1112" onderwerp="" indiendatum="2001-04-12">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-04-26">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Grote weeffouten in nieuwe Wet op Personenvervoer»? <voetnoot nummer="1"/>
      </vraag>
      <vraag nummer="2">Is het waar dat de rechter vond dat het geschil tussen Arriva en Connexxion over de beschikbaarheid van informatie werd veroorzaakt door de onduidelijke tekst van de Wet Personenvervoer 2000? Acht u het wenselijk de wettekst aan te passen, zodat meer duidelijkheid ontstaat? </vraag>
      <vraag nummer="3">Deelt u de conclusie dat het de wetgever moet worden aangerekend dat gegadigden voor de Leeuwardense concessie deels «blind» moeten aanbesteden? Wilt u dat toelichten? </vraag>
      <vraag nummer="4">Leidt artikel 48 van de Wet Personenvervoer 2000 ertoe dat de privatisering van gemeentelijke vervoerbedrijven in een geforceerd tempo verloopt? Wat is hierover uw mening? </vraag>
      <vraag nummer="5">Kan artikel 48 van de Wet Personenvervoer 2000 ertoe leiden dat een toenemend aantal openbaarvervoerbedrijven in buitenlandse handen komt? Indien ja, deelt u de conclusie dat artikel 48 daarmee verder gaat dan het doel van de wet? </vraag>
      <vraag nummer="6">Acht u het wenselijk de Wet Personenvervoer tussentijds, bijvoorbeeld in 2002, te evalueren? Wilt u dat toelichten? </vraag>
      <noten afkomstig="vraag">
         <noot nummer="1" datum="2001-04-9" bron="Financieel Dagblad">Financieel Dagblad, 9 april 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De rechter is van mening dat het geschil grotendeels veroorzaakt is door uitlegproblemen over de Wet Personenvervoer 2000 en heeft daarom besloten dat ieder van de partijen zijn eigen proceskosten betaalt. De rechter heeft in dit geschil een uitspraak gedaan rekening houdend met de feiten en omstandigheden van deze zaak. In deze uitspraak heeft de rechter gezocht naar een uitleg die het meest recht doet aan de bedoeling van de desbetreffende artikelen. De uitspraak is overeenkomstig mijn bedoelingen met de Wet Personenvervoer 2000. De uitspraak van de rechter geeft duidelijkheid over de interpretatie van het betreffende wetsgedeelte. Ik zie geen reden de Wet Personenvervoer op het punt van de overgang van personeel te verduidelijken. </antwoord>
      <antwoord nummer="3">Ik deel niet de opvatting van de schrijver van het bericht dat het de wetgever moet worden aangerekend dat gegadigden voor de Leeuwardense concessie deels «blind» moeten aanbesteden. De benodigde informatie voor aanbesteden is immers sterk afhankelijk van feiten en omstandigheden in het desbetreffende geval. Gedurende de periode dat er nog geen uitspraak van de rechter lag, hebben gegadigden niet geweten welk aantal – indirecte – personeelsleden er exact over zou gaan bij verandering van concessiehouder. Wel wisten gegadigden ook op dat moment dat het – bij welke uitspraak van de rechter ook – slechts om een relatief zeer gering verschil zou gaan tussen de oorspronkelijke opgave van de vervoerder en een eventueel gewijzigde opgave. De opgave is overigens door de uitspraak van de rechter niet veranderd. </antwoord>
      <antwoord nummer="4">Artikel 48 van de Wet personenvervoer 2000 beoogt te voorkomen dat een concessieverlener, die tevens middellijk dan wel onmiddellijk eigenaar is van, of zeggenschap heeft over, een openbaar vervoerbedrijf, dit bedrijf een bevoorrechte positie geeft in de aanbestedingsprocedure tot gunning van het verrichten van het openbaar vervoer. Uit het artikel volgt dat een vervoerder is uitgesloten van deelname aan aanbesteding als de aanbestedende overheid een beslissende invloed kan uitoefenen op de activiteiten van die vervoerder. Hiermede wordt getracht te voorkomen dat er een zogenaamd «pettenprobleem» optreedt bij de aanbestedende overheid. Dit artikel is bij amendement in de wet opgenomen. In de toelichting op het ingediende amendement verwijst de indiener naar de terminologie van de Mededingingswet. De omschrijving «op grond van feitelijke of juridische omstandigheden een beslissende invloed uit kan oefenen» is ontleend aan de materiële omschrijving van het begrip «zeggenschap» in artikel 26 van de Mededingingswet. Of zeggenschap bestaat is afhankelijk van feiten en omstandigheden in het concrete geval, waarbij beoordeeld moet worden of het dagelijks bestuur van het aanbestedende bestuursorgaan invloed heeft op de bedrijfsvoering van het gemeentelijk vervoerbedrijf. In geval het gemeentelijk vervoerbedrijf binnen een Kaderwetgebied ligt (GVBA, RET, HTM, GVU, Novio) zal in de regel de beslissende zeggenschap bij de gemeentelijke eigenaar liggen en niet bij het betreffende Kaderwetgebied. Dit kan anders worden indien die gemeentelijke eigenaar een beslissende zeggenschap heeft in het dagelijks of algemeen bestuur van het Kaderwetgebied. In dat geval is er sprake van onverenigbare belangen en zal het meerderheidsaandeel in het gemeentelijk vervoerbedrijf moeten worden afgestoten. Om die reden vermeldt de memorie van antwoord dat dit artikel in enkele gevallen indirect tot privatisering kan leiden. In geval het gemeentelijk vervoerbedrijf niet binnen een Kaderwetgebied ligt (Stadsbus Maastricht) is de huidige vervoersautoriteit dezelfde als de eigenaar. In dat geval is in ieder geval sprake van onverenigbare belangen en zal moeten worden geprivatiseerd. Privatisering is derhalve slechts noodzakelijk waar sprake is van oneigenlijke vermenging van belangen, wat slechts in specifieke situaties aan de orde is. Ik vind dan ook niet dat in dit verband kan worden gesproken van een geforceerd tempo van privatisering. </antwoord>
      <antwoord nummer="5">Zoals gesteld in vraag 4 kan het artikel in enkele gevallen indirect leiden tot privatisering, dus verkoop van het vervoerbedrijf. De kopende partij kan daarbij een buitenlandse partij zijn. De mogelijkheid van buitenlandse eigendom is niet strijdig met de wet. Bij eventuele verkoop van het bedrijf heeft de eigenaar voldoende mogelijkheden in handen om een partij te selecteren die aansluit bij de wensen van de verkoper. Vervolgens zal deze nieuwe eigenaar in een eerlijk en open aanbestedingsproces moeten bewijzen de beste prijs/kwaliteitverhouding te kunnen bieden om het vervoer in de betreffende stad te mogen verrichten. </antwoord>
      <antwoord nummer="6">Het door mij in gang gezette evaluatietraject is erop gericht in 2004 een evaluatie op te leveren. Een tussentijdse evaluatie acht ik weinig zinvol, met name omdat dan nog te weinig bekend is over de gevolgen van de introductie van marktwerking (de kern van de Wet Personenvervoer 2000). Overigens blijf ik uiteraard de ontwikkelingen bij de implementatie van marktwerking nauwlettend volgen. </antwoord>
      <noten afkomstig="antwoord"/>
   </antwoorden>
</kvr>
