<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over vergoeding van een buitenrolstoel. (Ingezonden 29 april 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7227
</item>
         <item attribuut="Inhoud">Vragen over problemen bij de vergoeding van een buitenrolstoel voor lichamelijk gehandicapten in een AWBZ-instelling.</item>
         <item attribuut="Rubriek">Gezondheidszorg (Medische hulpmiddelen) Gezondheidszorg (Zorgverzekeringen)</item>
         <item attribuut="Trefwoorden">AWBZ Medische hulpmiddelen</item>
         <item attribuut="Vindplaats">Kamervragen met antwoord 1997-1998, nr. 1322, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1998-06-08</item>
         <item attribuut="Datum_indiening">1998-04-29</item>
         <item attribuut="Document-id">KVR7227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2703" allpagenumbers="2703 2704" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7227" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1322" onderwerp="" indiendatum="1998-04-29">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-06-8">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Kent u de problemen die bestaan bij de vergoeding van een buitenrolstoel voor lichamelijk gehandicapten die in een AWBZ-instelling wonen? </vraag>
      <vraag nummer="2" voetnoot="1">Is het waar dat een eerste rolstoel, een binnenrolstoel, voor mensen die in een instelling wonen, wordt vergoed op grond van de AWBZ en dat zij voor de tweede, de buitenrolstoel, zijn aangewezen op de Wet Voorzieningen Gehandicapten (WVG)? <voetnoot nummer="1"/>
      </vraag>
      <vraag nummer="3">Kent u de uitspraak van de Centrale Raad van Beroep die, naar aanleiding van de weigering van de gemeente Zandvoort zo’n rolstoel te vergoeden op grond van de WVG, de gemeente in het gelijk heeft gesteld? </vraag>
      <vraag nummer="4">Wat betekent deze uitspraak concreet voor de groep van lichamelijk gehandicapten die zich voor een zogenaamde buitenrolstoel bij het loket van de gemeente moeten vervoegen? Hoe beoordeelt u deze gang van zaken? </vraag>
      <vraag nummer="5">Vallen als gevolg van deze uitspraak lichamelijk gehandicapten die in een AWBZ-instelling wonen tussen wal en schip waar het hun mobiliteit betreft? Zo neen, wilt u uw antwoord motiveren? </vraag>
      <vraag nummer="6">Is er in uw visie op dit onderdeel sprake van een lacune in de Wet Voorzieningen Gehandicapten? Zo neen, hoe kan het dan zijn dat lichamelijk gehandicapte bewoners in een AWBZ-instelling thans geen vergoeding (meer) krijgen voor een duwrolstoel? </vraag>
      <vraag nummer="7">Zo ja, bent u dan bereid te komen tot een aanpassing van de wetgeving terzake of ziet u andere mogelijkheden om aan deze problemen tegemoet te komen? Zo neen, waarom niet? </vraag>
      <vraag nummer="8">Bent u bereid een tussentijdse maatregel te treffen zodat, in afwachting van een eventuele wetswijziging, bedoelde groep van lichamelijk gehandicapten niet zonder vergoeding blijft voor een zogenaamde duwrolstoel? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="22 815">Kamerstuk 22 815</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het Besluit zorgaanspraken bijzondere ziektekostenverzekering regelt de verstrekking van een rolstoel bij verblijf in bepaalde categorieën AWBZ-instellingen. In de Regeling nadere regels zorgaanspraken AWBZ zijn bepalingen opgenomen met betrekking tot de rolstoel voor individueel gebruik binnen de instelling of in de naaste omgeving daarvan. Weliswaar kan de AWBZ-rolstoel in voorkomende gevallen naar een adres buiten de AWBZ-instelling worden meegenomen, maar deze rolstoel is, gezien het doel waarvoor deze is verstrekt, doorgaans onvoldoende afgestemd op gebruik in een woning. De AWBZ voorziet niet in de mogelijkheid dat een tweede individueel aangepaste rolstoel wordt verstrekt voor gebruik op een ander adres of voor gebruik tijdens vervoer naar een ander adres. Wel kan in voorkomende gevallen gebruik worden gemaakt van de zogenaamde outillagerolstoelen die tot de uitrusting van een instelling behoren. </antwoord>
      <antwoord nummer="3">Ja. De Centrale Raad van Beroep heeft uitgesproken dat de Wvg voor verstrekking van een rolstoel aan bewoners van AWBZ-instellingen niet openstaat. Een uitzondering is aan de orde in de gevallen dat uitdrukkelijk is geregeld dat rolstoelverstrekking wèl tot de zorgplicht van de gemeente behoort. Dit is in de Regeling sociaal vervoer AWBZ-instellingen gebeurd voor bewoners van een gezinsvervangend tehuis of een regionale instelling voor beschermd wonen. </antwoord>
      <antwoord nummer="4 t/m 8">De uitspraak van de Centrale Raad van Beroep betekent concreet dat gemeenten geen zorgplicht hebben voor de verstrekking van een rolstoel aan bewoners van een AWBZ-instelling, uitgezonderd een gezinsvervangend tehuis en een regionale instelling voor beschermd wonen. Voor bewoners van de meeste categorieën AWBZ-instellingen bestaat derhalve de situatie dat in de behoefte aan een tweede rolstoel niet wordt voorzien. Ik acht dit niet redelijk. Deze problematiek is dan ook binnenkort aan de orde in het overleg met het Ministerie van VWS over een breder scala van afbakeningsproblemen, teneinde te bereiken dat hiervoor een oplossing wordt gerealiseerd. In dit verband acht ik een tussentijdse maatregel vooralsnog niet aan de orde. Tijdens het Algemeen Overleg met de Tweede Kamer van 18 maart jl. over de tweede Wvg-evaluatie heb ik reeds toegezegd dat, zo nodig, in de Wvg de mogelijkheid zal worden gecreëerd om dit knelpunt op te lossen. </antwoord>
      <noten afkomstig="antwoord"/>
   </antwoorden>
</kvr>
