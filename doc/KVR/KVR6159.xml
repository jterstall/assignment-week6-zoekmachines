<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Giskes (D66) over het ontwikkelen van de btw-heffing bij invoer van goederen. (Ingezonden 11 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6159
</item>
         <item attribuut="Inhoud">Vragen naar aanleiding van arresten van de Hoge Raad over carrousel- en T-fraude.</item>
         <item attribuut="Rubriek">Belastingen (Belastingfraude) Belastingen (BTW) Handel en economie (Import)</item>
         <item attribuut="Trefwoorden">Belastingfraude BTW Import</item>
         <item attribuut="Vindplaats">Kamervragen met antwoord 1997-1998, nr. 416, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Giskes</persoon>
         </item>
         <item attribuut="Datum_reaktie">1997-12-12</item>
         <item attribuut="Datum_indiening">1997-11-11</item>
         <item attribuut="Document-id">KVR6159</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="851" allpagenumbers="851 852" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6159" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="416" onderwerp="" indiendatum="1997-11-11">
         <vrager partij="D66" oorsprong="parlement">Giskes</vrager>
         <vraagt-aan/>
      </vraagdata>
      <antwoorddata antwoorddatum="1997-12-12">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de arresten van de Hoge Raad over de zogenaamde carrousel- en T-fraude die gaan over het ontduiken van de btw-heffing bij de invoer van goederen? <voetnoot nummer="1"/>
      </vraag>
      <vraag nummer="2">Gaat het hier om constructies die (door de belastingplichtige of anderen) waren opgezet om aan de fiscus BTW te onthouden? </vraag>
      <vraag nummer="3" voetnoot="2">Klopt het dat het belang van de schatkist in de genoemde zaken door de Hoge Raad niet openbaar is gemaakt? Klopt in dat geval ook de mededeling dat het financiële belang «royaal boven de tien miljoen gulden» lag? <voetnoot nummer="2"/>Zo ja, kunt u aangeven wat het geldelijk belang was van de drie nu berechte als ook van bij u bekende vergelijkbare gevallen? </vraag>
      <vraag nummer="4">Deelt u de mening dat het onjuist is dat het maatschappelijk belang van door de Hoge Raad berechte belastinggeschillen wordt verdoezeld door het niet-openbaar maken van de in dit soort procedures in het geding zijnde bedragen? Zo ja, bent u bereid met de Hoge Raad in overleg te treden om te bewerkstelligen dat met behoud van de anonimiteit van de belastingplichtige deze bedragen openbaar worden en wilt u de Kamer van de uitkomst van dit overleg op de hoogte stellen? </vraag>
      <vraag nummer="5">Is met het verlies van de genoemde procedures een peiler onder de bestrijding van zogenaamde carrouselfraudes weggevallen? Zo ja, kunt u de Kamer, eventueel deels vertrouwelijk, informeren over het beleid dat u voert om verdergaande verliezen zoals de schatkist die nu heeft geleden te voorkomen? </vraag>
      <vraag nummer="6">Bent u bereid in dit beleid extra toetsen op te nemen om te voorkomen dat het bona-fide bedrijfsleven onbedoeld het slachtoffer wordt van de noodzakelijke aanpak van carrouselfraude? </vraag>
      <noten afkomstig="vraag">
         <noot nummer="1">Hoge Raad 29 oktober 1997 nrs. 32 393, 32 396 en 32 728</noot>
         <noot nummer="2" datum="1997-11-4" bron="Staatscourant">Staatscourant, 4 november 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het gaat hierbij om gevallen die erin bestaan dat bij de ene partij (de afnemer) een aftrekrecht wordt geschapen terwijl de door de andere partij (de leverancier) aan hem (de afnemer) in rekening gebrachte omzetbelasting (BTW) niet wordt afgedragen. Afnemer en leverancier zijn hierdoor in staat een lagere netto-verkoopprijs overeen te komen. Deze netto-verkoopprijs ligt in een aantal gevallen zelfs lager dan de netto-inkoopprijs van de leverancier. In de door de Hoge Raad beslechte geschillen gaat het om de volgende constructies: a. Zogenaamde ABC-transacties, waarbij de goederen door tussenpersoon B bij leverancier A in een ander EU-land zijn gekocht en rechtstreeks bij zijn afnemer C in Nederland zijn afgeleverd. De aan C in rekening gebrachte BTW wordt door B niet afgedragen. Dit niet afdragen wordt door B gecamoufleerd door iedere transactie met C voor te wenden als een transactie met een koper in een ander EU-land. Met betrekking tot die gefingeerde levering wordt het nultarief toegepast. C betaalt aan B de BTW, die B aan hem in rekening heeft gebracht, en brengt de BTW op de aangifte als voorbelasting in aftrek. De netto-verkoopprijzen van B aan C liggen veelal beneden de eigen inkoopprijzen van B, C is hiervan op de hoogte. De Hoge Raad heeft geoordeeld dat C slechts in aftrek heeft gebracht hetgeen hij ook daadwerkelijk aan B heeft betaald en dat, nu C geen belastingvoordeel heeft genoten, niet kan worden gezegd dat C in fraudem legis heeft gehandeld. De Hoge Raad volgt hiermee de zienswijze van het Hof. b. Heen- en weertransacties tussen B en C, welke transacties in het arrest van de Hoge Raad worden aangeduid als «carrouseltransacties c.q. Antwerpentransacties». Hierbij levert C de goederen aan B zonder berekening van BTW, bijvoorbeeld wegens export, en vervolgens levert B de goederen terug aan C – soms op dezelfde dag – met berekening van BTW. De aan C in rekening gebrachte BTW wordt door B niet afgedragen. C betaalt aan B de BTW die B aan hem in rekening heeft gebracht en brengt de BTW op de aangifte als voorbelasting in aftrek. De netto-verkoopprijzen van B aan C liggen beneden de netto-verkoopprijzen van C aan B. Ook hier heeft de Hoge Raad geoordeeld dat C slechts in aftrek heeft gebracht hetgeen hij daadwerkelijk aan B heeft betaald en dat, nu C geen belastingvoordeel heeft genoten, niet kan worden gezegd dat C in fraudem legis heeft gehandeld. De Hoge Raad casseert hierbij het oordeel van het Hof. Het Hof vond dat doel en strekking van de BTW-heffing zouden worden miskend als C in deze gevallen de BTW in aftrek zou kunnen brengen. </antwoord>
      <antwoord nummer="3">Ja. Over het financiële belang van de drie nu berechte gevallen kan ik geen mededeling doen, omdat het daarbij gaat om gegevens van individuele belastingplichtigen waarop de geheimhoudingsplicht van artikel 67 van de Algemene wet inzake rijksbelastingen van toepassing is. Wel kan ik u meedelen dat het in de mij thans bekende gevallen gaat om in totaal circa f 200 miljoen aan BTW; bestrijding van deze gevallen geschiedt met de bestaande middelen. </antwoord>
      <antwoord nummer="4">Ingevolge artikel 5 van de Wet administratieve rechtspraak belastingzaken is het aan de rechter voorbehouden te beslissen of, en zo ja in welke mate, geanonimiseerd afschriften van arresten met betrekking tot belastingzaken worden verstrekt aan derden. De rechter betrekt bij zijn besluitvorming de privacy- en andere belangen van partijen. Het entameren van een door u voorgesteld overleg ligt, mede gelet op de onafhankelijke positie van de rechter in ons staatsbestel, niet in mijn voornemen. </antwoord>
      <antwoord nummer="5 en 6">Waar de Hoge Raad in vergelijkbare gevallen tot eenzelfde oordeel zal komen, zal een beroep op fraus-legis dan geen resultaat opleveren. In zoverre is een instrument bij de bestrijding van de BTW-carrouselfraude weggevallen. Dit betekent overigens niet dat de bestrijding van deze fraude niet (ook) met andere instrumenten kan plaatsvinden. Zo zal, wanneer niet vaststaat dat sprake is geweest van reële leveringen en/of BTW-betalingen, bestrijding met een beroep op schijnhandeling mogelijk zijn. Ik bezie hiernaast de mogelijkheden voor wettelijke maatregelen. Aan de opsporing en de bestrijding van de BTW-carrouselfraude is in de fraudenota 1996 een hoge prioriteit toegekend. Voor de coördinatie van de activiteiten die op het bestrijden van carrouselfraude zijn gericht is een Centraal Punt Carrouselfraude (CPC) ingesteld. Vanwege het eenheidsoverstijgende karakter van de carrouselfraude en de aanwezige expertise op het terrein van BTW-fraude is dit meldpunt ondergebracht bij de FIOD. Het meldpunt verzamelt, analyseert en veredelt signalen van de eenheden van de Belastingdienst teneinde in een zo vroeg mogelijk stadium carrouselfraudes op te sporen en te bestrijden. De Directieraad Belastingdienst heeft onlangs besloten, ten behoeve van deze taak van het CPC, extra capaciteit van de Belastingdiensteenheden beschikbaar te stellen en de eenheden te verplichten op signalen van het CPC onderzoeken in te stellen naar mogelijke betrokkenheid van onder hun competentie ressorterende ondernemers en personen bij een BTW-carrousel. Voor het bona-fide bedrijfsleven bieden de huidige regels inzake het BTW-aftrekrecht naar mijn oordeel voldoende bescherming. </antwoord>
      <noten afkomstig="antwoord"/>
   </antwoorden>
</kvr>
