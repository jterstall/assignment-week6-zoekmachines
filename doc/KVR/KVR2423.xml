<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over de vakbekwaamheid van chauffeurs. (Ingezonden 21 december 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2423
</item>
         <item attribuut="Rubriek">Verkeer, vervoer en waterstaat (Wegvervoer)</item>
         <item attribuut="Trefwoorden">Chauffeurs Diploma's</item>
         <item attribuut="Vindplaats">Kamervragen met antwoord 1995-1996, nr. 480, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1996-01-17</item>
         <item attribuut="Datum_indiening">1995-12-21</item>
         <item attribuut="Document-id">KVR2423</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="975" allpagenumbers="975 976" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="480" onderwerp="" indiendatum="1995-12-21">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1996-01-17">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is de vakbekwaamheid van chauffeurs, die viel onder de Rijtijdenwet, nu niet meer wettelijk geregeld? </vraag>
      <vraag nummer="2">Deelt u de mening, dat in eerste instantie de sector zelf moet voorzien in een adequaat systeem voor de benodigde vakbekwaamheid van chauffeurs? </vraag>
      <vraag nummer="3">Heeft de sector al gezorgd voor een regeling van vakbekwaamheid voor chauffeurs? Zo neen, wat zijn hier de redenen van? Gaat u hier iets aan doen? </vraag>
      <vraag nummer="4">Is het CBR van mening, dat de sector onvoldoende in staat is om een adequate regeling te organiseren? Is het CBR daarom bereid via de rijbewijsregeling in de Wegenverkeerswet dit alsnog te doen? Zo ja, wat is uw mening hierover? Wat vindt de sector hier van? </vraag>
      <vraag nummer="5">Indien blijkt, dat de sector onvoldoende in staat is tot een adequate regeling, acht u dan alsnog een wettelijke regeling nodig? Zo ja, hoe? Kan dit ook via de sociale wetgeving? Zo neen, waarom niet? </vraag>
      <vraag nummer="6">Wat is het Europees beleid als het gaat om vakbekwaamheidseisen van chauffeurs? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het kabinet heeft een adviesaanvraag aan de SER en aan drie Overlegorganen van Verkeer en Waterstaat gericht met daarin een voorstel voor een nieuwe rijtijdenregeling, die als onderdeel van een AMvB voor het Vervoer zal worden opgehangen aan de nieuwe Arbeidstijdenwet. Zodra de nieuwe rijtijdenregeling in werking treedt, zullen de Rijtijdenwet uit 1936 en het Rijtijdenbesluit uit 1977 komen te vervallen. De vakbekwaamheid van chauffeurs is dus momenteel nog wettelijk geregeld in de artikelen 9 en 10 van het Rijtijdenbesluit 1977 (voor chauffeurs geboren na 30 juni 1955). In het kabinetsvoorstel wordt de wettelijke verplichting van een vakbekwaamheidsdiploma voor chauffeurs tot 21 jaar voor het besturen van voertuigen &gt; 7500 kg. toegestaan max. gewicht gehandhaafd. Dit is conform de Europese Verordening (EEG) 3820/85 tot harmonisatie van bepaalde voorschriften van sociale aard voor het wegvervoer. Voor chauffeurs vanaf 21 jaar wordt uitsluitend het groot rijbewijs wettelijk verplicht gesteld. Definitieve besluitvorming in het kabinet dient echter nog plaats te vinden. </antwoord>
      <antwoord nummer="2">Voor zover er elementen in het geding zijn die rechtstreeks verband houden met de verkeersdeelname en met name de verkeersveiligheid, ligt hier een taak voor de overheid (zie ook punt 4 hieronder). De overige elementen van vakbekwaamheid die te maken hebben met het gewenste niveau van functioneren van een chauffeur, die door menig transportbedrijf wordt gezien als het «visitekaartje» van de onderneming, acht ik een zaak van werkgevers en werknemers. </antwoord>
      <antwoord nummer="3">Het chauffeursvakbekwaamheids- diploma (het CCV-B diploma) wordt al sinds 1949 door sociale partners gerealiseerd. Het diploma blijft in elk geval, zoals hierboven vermeld, wettelijk verplicht voor chauffeurs van 18 tot 21 jaar, hetgeen ook inhoudt dat de benodigde structuren blijven bestaan. De huidige opleidingen en het huidige examen kunnen blijven bestaan, maar het kabinet heeft voorgesteld deze niet langer wettelijk verplicht te stellen voor chauffeurs vanaf 21 jaar. </antwoord>
      <antwoord nummer="4/5">In oktober 1995 heeft er overleg plaatsgevonden tussen het CBR en mij waarbij ook de chauffeursvakbekwaamheid aan de orde is geweest. Tijdens die bespreking heeft het CBR de resultaten gepresenteerd van een inventarisatie van onderwerpen in het bestaande chauffeursdiploma die aansluiten bij Richtlijn 91/439/EEG inzake het rijbewijs. Volgens het CBR zou ± 40% van de onderwerpen uit de huidige vakken administratie en techniek moeten worden gehandhaafd, eventueel in een ander wettelijk kader. In reaktie hierop heb ik gesteld dat, hoe het ook afloopt met de wettelijke verplichtstelling van het vakbekwaamheidsdiploma, de elementen die rechtstreeks betrekking hebben op de deelname aan het wegverkeer en waartoe de Richtlijn noopt dienen in wettelijke regels te worden gewaarborgd. De sector wil handhaving in de wet van een integraal vakbekwaamheidsdiploma. Een definitief besluit dient nog door het kabinet te worden genomen. Bovendien heb ik in het gesprek met het CBR de bereidheid uitgesproken om het onderwerp van de chauffeursvakbekwaamheid nog eens met de sector te bespreken. </antwoord>
      <antwoord nummer="6">Het Europees beleid kent uitsluitend een verplichte vakbekwaamheid voor chauffeurs van 18 tot 21 jaar. Dit is geregeld in Verordening 3820/85 tot harmonisatie van bepaalde voorschriften van sociale aard voor het wegvervoer. Slechts een enkele lidstaat stelt daarbovenop de vakbekwaamheid ook nog wettelijk verplicht voor chauffeurs vanaf 21 jaar. Mede met het oog op de harmonisatie en de eerlijke concurrentie (geen extra administratieve lasten voor het Nederlandse bedrijfsleven als die niet noodzakelijk zijn), wordt sociale partners nu voorgesteld de vakbekwaamheid op eigen wijze te regelen, al dan niet via een CAO. Voor de volledigheid wil ik u er hier nogmaals op wijzen dat definitieve besluitvorming in het kabinet over de nieuwe rijtijdenregeling nog dient te geschieden nu de adviezen van de SER en de Overlegorganen onlangs zijn ontvangen. Dat zal naar verwachting binnen enkele maanden gebeuren. Ook ben ik voornemens om daarvoor nog overleg te plegen met de sector. </antwoord>
      <noten afkomstig="antwoord"/>
   </antwoorden>
</kvr>
