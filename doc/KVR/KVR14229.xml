<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pitstra (GroenLinks) aan de minister van Binnenlandse Zaken en Koninkrijksrelaties over het functioneren van het Centraal Informatie- en CoÃ¶rdinatiepunt Infrastructurele projecten (CiCi). (Ingezonden 12 juli 2001); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14229
</item>
         <item attribuut="Inhoud">Vragen naar aanleiding van een onderzoek van Universiteit Twente naar het politieoptreden bij de ontruimingen voor de aanleg van de Betuwelijn, waarbij ook de (politiÃ«le inlichtingendienst) 'Centraal Informatie- en CoÃ¶rdinatiepunt Infrastructurele projecten' (CiCi) betrokken zou zijn geweest.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Handhaving openbare orde) Verkeer, vervoer en waterstaat (Spoorwegen)</item>
         <item attribuut="Trefwoorden">Inlichtingen- en veiligheidsdiensten Openbare orde en veiligheid Spoorwegen</item>
         <item attribuut="Vindplaats">Kamervragen met antwoord 2000-2001, nr. 1660, Tweede Kamer</item>
         <item attribuut="Vraagnr_bij_indiening">2000113580</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Pitstra</persoon>
         </item>
         <item attribuut="Datum_reaktie">2001-09-03</item>
         <item attribuut="Datum_indiening">2001-07-12</item>
         <item attribuut="Document-id">KVR14229</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3461" allpagenumbers="3461 3462 3463" vetnummer="2000113580" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14229" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1660" onderwerp="" indiendatum="2001-07-12">
         <vrager partij="GroenLinks" oorsprong="parlement">Pitstra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-09-3">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het onderzoek van het Instituut voor Maatschappelijke Veiligheidsvraagstukken van de Universiteit Twente naar het politieoptreden bij de ontruimingen voor de aanleg van de Betuwelijn, waaronder het opereren van het Centraal Informatie- en Coördinatiepunt Infrastructurele projecten (CiCi)? <voetnoot nummer="1"/>
      </vraag>
      <vraag nummer="2" voetnoot="2">Kunt u een overzicht geven van de infrastructurele projecten waarbij de bedoelde politiële inlichtingendienst actief was dan wel is? Kunt u aangeven of de dienst bij haar gegevensverzameling gebleven is binnen de grenzen van het bij haar oprichting beoogde, namelijk uitsluitend aangaande onwettige activiteiten? Kunt u in uw overzicht ook een onderscheid maken tussen met een oogmerk verzamelde gegevens en bijvangst? <voetnoot nummer="2"/>
      </vraag>
      <vraag nummer="3" voetnoot="3">Hoe is het mogelijk dat verscheidene burgemeesters langs de te ontruimen gebieden van de Betuweroute niet op de hoogte waren van het bestaan dan wel het opereren van CiCi binnen hun gemeentegrenzen, terwijl zij formeel wel verantwoordelijk waren voor het optreden van CiCi ter zake van de bewaking dan wel de informatieverzameling in het kader van de openbare orde in hun gemeente? <voetnoot nummer="3"/>
      </vraag>
      <vraag nummer="4" voetnoot="4">Klopt het bericht dat CiCi- of RID-agenten zich in gesprekken van de Projectorganisatie Betuweroute met enkele burgemeesters <voetnoot nummer="4"/>niet als agenten van de inlichtingendienst hebben voorgesteld? Wat is uw oordeel over de verstrengeling tussen het CICI en de Projectorganisatie Betuwelijn? Wat is uw oordeel over een dergelijk optreden van een agent, zonder zich als zodanig bekend te maken dan wel te legitimeren? </vraag>
      <vraag nummer="5" voetnoot="5">Wat is uw oordeel over het door de RID-agent tegenover een burgemeester geschetste beeld van GroenFront! als zijnde «zeer bedreigend» en als «gevaarlijke typen», waarmee «korte metten» moet worden gemaakt? <voetnoot nummer="5"/>Is deze beeldvorming direct dan wel indirect het gevolg van een zogenaamde snuffelstage van de betreffende agent in Engeland? In welke mate kan dit beeld bijgedragen hebben aan de overmatige politieinzet ten tijde van de ontruimingen in februari 2000? </vraag>
      <vraag nummer="6">Is het juist, dat bij de bedoelde ontruimingen enkele burgemeesters als risicofactor zijn aangemerkt, en door inzet van een centraal geleide gezagsstructuur bewust gepasseerd zijn in de informationele, tactische dan wel operationele processen rond ontruimingen in hun gemeente? Op welke wettelijke basis is deze burgemeesters hun formele dan wel materiële rol in de bewaking van de openbare orde in hun gemeente ontnomen? Wat was de rol van het CiCi bij de totstandkoming van dat besluit? </vraag>
      <vraag nummer="7" voetnoot="6 7">Hoe verhoudt uw eerdere toezegging dat de BVD geen onderdeel uitmaakt van het CiCi en dat de art. 18-WIV-aanwijzing voor leden van het CiCi geen betekenis heeft <voetnoot nummer="6"/>zich tot de overplaatsing van het hoofd van het CiCi «uit incompatibiliteit» met diens RID-werkzaamheden voor de BVD? <voetnoot nummer="7"/>
      </vraag>
      <vraag nummer="8">Onderschrijft u de bevindingen van het onderzoek van de Universiteit Twente, waaruit blijkt dat het CiCi een tamelijk stuurloze dienst was, met name ten aanzien van de gezagstoedeling en uitoefening? Zo neen, waaruit is u de efficiënte aansturing, het doelmatig optreden van en de effectieve controle op het CiCi gebleken? </vraag>
      <vraag nummer="9">Kunt u de Tweede Kamer nader informeren omtrent de uitkomst van de eindevaluatie van CiCi en van de redenen voor het stopzetten van de rijkssubsidie aan het eind van dit jaar? Welke conclusies verbindt u aan het opheffen van het CiCi voor het opzetten van vergelijkbare politiële inlichtingendiensten op projectmatige basis in de toekomst? </vraag>
      <vraag nummer="10">Kunt u garanderen dat de door het CiCi verzamelde informatie, waaronder dossiers dan wel informatie over ten minste 238 personen, aan het einde van dit jaar zal worden vernietigd en niet aan de RID dan wel BVD zal worden overgedragen? </vraag>
      <vraag nummer="11">Kunt u, met het oog op de toegezegde bespreking van de positie en het functioneren van de RID-en bij de behandeling van het jaarverslag van de BVD, deze vragen uitgebreid beantwoorden en de Tweede Kamer derhalve van de nodige stukken voorzien? </vraag>
      <noten afkomstig="vraag">
         <noot nummer="1">Jan Terpstra en Lucas van Heel: Grootschalig politieoptreden, maatschappelijk verzet en geweldsvermijding IPIT, dec. 2000, Ibidem: Aandachtspunten en overwegingen Onderzoek Politieoptreden Ontruimingen Betuweroute , IPIT, feb. 2001. Zie ook Aanhangsel van de Handelingen van de Tweede Kamer, vergaderjaar 1999–2000, nrs. 500, 935</noot>
         <noot nummer="2">Het bestaan van bijvangst wordt vermeld in de voortgangsrapportage van het CiCi, januari 2001</noot>
         <noot nummer="3">De Groene Amsterdammer van 30 juni 2001, De slag om de Betuwe</noot>
         <noot nummer="4">IPIT-rapport, blz. 41 en verder. Deze gesprekken vonden plaats eind 1999, d.w.z. voor het officiële bestaan van CiCi per 1-1-2000</noot>
         <noot nummer="5">IPIT-rapport, blz. 42</noot>
         <noot nummer="6" documenttype="Kamervragen">Aanhangsel Handelingen, van de Tweede Kamer, vergaderjaar 1999–2000, nr. 935, vraag 3.</noot>
         <noot nummer="7" datum="2001-01-2" bron="Voortgangsrapportage van het CiCi, brief van het Regiokorps Gelderland-Zuid met bijlagen">Voortgangsrapportage van het CiCi, brief van het Regiokorps Gelderland-Zuid met bijlagen, 2 januari 2001</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Voor de beantwoording van deze vraag en de navolgende vragen heb ik ambtsbericht ingewonnen bij de korpschef van het regionale politiekorps Gelderland-Zuid. Deze berichtte mij als volgt. Het CiCi-team heeft zijn werkzaamheden verricht conform het werkplan Centraal Informatie- en Coördinatiepunt Infrastructurele projecten en de Handleiding informatie-inwinning openbare orde van het Ministerie van Binnenlandse zaken en Koninkrijksrelaties. Bij het vergaren van informatie is het oogmerk gericht op de doelstelling zoals verwoord in eerder genoemde werkplan. Deze doelstelling richt zich op «activiteiten en ontwikkelingen rond grote infrastructurele projecten welke een impact hebben of kunnen hebben op de openbare orde». In de praktijk blijkt echter dat een aantal doelgroepen zich naast activiteiten gericht tegen infrastructurele projecten, ook bezig houdt met andere vormen van activisme. Informatie hierover werd ongevraagd verkregen en is als bijvangst beschouwd. </antwoord>
      <antwoord nummer="3">Met alle burgemeesters van de gemeenten waar het CiCi actief is zijn gesprekken gevoerd. Telkens voor, tijdens en na deze gesprekken, is bij herhaling aangegeven wat de taken en bevoegdheden van het CiCi zijn. Op de onbekendheid van CiCi zou het gegeven van invloed kunnen zijn dat het CiCi-team een niet al te grote omvang heeft. Voor het inwinnen van operationele informatie zijn twee medewerkers beschikbaar, zodat ook RID-en van de gebieden waar de Betuweroute doorheen voert – waar nodig – actief zijn geweest. Van die activiteiten werden de burgemeesters niet door het CiCi op de hoogte gebracht, doch – conform de Handleiding informatie-inwinning openbare orde – door de regionale politie. Een andere factor die van invloed zou kunnen zijn op de onbekendheid van CiCi is dat bij gemeente- of regiogrensoverschrijdende zaken de genoemde handleiding voorschrijft dat indien voor de handhaving van de openbare orde in gemeente X van belang is dat in gemeente Y wordt geobserveerd of een informant wordt ingezet (omdat daar een handeling of actie plaatsvindt die de voorzienbare ordeverstoring in gemeente X voorbereidt), daartoe wordt besloten op het niveau waar de afweging rond het in gemeente X bestaande openbare-ordeprobleem het best kan worden gemaakt en dat is de burgemeester van gemeente X. Het gaat immers om een openbare-ordeprobleem dat zich voordoet in de gemeente van deze burgemeester. In dit voorbeeld is de expliciete toestemming van de burgemeester van gemeente Y niet vereist. Het korps van de betrokken regio waarbinnen de gemeente Y ligt, dient op de hoogte te worden gebracht, zij het dat dit niet steeds nodig is bij kortstondige, eenmalige acties. </antwoord>
      <antwoord nummer="4">Bedoelde gesprekken hebben inderdaad plaatsgevonden. Naast vertegenwoordigers van de projectorganisatie van de Betuwelijn was ook het toenmalige hoofd van de RID daarbij aanwezig. Bij ieder bezoek aan de betreffende burgemeester is helder uiteengezet welke vertegenwoordigers rond de tafel zaten en welke rol zij vervulden. Het hoofd van de RID heeft daarbij nadrukkelijk aangegeven dat hij niet meegekomen was ten behoeve van de projectorganisatie Betuwelijn, maar voor de burgemeester om hem te informeren en van advies te dienen. Van enige verstrengeling tussen het CiCi en de projectorganisatie Betuwelijn is nimmer sprake geweest. De contacten tussen beide instanties vonden plaats in het licht van de taakomschrijving die was opgenomen in het eerder aangehaald werkplan van het CiCi. Er heeft nimmer een uitwisseling van gegevens plaatsgevonden. </antwoord>
      <antwoord nummer="5">Het is juist dat de bedoelde uitspraken zijn gedaan tijdens een discussie tussen één van de bezochte burgemeesters en de vertegenwoordigers van de projectorganisatie Betuwelijn. Het geschetste beeld van GroenFront! is echter naar voren gebracht door de jurist van de projectorganisatie en niet zoals wordt gesuggereerd door het toenmalige hoofd van de RID. Het rapport IPIT geeft ook niet aan wie deze opmerking heeft gemaakt. </antwoord>
      <antwoord nummer="6">De ontruimingen geschiedden ter uitvoering van een gerechtelijke uitspraak, waarbij de sterke arm (politie) door de deurwaarder werd ingeschakeld. Gelet op de impact die de ontruiming zou hebben op de openbare orde is er in de voorfase met de burgemeesters van de betrokken gemeenten overleg geweest. Dit overleg leidde tot het instellen van een beleidsteam waarin de burgemeesters van de (betrokken) gemeenten Elst, Bemmel, Valburg en Geldermalsen, het Openbaar Ministerie en een vertegenwoordiger van de Commissaris van de Koningin in Gelderland als gezagsdragers zaten en de politie als adviseur. Dit beleidsteam heeft op de dag van de ontruiming de operatie geleid volgens de vaste structuur voor een staf grootschalig en bijzonder optreden. Het CiCi heeft bij de besluitvorming geen enkele rol gespeeld. </antwoord>
      <antwoord nummer="7" voetnoot="1">Zoals ik heb aangegeven in het eerder gegeven antwoord op vraag 3 van mevrouw Oedayráj Singh Varma, <voetnoot nummer="1"/>is het mogelijk dat CiCi-medewerkers voor zover zij afkomstig zijn van een RID uit dien hoofde beschikken over een aanwijzing op grond van artikel 18 van de Wet op de Inlichtingen- en veiligheidsdiensten (Wiv). Aangezien door het CiCi geen activiteiten voor de BVD worden ontplooid kan deze aanwijzing in stand blijven, omdat deze waar het de werkzaamheden voor het CiCi betreft geen betekenis heeft. Voor de duur dat medewerkers van de RID aan het CiCi zijn verbonden, worden zij niet belast met werkzaamheden ten behoeve van de BVD, zullen zij geen toegang krijgen tot BVD-registraties en mogen zij hier evenmin rechtstreeks informatie uit ontvangen. In de onderhavige situatie was het hoofd van het CiCi tevens hoofd van de RID. Voor een hoofd RID zijn de bovengenoemde restricties – gelet op de aard en omvang van diens werkzaamheden – echter niet te maken, en is er derhalve een incompatibiliteit van functies gebleken. Om ongewenste vermenging van BVD-activiteiten met activiteiten in het kader van de openbare orde handhaving te vermijden is deswege besloten tot overplaatsing van het hoofd van het CiCi. </antwoord>
      <antwoord nummer="8 en 9">In zijn algemeenheid is het zo dat de verantwoordelijkheid voor de handhaving van de openbare orde, op basis van de gemeentewet en de Politiewet 1993, bij de burgemeester ligt. Hieruit vloeit voort dat de verantwoordelijkheid om ter handhaving van de openbare orde over te gaan tot inzet van een bepaalde informatie-inwinningsmethode ook bij de burgemeester ligt. Binnen dit kader is de politie op grond van artikel 2 van de Politiewet 1993 zelf bevoegd handelingen te verrichten ter uitvoering van haar taak, waaronder kan worden begrepen de inzet van een bepaalde informatie-inwinningsmethode. De politie informeert de burgemeester over te nemen beslissingen omtrent de aanpak van ordeverstoringen. Gelet op de reikwijdte van de middelen verdient het de voorkeur dat de concrete beslissing tot de inzet van een bepaalde methode wordt genomen op een leidinggevend niveau binnen het korps. De gezags- en beheersrol over het CiCi worden uitgeoefend zoals die conform de Politiewet 1993 voor de regionale politiekorpsen gelden. Zo is voor het aspect beheer de korpsbeheerder van de regionale politiekorps Gelderland-Zuid verantwoordelijk, terwijl het gezag over het team wordt uitgeoefend door de lokale burgemeester. De dagelijkse leiding van CiCi stond onder verantwoordelijkheid van een divisiechef in de rang van commissaris van de politie van het regionale politiekorps Gelderland-Zuid. Het project had een looptijd van twee jaar en loopt op het einde van het jaar 2001 af. Onder auspiciën van de Raad van Hoofdcommissarissen wordt momenteel een advies voorbereid over de wijze waarop de samenwerking tussen de regionale inlichtingendiensten van de regionale politiekorpsen kan worden verbeterd. De eindevaluatie van het functioneren van het CiCi speelt daarbij een grote rol. Deze evaluatie is nog niet afgerond. Conclusies over de aansturing en het optreden van CiCi, alsmede over de toekomstige wijze van samenwerken tussen de regionale inlichtingendiensten, kunnen pas getrokken worden nadat de eindevaluatie gereed is. Ik zal de Kamer over deze conclusies informeren. </antwoord>
      <antwoord nummer="10">De vergaarde informatie is en zal overeenkomstig het eerder bedoelde werkplan en het reglement politieregistratie CiCi politie Gelderland-Zuid worden overgedragen aan de relevante RID-en. Het verstrekkingsregiem van de Wet op de Politieregisters is hierop van toepassing. Over deze verstrekkingen zal in de eindrapportage nader worden ingegaan. </antwoord>
      <antwoord nummer="11">Ik heb voorgaande vragen thans reeds zo uitvoerig mogelijk beantwoord. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, van de Tweede Kamer, vergaderjaar 1999–2000, nr. 500.</noot>
      </noten>
   </antwoorden>
</kvr>
