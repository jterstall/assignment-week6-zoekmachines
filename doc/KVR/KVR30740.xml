<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Poppe (beiden SP) aan de ministers van Justitie en van Volkshuisvesting, Ruimtelijke Ordening en Milieubeheer over de voorkeursbehandeling van Amster_bij_milieudelicten. (Ingezonden 4 januari 2008);Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30740
</item>
         <item attribuut="Inhoud">Vragen naar aanleiding van een bericht in De Volkskrant van 2 januari 2007 over afspraken tussen de gemeente Amsterdam, het OM en de regiopolitie over een snelle schikking van door de gemeente gepleegde milieudelicten.</item>
         <item attribuut="Rubriek">Milieu (Milieudelicten)</item>
         <item attribuut="Trefwoorden">Milieudelicten</item>
         <item attribuut="Vindplaats">Kamervragen met antwoord 2007-2008, nr. 1201, Tweede Kamer</item>
         <item attribuut="Vraagnr_bij_indiening">2070807660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit Poppe</persoon>
         </item>
         <item attribuut="Datum_reaktie">2008-01-31</item>
         <item attribuut="Datum_indiening">2008-01-04</item>
         <item attribuut="Document-id">KVR30740</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2567" allpagenumbers="2567 2568" vetnummer="2070807660" code="0708tkkvr1201" lopendefooter="Tweede Kamer, vergaderjaar 2007–2008, Aanhangsel" filenaam="KVR30740" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1201" onderwerp="" indiendatum="2008-01-4">
         <vrager partij="SP" oorsprong="parlement">De Wit Poppe</vrager>
         <vraagt-aan>de ministers van Justitie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hoe lang bent u al op de hoogte van de afspraken tussen de gemeente Amsterdam, het OM en de regiopolitie over een snelle schikking bij door Amsterdam gepleegde milieudelicten? <voetnoot nummer="1"/>
      </vraag>
      <vraag nummer="2">Wat houdt deze overeenkomst exact in? Zijn er, buiten het voorkomen van een rechtszaak met negatieve publiciteit voor de overheid, meer redenen geweest voor deze overeenkomst? Hoe beoordeelt u deze overeenkomst? </vraag>
      <vraag nummer="3">Wanneer is deze overeenkomst gesloten? Per wanneer gelden de nieuwe afspraken? Is het waar dat de gemeente Amsterdam en het OM in 2005 een convenant hebben gesloten dat nog veel verder ging dan de huidige afspraken? Zo ja, wat zijn de verschillen tussen het oude convenant en de nieuwe afspraken? </vraag>
      <vraag nummer="4">Wat is uw reactie op de bezwaren van de hoogleraar strafrecht Buruma, die deze werkwijze «het meten met twee maten» noemt, omdat een gemeente de gelegenheid krijgt meteen te bekennen en te schikken en een burger of een bedrijf deze mogelijkheid niet heeft? </vraag>
      <vraag nummer="5">Deelt u de mening dat het argument dat de voorbeeldfunctie van de overheid gediend is met deze afspraken geen hout snijdt, omdat de gemeente alleen het goede voorbeeld kan geven door geen milieudelicten te plegen en niet doordat milieudelicten snel geschikt worden zonder publiciteit? Zo neen, waarom niet? </vraag>
      <vraag nummer="6">Hoe beoordeelt u het risico dat een snelle schikking en het direct bekennen van schuld door de gemeente leidt tot het minder goed onderzoeken van strafbare feiten? Deelt u de mening dat met deze werkwijze het risico van een «calculerende overheid» toeneemt, omdat de gevolgen van een strafbaar feit bij voorbaat vaststaan? Kunt u dit toelichten? </vraag>
      <vraag nummer="7">Deelt u de mening dat met deze afspraken de onafhankelijke positie van het OM in het geding is, omdat de werkwijze van het OM bij dit type delicten door de gemeente Amsterdam dwingend is voorgeschreven? </vraag>
      <vraag nummer="8">Zijn er meer gemeenten waarmee dergelijke afspraken zijn gemaakt? Bent u bereid er voor te zorgen dat deze afspraken worden beëindigd? Zo neen, waarom niet? Wat gaat u doen om de in vraag 6 genoemde risico’s te ondervangen? </vraag>
      <vraag nummer="9">Bent u bereid het convenant uit 2005 en de recent gemaakte afspraken (de nieuwe overeenkomst) aan de Kamer te zenden? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-01-2" bron=", de Volkskrant" titel="Voorkeursbehandeling A’dam bij milieudelict">«Voorkeursbehandeling A’dam bij milieudelict», de Volkskrant, 2 januari 2008</noot>
      </noten>
   </vragen>
   <antwoorden aantal="5">
      <antwoord nummer="1, 2 en 3">Naar aanleiding van de hierbedoelde berichtgeving heeft het College van procureurs-generaal mij als volgt geïnformeerd. Op 19 juni 2006 is in de driehoek Amsterdam (de burgemeester, de korpschef en de hoofdofficier van justitie) een notitie vastgesteld. In deze notitie worden de procedures beschreven die gelden op het moment dat de gemeente onderwerp is van een strafrechtelijk onderzoek. Momenteel wordt volgens deze uitgezette lijn gewerkt. Daarbij wordt op geen enkele wijze afgeweken van reguliere strafvorderlijke regels. De notitie geeft slechts inzicht in de complexe procedures. De notitie kan worden gezien als een dynamisch document, dat naar aanleiding van nieuwe inzichten, wetgeving of jurisprudentie aangepast kan worden. Binnen de driehoek Amsterdam bestond behoefte om deze procedureafspraken te maken, omdat strafrechtelijke onderzoeken naar overheidsorganen en ambtenaren – in dit geval op het gebied van milieu – vaak complex zijn. Ambtenaren en overheden bekleden een bijzondere positie, die wordt veroorzaakt door de uitoefening van de publieke taak en de jurisprudentie op dit gebied, zoals de Pikmeerarresten van de Hoge Raad. Hiermee moet rekening gehouden worden bij het doen van strafrechtelijk onderzoek. De procedureafspraken passen in het voortdurende overleg dat er is tussen de gemeente en het Openbaar Ministerie om zo zorgvuldig mogelijk op te treden in gevallen waarin de gemeente wordt verdacht van strafbare feiten. De suggestie dat de gemeente Amsterdam direct zal bekennen en schikken wanneer er een vermoeden is van een milieudelict, is onjuist. Er is afgesproken dat de gemeente in beginsel altijd meewerkt aan een strafrechtelijk onderzoek. Dat is iets anders dan direct schuld bekennen. Daarnaast zijn met betrekking tot het aanbieden van een transactie de gewone regels van toepassing. Ik verwijs hierbij ook naar de «Aanwijzing hoge transacties en bijzondere transacties». Er is op geen enkel gebied sprake van een «voorkeursbehandeling.» In 2005 is er geen convenant afgesloten tussen de gemeente Amsterdam en het Openbaar Ministerie. </antwoord>
      <antwoord nummer="4, 5 en 6">Zoals in het antwoord op vraag 1, 2 en 3 is vermeld, wordt in de procedureafspraken niet afgeweken van de reguliere strafvorderlijke regels. Net zoals voor de gemeente bestaat er ook voor de particulier onder omstandigheden de mogelijkheid om vervolging voor een milieuovertreding te voorkomen door middel van betaling van een transactie. Daarbij dient te worden opgemerkt dat, zoals ook de «Aanwijzing hoge transacties en bijzondere transacties» voor sommige gevallen voorschrijft, de mogelijkheid bestaat dat bij een transactie tevens een persbericht wordt uitgebracht. Anders dan kennelijk wordt verondersteld, leidt een transactie derhalve niet automatisch tot het uitblijven van publiciteit. </antwoord>
      <antwoord nummer="7">Zoals gezegd bevat de notitie afspraken die binnen de driehoek zijn gemaakt en die bovendien in overeenstemming zijn met de reguliere strafvorderlijke regels. De onafhankelijke positie van het Openbaar Ministerie is derhalve niet in het geding. </antwoord>
      <antwoord nummer="8">Zoals eerder vermeld, scheppen de onderhavige afspraken slechts duidelijkheid en wijken zij niet af van het bestaande strafvorderlijke kader. Indien ook met andere gemeenten dergelijke afspraken zijn gemaakt – ik heb daarover geen informatie – zie ik derhalve geen aanleiding ervoor te zorgen dat deze worden beëindigd. </antwoord>
      <antwoord nummer="9">Zoals vermeld in de beantwoording van vraag 2 en 3 is er in 2005 geen convenant afgesloten. De tekst van de notitie is gepubliceerd op de website van het OM. http://www.om.nl/parket/ arrondissementsparket_amsterdam/ _nieuws/32767/ </antwoord>
      <noten afkomstig="antwoord"/>
   </antwoorden>
</kvr>
