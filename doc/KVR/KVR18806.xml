<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra (VVD), Bruls (CDA) en Dijksma (PvdA) aan de minister van Verkeer en Waterstaat over het project Almelo Verdiept. (Ingezonden 30 september 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18806
</item>
         <item attribuut="Inhoud">Aanvullende vragen over problemen bij de financiering, respectievelijk de aanbestedingsprocedure, van de herontwikkeling van de stationslocatie in Almelo (project 'Almelo Verdiept'). Zie ook Aanhangsel van de Handelingen II, 2002-2003, 1905.</item>
         <item attribuut="Rubriek">Bouw (Aanbestedingen) Verkeer, vervoer en waterstaat (Spoorwegen)</item>
         <item attribuut="Trefwoorden">Aanbestedingen Spoorwegen</item>
         <item attribuut="Vindplaats">Kamervragen met antwoord 2003-2004, nr. 244, Tweede Kamer</item>
         <item attribuut="Vraagnr_bij_indiening">2030400640</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="CDA">Bruls</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">2003-11-04</item>
         <item attribuut="Datum_indiening">2003-09-30</item>
         <item attribuut="Document-id">KVR18806</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="519" allpagenumbers="519 520 521" vetnummer="2030400640" code="0304tkkvr244" lopendefooter="Tweede Kamer, vergaderjaar 2003–2004, Aanhangsel" filenaam="KVR18806" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="244" onderwerp="" indiendatum="2003-09-30">
         <vrager partij="VVD" oorsprong="parlement">Hofstra</vrager>
         <vrager partij="CDA" oorsprong="parlement">Bruls</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-11-4">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u aangeven waarom u op de vragen van de leden Hofstra, Bruls en Dijksma enerzijds heeft geantwoord dat u afziet van medefinanciering van het project, terwijl u anderzijds zegt dat de aanbestedingsprocedure nog loopt? Welke aanbestedingsprocedure betreft dit? Hoe lang loopt deze procedure nog? </vraag>
      <vraag nummer="2">Kunt u aangeven waarom u de Bouwdienst van Rijkswaterstaat (RWS) een geschikte partij vindt om de second opinion uit te voeren? Kunt u bij de beantwoording ingaan op het feit dat RWS al bij het project betrokken is? Bent u van mening dat RWS voldoende kennis in huis heeft over de zaken op en rond het spoor? Zo ja, hoe kijkt u aan tegen de rol van Prorail bij spoorinfrastructuurprojecten? Waarom wordt Prorail ingeschakeld om deze projecten te trekken en waarom vervult RWS deze rol niet zelf? </vraag>
      <vraag nummer="3">Kunt u aangeven waarop de second opinion betrekking heeft? Wordt alleen de kostenberekening van Prorail overgedaan, of heeft deze studie ook betrekking op de manier waarop Prorail de «feasibility study» heeft aanbesteed en de uitgangspunten die bij de aanbesteding zijn gehanteerd? </vraag>
      <vraag nummer="4" voetnoot="1 1">Kunt u ervoor zorgen dat de volgende vragen door de second opinion beantwoord worden: – Hoe kan het zijn dat meerdere aannemers – ook na de feasibility studie – in de pers hebben aangegeven dat ze het project willen uitvoeren voor het beschikbare bedrag, terwijl alle aannemers in de feasibility studie een aanzienlijk hoger bedrag vragen voor de uit te voeren werkzaamheden <voetnoot nummer="1"/>? Welke onzekerheden in de aanbesteding van de feasibility study hebben tot dergelijke hoge uitkomsten geleid? – In de Roskam wordt gesteld dat Prorail bij de aanbesteding van de feasibility studie op het laatste moment extra eisen heeft gesteld. <voetnoot nummer="1"/>Welke eisen zijn dit? Op welke manier is RWS betrokken geweest bij het opstellen van deze eisen? – Waarom heeft Prorail het project opgesplitst in deelprojecten en welke gevolgen heeft dit voor de aanneemsom gehad? – Waarom is Prorail niet uitgegaan van de mogelijkheid van innovatief aanbesteden, terwijl u in uw brief van 27 februari 2002 aan het college van B&amp;W nog sprak van prestatiebestek/design and construct-contract? Welke gevolgen kan innovatief aanbesteden hebben op de aanneemsom? – Op welke wijze hebben aannemers ingespeeld op de projectrisico’s? Hoe zijn de risico’s verdeeld over de verschillende partijen? Indien de bovenstaande vragen niet in de second opinion kunnen worden betrokken, kunt u deze vragen dan beantwoorden? </vraag>
      <vraag nummer="5">Is het waar dat de gemeente Almelo buiten de second opinion wordt gehouden? Zo neen, op welke wijze is de gemeente betrokken bij deze studie? </vraag>
      <vraag nummer="6">Hoe kijkt u aan tegen het aanbod van de gemeente Almelo om het project als derdenwerk uit te voeren waardoor de risico’s bij de gemeente komen te liggen? </vraag>
      <vraag nummer="7">Wat is uw beleid op het gebied van het laten uitvoeren van second opinions? Wanneer wilt u andere partijen betrekken bij de opdrachtverstrekking en wanneer niet? Is uw beleid hieromtrent veranderd sinds de second opinion over de sprinklerinstallaties van de Betuweroute? Zo ja, in welke zin? </vraag>
      <vraag nummer="8">Kunt u uw mening geven op het voorstel van de gemeente Almelo om een spoorwegovergangsproject elders in de stad te versoberen en het geld dat hiermee wordt uitgespaard extra te investeren in Almelo Verdiept? </vraag>
      <noten afkomstig="vraag">
         <noot nummer="1" datum="2003-06-13" bron="Weekblad de Roskam: " titel="Volker Wessels houdt vast aan eigen procédé voor bouw V-polder; Hazewinkel wil met Sjoers naar minister Peijs">Weekblad de Roskam: «Volker Wessels houdt vast aan eigen procédé voor bouw V-polder; Hazewinkel wil met Sjoers naar minister Peijs», 13 juni 2003</noot>
      </noten>
   </vragen>
   <antwoorden aantal="8">
      <antwoord nummer="1">Zoals ik reeds de vorige keer heb aangegeven, bestaat de aanbestedingsprocedure uit diverse fasen. Na de consultatiefase is door ProRail geconstateerd dat niet voldaan kon worden aan de gestelde voorwaarden en is de procedure door ProRail opgeschort. Ik heb niet geantwoord dat ik afzie van medefinanciering maar dat, wanneer de verdiepte ligging niet gerealiseerd wordt, de (mede)financiering wat betreft de meerkosten vervalt. De bijdragen voor de verbetering van de veiligheid op overwegen blijven beschikbaar. Op dit moment ben ik met de gemeente Almelo in gesprek over de ontstane situatie. De uitkomsten hiervan zullen de aanpak van de veiligheidsknelpunten en een eventueel vervolg van het project Almelo Verdiept nader bepalen. Dit laatste betekent overigens niet dat het budget wijzigt. Met de totale bijdrage zijn mijn budgettaire mogelijkheden reeds maximaal opgerekt. </antwoord>
      <antwoord nummer="2">De RWS Bouwdienst als specialistische dienst van mijn ministerie heeft, zoals bekend, ruime ervaring met civiele constructies en is vaker betrokken bij grote spoorprojecten. ProRail heeft vanuit haar eigen verantwoordelijkheid en interne kwaliteitsborging de Bouwdienst gevraagd om een second opinion uit te voeren. De regionale directie van de Rijkswaterstaat vervult de oog- en oorfunctie van de minister in de regio en heeft een ander kennisgebied dan de Bouwdienst. In dit geval is Rijkswaterstaat Directie Oost-Nederland betrokken bij het project vanwege haar grote kennis over de verkeerskundige mogelijkheden. De regionale directie is tevens bij een aantal gerelateerde (subsidie)projecten in Almelo betrokken en heeft derhalve grote kennis van de lokale situatie. ProRail is als beheerder van het spoor en als uitvoerder van aanlegprojecten bij uitstek de partij om aanbestedingen als deze uit te voeren. De kennis van de diverse diensten van Rijkswaterstaat is hierin aanvullend. </antwoord>
      <antwoord nummer="3">Uit de informatie die ik van ProRail heb gekregen, blijkt dat de Bouwdienst onderzocht heeft of het mogelijk is om, gegeven de eisen uit het aanbestedingsdossier en de aanvullende eisen van de gemeente Almelo, het dubbelsporig traject tussen de stations Almelo CS en Almelo De Riet verdiept aan te leggen met inachtneming van het taakstellende budget van 34,87 miljoen (prijspeil 2003). De second opinion heeft als zondanig betrekking op de technische uitvoerbaarheid, de te lopen risico’s, de verdeling daarvan tussen ProRail en de aannemer, de kosten van deze risicoverdeling en de kosten van de aanleg. Er is, voor zover dat blijkt uit de informatie van ProRail, niet gekeken naar de wijze waarop ProRail heeft aanbesteed. </antwoord>
      <antwoord nummer="4">Voorop staat dat de aanbestedingsprocedure is opgeschort en als zodanig nog niet is afgerond. Dat betekent dat hier nog steeds de regels van (Europese) aanbesteding in acht genomen moeten worden en dat de gegevens die de diverse aannemers hebben aangeleverd niet openbaar zullen worden gemaakt. Tevens betreft de second opinion een intern document van ProRail wat zij als instrument voor interne kwaliteitsborging hanteert. Vanwege deze beide aspecten kan ik u dan ook geen mededelingen doen over de inhoud van de second opinon. Ik kan wel op uw vragen ingaan voor zover ze de inhoud van de second opinion alsmede de aanbestedingsgegevens niet betreffen. Hoewel ik ten aanzien van de mededelingen in de pers inhoudelijk geen commentaar kan geven, valt mij wel op dat partijen in het openbaar mededelingen doen terwijl de aanbesteding nog loopt. Dat lijkt mij vanuit juridisch oogpunt niet juist. De suggesties dat ProRail gedurende de «feasibility study» op het laatste moment extra eisen heeft gesteld is ook niet juist. Over de rol van Rijkswaterstaat heb ik u hiervoor reeds geantwoord. Een aantal spoorspecifieke onderdelen is buiten deze aanbesteding gehouden. Het betreft de beveiligings- en beheersingsinstallatie, alsmede de bovenleidings- en voedingssystemen. De wijze waarop ProRail het project heeft georganiseerd houdt, zoals gebruikelijk, rekening met het verschil aan concurrentiekracht op de betreffende markten en heeft niet kostenverhogend gewerkt. ProRail heeft innovatief aanbesteed volgens het principe design and construct. Deze methode kan tot slimmere oplossingen leiden en kan bovendien kostenaantrekkelijk zijn. Over de wijze waarop aannemers ingespeeld hebben op de projectrisico’s kan ik u niets zeggen, gezien het feit dat de aanbestedingsprocedure nog loopt. </antwoord>
      <antwoord nummer="5">Uit de informatie die ik van ProRail heb gekregen blijkt dat de gemeente niet bij de second opinion zelf is betrokken. Uiteraard zijn wel alle op dat moment bekende eisen van de gemeente in het onderzoek meegenomen. </antwoord>
      <antwoord nummer="6">Op dit moment ben ik met de gemeente Almelo in gesprek over de ontstane situatie en de wijze waarop de procedure kan worden voortgezet. Mij is bekend dat de gemeente een eerder voorstel van ProRail (najaar 2001) om het project als derdenwerk uit te voeren heeft verworpen, omdat men de risico’s ervan niet kon dragen. Wanneer er nu voldoende garanties zijn dat het project conform de eisen uit het aanbestedingsdossier en conform de Europese regelgeving wordt uitgevoerd, sta ik hier niet negatief tegenover. Dit legt echter wel, gezien mogelijke kostenoverschrijdingen, financiële risico’s bij de gemeente die zeer waarschijnlijk niet elders kunnen worden ondergebracht, of slechts tegen hoge kosten. </antwoord>
      <antwoord nummer="7">Afhankelijk van de situatie die zich voordoet, is het mogelijk dat een second opinion wordt uitgevoerd en wordt bepaald welke partijen worden betrokken. Mijn visie is naar aanleiding van de uitgevoerde second opinion inzake de Betuweroute niet gewijzigd. </antwoord>
      <antwoord nummer="8">De voorgestelde verbeteringen aan de spoorkruising in de Aalderinkssingel zijn al versoberd om geld vrij te maken voor de financiering van de verdiepte ligging. Een nog verdere versobering betekent dat hier geen substantiële verbeteringen kunnen worden doorgevoerd met alle veiligheidsconsequenties van dien. </antwoord>
      <noten afkomstig="antwoord"/>
   </antwoorden>
</kvr>
