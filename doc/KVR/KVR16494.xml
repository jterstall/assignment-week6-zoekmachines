<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de staatssecretaris van Sociale Zaken en Werkgelegenheid (Phoa) over de intentieverklaring inzake vrouwen die willen herintreden. (Ingezonden 30 september 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16494
</item>
         <item attribuut="Inhoud">Indiener informeert naar de vorderingen die zijn gemaakt in het kader van de intentieverklaring herintredende vrouwen.</item>
         <item attribuut="Rubriek">Arbeid (Arbeidsbemiddeling) Welzijn (Vrouwen)</item>
         <item attribuut="Trefwoorden">Arbeidskrachten Vrouwen Werving en selectie</item>
         <item attribuut="Vindplaats">Kamervragen met antwoord 2002-2003, nr. 190, Tweede Kamer</item>
         <item attribuut="Vraagnr_bij_indiening">2020300820</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-10-21</item>
         <item attribuut="Datum_indiening">2002-09-30</item>
         <item attribuut="Document-id">KVR16494</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="397" allpagenumbers="397 398 399" vetnummer="2020300820" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16494" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="190" onderwerp="" indiendatum="2002-09-30">
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Sociale Zaken en Werkgelegenheid (Phoa)</vraagt-aan>
      </vraagdata>
      <antwoorddata antwoorddatum="2002-10-21">
         <antwoorder functie="staatssecretaris" ministerie="Sociale Zaken en Werkgelegenheid">Phoa</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Welke vorderingen worden gemaakt in het kader van de intentieverklaring herintredende vrouwen van het ministerie van Sociale Zaken en Werkgelegenheid en verschillende instellingen in Nederland? Met welke sectoren zijn convenanten afgesloten? Met welke sectoren bent u voornemens dat te doen? </vraag>
      <vraag nummer="2" voetnoot="1">Waarom heeft de actie om meer herintreders in de zorg te krijgen niet het gewenste resultaat en waarom zijn van de potentiële groep van 138.000 herintreders er slechts 318 aan het werk? Welke conclusies voor het beleid ten aanzien van herintreders trekt u uit de ervaringen in de zorg? <voetnoot nummer="1"/>
      </vraag>
      <vraag nummer="3">Aan welke wensen van werkgevers bij de inzet van herintredende vrouwen denkt u bij het voorgenomen onderzoek van uw ministerie? Hoe ver is dit onderzoek gevorderd? </vraag>
      <vraag nummer="4">Wat hebben de wervingsacties voor herintreders in Nijmegen tot nu toe opgeleverd? Worden deze vrouwen ook begeleid vanaf het moment dat ze aan het werk gaan? </vraag>
      <vraag nummer="5">Is er, zoals bij de thuiszorg in Nijmegen, meer bekend over ervaringen van instanties of bedrijven elders in Nederland die herintreedsters de mogelijkheid geven zelf afspraken te maken over hun werk, het aantal uren en de tijdstippen waarop ze werken? </vraag>
      <vraag nummer="6">Is de eerder aangekondigde website, waarop de voortgang van de convenanten wordt gemeld, inmiddels beschikbaar? </vraag>
      <noten afkomstig="vraag">
         <noot nummer="1" datum="2002-09-6" bron="Zie onder andere de Volkskrant">Zie onder andere de Volkskrant, 6 september 2002</noot>
      </noten>
   </vragen>
   <antwoorden aantal="6">
      <antwoord nummer="1">In vervolg op de met verschillende partijen getekende intentieverklaring, zijn op 30 mei 2002 door de voormalige minister van SZW en de voormalige staatssecretaris voor Emancipatiezaken, drie convenants Herintredende Vrouwen met de volgende instellingen en sectoren gesloten: 1. de Centrale organisatie Werk en Inkomen (CWI), het Nederlands Verbond van de Groothandel (NVG), de Stichting Opleidings- &amp; Ontwikkelingsfonds Call Centers, Kenniscentrum Bedrijfsleven Beroepsonderwijs ECABO, de Nationale Winkelraad van MKB-Nederland (looptijd tot en met 2005); 2. De gemeente Den Haag en het CWI Den Haag (tot medio 2003); 3. De gemeente Nijmegen, de omliggende gemeenten en het CWI Nijmegen (tot 2004). Momenteel wordt overleg gevoerd met een aantal werkgeversorganisaties over aansluiting bij het landelijk convenant en zijn gesprekken gaande over een lokaal convenant met enkele gemeenten. Het streven is om eind dit jaar enkele nieuwe toetreders te verwelkomen. </antwoord>
      <antwoord nummer="2">Voorop dient te worden gesteld dat er in de zorg vele herintreders aan het werk gaan. Uit onderzoek blijkt dat er per jaar ongeveer 22 000 herintreders in de zorg aan de slag gaan. Het project «Hard nodig» had de intentie deze ontwikkeling extra te bevorderen. Het project «Hard Nodig» is een landelijke actie die per regio verschillend kan worden ingevuld. Er zijn 200 000 brieven verzonden op basis van bestanden van het PGGM en ABP. Op 8% van deze brieven is gereageerd. Van de personen die reageerden, geeft 37% aan nu nog niet te weten of ze een baan in de zorg willen en dat ze over een jaar opnieuw benaderd willen worden. Het effect van de acties in het kader van «Hard nodig» is niet sluitend te relateren aan het aantal herintreders dat in de zorg instroomt. Vastgesteld is dat tenminste 318 personen in het kader van dit project tot en met het tweede kwartaal van 2002 zijn geplaatst. Dit geringe aantal plaatsingen heeft verschillende oorzaken. Ten eerste blijkt er vaak een mismatch tussen het door de werkgever gewenste opleidingsniveau en dat van de kandidaat werknemer. Bij 65% van de vacatures voor herintreders wordt gevraagd een diploma verpleging/verzorging op niveau drie, vier of vijf. Slechts 19 procent van de kandidaten die op intakegesprek zijn geweest, heeft dit opleidingsniveau. Uit het feit dat 50% van de mensen die op intakegesprek zijn geweest geen zorgdiploma heeft, kan worden afgeleid dat blijkbaar ook veel potentiële zij-instromers zijn aangeschreven en niet alleen herintreders. Ten tweede sporen de wensen van de herintreders als het gaat om arbeidsduur en werktijden niet met die van werkgevers. Ten derde is er een regionale mismatch; in de regio’s waar zich veel herintreders melden (Groningen/Drenthe en Noord-Holland Noord) is het aantal vacatures laag. In de regio’s waar veel vacatures zijn (Haaglanden, Amsterdam, Zaanstreek, Waterland en Rijnstreek), is de respons op de brieven laag. De ervaringen in de zorg leren dat dergelijke projecten vragen om een regionale aanpak, maatwerk en flexibiliteit van zowel werkgever als potentiële werknemer. • De match tussen vraag en aanbod is het beste te maken op regionaal niveau. In de regio’s waar nog geen brieven zijn verstuurd, wordt het versturen van een dergelijke brief uitdrukkelijk heroverwogen. De actie kan alleen worden gestart als er voldoende vacatures zijn op niveau 1 en 2. Een goed werkend regionaal samenwerkingsverband is van belang voor een goed inzicht in de wensen en mogelijkheden van werkgevers en voor korte lijnen tussen betrokken partijen. • Aan potentiële herintreders moet maatwerk worden geleverd. Dat betekent bijvoorbeeld een op maat gesneden opleiding – lange opleidingstrajecten schrikken af – en opleidingen dienen te zijn afgestemd met Elders Verworven Competenties (EVC). Tevens moeten er mogelijkheden zijn voor kinderopvang. De partijen van de onder antwoord 2 gesloten convenants hebben aan het Ministerie van Sociale Zaken en Werkgelegenheid dezelfde geluiden gemeld; herintreders moeten heel concreet worden geworven en verwachten snel en helder antwoord te krijgen op concrete vragen als: «hoe krijg ik kinderopvang» en: «hoeveel ga ik verdienen». In dit opzicht hecht ik veel belang aan de speciale internetsite-module voor herintreedsters die door de Centrale Organisatie Werk en Inkomen wordt ontwikkeld met daarop concrete antwoorden op dergelijke vragen. Tevens zullen wervings- en voorlichtingscampagnes vanuit en voor de regio worden opgezet. Bij het afsluiten van nieuwe convenanten wordt als het om landelijke partijen gaat, een vertaling naar regionale doelstellingen nagestreefd en er wordt sterker ingezet op het afsluiten van regionale convenants. </antwoord>
      <antwoord nummer="3">Het voorgenomen onderzoek richt zich naast de wensen van werkgevers met betrekking tot herintreedsters, ook op de wensen van werkgevers met betrekking tot ouderen. In het onderzoek worden de volgende vragen gesteld: • Wat is het beeld onder werkgevers van herintreedsters en oudere werknemers? • Ouderen: in hoeverre wordt nu gebruik gemaakt van sectorale mobiliteit en hoe zou dat bevorderd kunnen worden? Onder welke voorwaarden zijn werkgevers bereid hierin te investeren? • Wat zijn de ervaringen met herintreedsters/arbeid en zorg combineerders en ouderen? • Wanneer/onder welke voorwaarden zijn werkgevers bereid herintreedsters in dienst te nemen, dan wel hun personeelsbeleid op dusdanige wijze aan te passen dat zij een aantrekkelijke werkgever worden voor degenen die arbeid en zorg combineren c.q. voor ouderen? • Welke oplossingen zien werkgevers om beide genoemde groepen werknemers in dienst te nemen dan wel langer in dienst te houden? • Wat wordt verwacht van de overheid in dezen? Het streven is het onderzoek nog deze maand aan te besteden. Oplevering van het eindrapport aan het Ministerie van Sociale Zaken en Werkgelegenheid wordt in februari 2003 verwacht. </antwoord>
      <antwoord nummer="4">Het Nijmeegse wervingsteam voert maandelijks met 600 vrouwen gesprekken en probeert hen te verleiden tot werk. Het wervingsteam slaagt er in om vijftien deelnemers per maand te werven voor de speciaal ontwikkelde workshop voor herintredende vrouwen. Ongeveer 15% van de vrouwen die zich als werkzoekende laat inschrijven bij het CWI is door het wervingsteam op dit spoor gezet. De vrouwen die op straat worden aangesproken reageren zeer enthousiast op deze manier van werven: «De overheid komt naar u toe en neemt mij serieus». Het wervingsteam heeft geen taak in het begeleiden van herintredende vrouwen als zij aan het werk zijn gegaan. Ook de herintredende vrouwen die door het CWI zijn ingedeeld in fase 1 worden conform de wettelijke taakopdracht doorgaans niet intensief begeleid als zij aan het werk gaan. Voor de herintredende vrouwen die een reïntegratietraject krijgen aangeboden is nazorg en begeleiding op en buiten de werkplek in toenemende mate een vast onderdeel van dit traject dat de gemeente inkoopt. </antwoord>
      <antwoord nummer="5">Het Universitair Medisch Centrum Utrecht is erin geslaagd om met het project Moedercontract de capaciteit van de operatiekamers te vergroten waardoor de wachtlijsten konden worden teruggedrongen. Deeltijdcontracten met werktijden onder schooltijd en schoolvakanties geven minder risico op uitloop van werktijd en door alleen specifieke, overzienbare operaties aan deze teams toe te delen, is de operatiecapaciteit significant vergroot. Bij instanties als Thuiszorg Rotterdam en Amsterdam Thuiszorg bestaan mogelijkheden om vergaand in deeltijd te werken. Amsterdam Thuiszorg heeft zelfs contracten vanaf drie uur per week. McDonalds geeft aan haar werknemers de ruimte om te onderhandelen over het aantal uren, tijden en dergelijke. Bij de McDonalds werken vooral jongeren, maar er zijn ook herintreedsters die van de regelingen gebruik maken. </antwoord>
      <antwoord nummer="6">Neen. De website zal naar verwachting begin volgend jaar beschikbaar zijn. </antwoord>
      <noten afkomstig="antwoord"/>
   </antwoorden>
</kvr>
