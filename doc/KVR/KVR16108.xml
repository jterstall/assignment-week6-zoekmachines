<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de staatssecretaris van Economische Zaken over «maatschappelijk verantwoord ondernemen is een modeverschijnsel». (Ingezonden 10 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16108
</item>
         <item attribuut="Inhoud">Vragen naar aanleiding van diverse uitlatingen van vertegenwoordigers van werkgeversorganisaties over maatschappelijk verantwoord ondernemen, zoals "geen nieuwe regelgeving voor verantwoord ondernemen", "de markt en ondernemers moeten gewoon hun werk doen", en "bedrijven hebben geen maatschappelijke plicht om het leed van de wereld te verzachten".</item>
         <item attribuut="Rubriek">Arbeid (Werkgevers) Bedrijfsleven en industrie (Ondernemingen)</item>
         <item attribuut="Trefwoorden">Maatschappij en samenleving Ondernemingen Werkgeversorganisaties</item>
         <item attribuut="Vindplaats">Kamervragen met antwoord 2001-2002, nr. 1526, Tweede Kamer</item>
         <item attribuut="Vraagnr_bij_indiening">2010212550</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2002-08-20</item>
         <item attribuut="Datum_indiening">2002-07-10</item>
         <item attribuut="Document-id">KVR16108</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3237" allpagenumbers="3237 3238" vetnummer="2010212550" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16108" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1526" onderwerp="" indiendatum="2002-07-10">
         <vrager partij="PvdA" oorsprong="parlement">Koenders</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2002-08-20">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2 3">Kent u de volgende berichten: «Maatschappelijk verantwoord ondernemen is een modeverschijnsel» (MVO) <voetnoot nummer="1"/>; «Geen nieuwe regelgeving voor verantwoord ondernemen» <voetnoot nummer="2"/>en «Informatieverstrekking maatschappelijk ondernemen onder de maat» <voetnoot nummer="3"/>. </vraag>
      <vraag nummer="2">Hoe beoordeelt u de uitspraak van drs. A. Kraaijeveld, voorzitter vereniging FME-CWM (branche van VNO-NCW), dat Maatschappelijk Verantwoord Ondernemen een «modeverschijnsel» zou zijn? Kunt u bij uw antwoord ook de uitspraak van drs. Kraaijeveld betrekken dat «de markt en ondernemers gewoon hun werk moeten doen»? </vraag>
      <vraag nummer="3">Wat is uw mening over het door drs. Kraaijeveld gestelde dat de overheid de markt met «regels en vooral handhaving van die regels kan corrigeren», mede in het licht van zijn uitspraak dat bedrijven geen «maatschappelijke verplichting hebben om het leed van de wereld te verzachten»? </vraag>
      <vraag nummer="4">Wat is uw mening over het feit dat zowel FME-CWM als VNO-NCW blijk geven geen behoefte te hebben aan nieuwe regelgeving met betrekking tot verslaglegging over maatschappelijk ondernemen, terwijl uit onderzoek van Ethicon blijkt dat de informatieverstrekking over maatschappelijke prestaties door bedrijven te wensen overlaat? </vraag>
      <vraag nummer="5">Deelt u de mening dat het een goede zaak is dat de Europese Commissie een forum wil oprichten voor het opstellen van regels voor maatschappelijk verantwoord ondernemen? Zo ja, hoe geeft u hieraan concreet uiting? Zo neen, waarom niet? </vraag>
      <noten afkomstig="vraag">
         <noot nummer="1">Speech van drs. A. Kraaijeveld, voorzitter vereniging FME-CWM, dd. 28 juni 2002, http://www.fme.nl/smartsite.dws?id=6189;</noot>
         <noot nummer="2">Bericht van VNO-NCW, dd. 8 juli 2002 op http://www.vno-ncw.nl/indrechtv.html?code=505</noot>
         <noot nummer="3">Bericht van Ethicon, centrum voor ethiekmanagement van de Erasmus Universiteit Rotterdam, dd. 8 juli 2002 op http://www.duurzaam-ondernemen.nl/</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik vind het van groot belang dat er een open dialoog gevoerd wordt over Maatschappelijk Verantwoord Ondernemen (MVO). Dhr. Kraaijeveld neemt actief deel aan deze dialoog. In mijn ogen is MVO geen recent en voorbijgaand fenomeen. De geschiedenis laat dit ook zien. Wel kan MVO qua vorm en inhoud veranderen, afhankelijk van tijd en plaats. De uitspraak dat «de markt en ondernemers gewoon hun werk moeten doen» is gebaseerd op Milton Friedman. Ikben, in tegenstelling tot Friedman, van oordeel dat de verantwoordelijkheden van een onderneming verder reiken dan winstmaximalisatie alleen. Naar mijn mening moet het bedrijfsleven in zijn overwegingen naast markteconomische belangen ook sociale en ecologische waarden betrekken. </antwoord>
      <antwoord nummer="3">De overheid heeft de mogelijkheid om, indien nodig en wenselijk, marktfalen te corrigeren met regels en handhaving van die regels. Ik kan deze constatering van dhr. Kraaijeveld onderschrijven. Met de uitspraak dat bedrijven geen «maatschappelijke verplichting hebben om het leed van de wereld te verzachten» bedoelt dhr. Kraaijeveld, zo heeft hij mij medegedeeld, dat MVO allereerst betrekking heeft op de kernactiviteiten van de onderneming. Hij ziet charitatieve uitingen, sponsoringen of werknemersvrijwilligerswerk niet als een maatschappelijke verplichting van ondernemingen. Ik kan mij vinden in deze opvatting, daarbij vind ik wel dat MVO de gehele zorg voor de maatschappelijke effecten van het ondernemingsfunctioneren omvat. </antwoord>
      <antwoord nummer="4">Over de wijze waarop bedrijven verantwoording willen en kunnen afleggen over de maatschappelijke effecten van hun handelen is advies gevraagd aan de Raad voor de Jaarverslaggeving. Ik verwacht met dit advies een instrument in handen te hebben om bedrijven te ondersteunen en het belang van maatschappelijke verslaggeving duidelijk te maken. Mijn voorganger heeft u dit advies bij brief van 28 juni jl. aangeboden. </antwoord>
      <antwoord nummer="5">In de Commissiemededeling van 2 juli jl., getiteld «Corporate Social Responsibility: A business contribution to Sustainable Development», stelt de Europese Commissie voor om een «Multi-Stakeholder Forum on CSR» op te zetten met als doel de dialoog tussen bedrijfsleven en stakeholders te bevorderen. Ik vind het een goede zaak om door middel van zo’n forum ervaringen en «good practices» uit te wisselen tussen de actoren op EU-niveau, opdat een meer gemeenschappelijke EU-benadering voor MVO tot stand kan komen en om te bezien op welke terreinen eventuele additionele initiatieven nodig zijn op Europees niveau. Voor activiteiten op EU-niveau op het gebied van MVO blijven de fundamentele ILO-conventies en de OESO-richtlijnen voor multinationale ondernemingen het uitgangspunt. Er is geen sprake van het opstellen van eigen regels op EU-niveau voor MVO, hooguit van de mogelijkheid om op deelterreinen nadere gedragscodes uit te werken die gebaseerd zijn op de eerder genoemde internationaal aanvaarde principes. </antwoord>
      <noten afkomstig="antwoord"/>
   </antwoorden>
</kvr>
