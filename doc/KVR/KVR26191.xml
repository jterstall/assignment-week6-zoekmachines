<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de staatssecretaris van Verkeer en Waterstaat over medische keuringen in de luchtvaart. (Ingezonden 17 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26191
</item>
         <item attribuut="Inhoud">Vragen naar aanleiding van uitspraak rechtbank 's-Gravenhage van 25 januari 2006 (05/2169BESLU V50 BB G97) over medische verklaringen in de luchtvaart. Indiener wil weten of de in de internationale JAR-FCL-richtlijnen (JAR-FCL3) vermelde medische grenswaarden de grens aangeven waarbij het keuringsbureau de medische beoordeling (medisch geschikt of medisch ongeschikt) mag uitvoeren of de overheid die afweging moet maken. Nederland zou, tegen de afspraken van de JAA-organisatie in, een aantal artikelen van het medische gedeelte van de internationale JAR-FCL-richtlijnen (JAR-FCL3) niet in de nationale regelgeving hebben opgenomen. De huidige Nederlandse regelgeving zou strenger zijn dan DAR-FCL3.</item>
         <item attribuut="Rubriek">Verkeer, vervoer en waterstaat (Luchtvaart) Verkeer, vervoer en waterstaat (Vliegveiligheid)</item>
         <item attribuut="Trefwoorden">Luchtvaart Medische keuringen Vliegveiligheid</item>
         <item attribuut="Vindplaats">Kamervragen met antwoord 2005-2006, nr. 1987, Tweede Kamer</item>
         <item attribuut="Vraagnr_bij_indiening">2050616670</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2006-08-22</item>
         <item attribuut="Datum_indiening">2006-07-17</item>
         <item attribuut="Document-id">KVR26191</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4219" allpagenumbers="4219 4220" vetnummer="2050616670" code="0506tkkvr1987" lopendefooter="Tweede Kamer, vergaderjaar 2005–2006, Aanhangsel" filenaam="KVR26191" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1987" onderwerp="" indiendatum="2006-07-17">
         <vrager partij="VVD" oorsprong="parlement">De Krom</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-08-22">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u de uitspraak van de Rechtbank ’s-Gravenhage van 25 januari 2006 (05/2169 BESLU V50 BB G97) over medische verklaringen in de luchtvaart? </vraag>
      <vraag nummer="2" voetnoot="1">Is het waar dat de Luchtvaartinspectie weigert medische verklaringen zonder beperkingen, gebaseerd op de oude Nederlandse regelgeving, af te geven aan personen die niet aan de getalsmatige eisen van JAR-FCL3 <voetnoot nummer="1"/>voldoen? Zo ja, hoe verhoudt zich dat tot de toelichting op deze eisen waarin staat aangegeven dat het hierbij om richtlijnen gaat? </vraag>
      <vraag nummer="3">Geven de in de JAR vermelde medische grenswaarden niet de grenzen aan tussen medisch geschikt en medisch ongeschikt, maar de grens waarbij óf het keuringsbureau de medische beoordeling mag uitvoeren óf de overheid die afweging moet maken? Ziet u in dit licht naast de Luchtvaartinspectie ook een rol weggelegd voor de al bestaande medische adviescommissie? Zo ja, op welke wijze? Zo neen, waarom niet? </vraag>
      <vraag nummer="4">Is het waar dat Nederland artikel 3.125 (en vele andere artikelen) niet in de nationale regelgeving heeft opgenomen terwijl de JAA-organisatie heeft aangegeven dat aansluiting van een land bij zijn internationale regelgeving betekent dat het land zich verplicht de regelgeving volgens JAR-FCL3 (het medische gedeelte) in de nationale wetgeving op te nemen? </vraag>
      <vraag nummer="5">Is het waar dat de huidige Nederlandse regelgeving strenger is dan de regelgeving zoals die verwoord wordt in JAR-FLC3? Zo ja, waarom is hiervoor gekozen? </vraag>
      <noten afkomstig="vraag">
         <noot nummer="1">Te downloaden van www.ivw.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Uitgangspunt bij het al dan niet toekennen van medische verklaringen – eventueel met vermelding van een beperking – zijn de JAR-FCL-bepalingen die in de Nederlandse regelgeving zijn geïmplementeerd en daarmee rechtskracht hebben gekregen. Indien niet aan deze medische bepalingen wordt voldaan dan wordt door de Inspectie Verkeer en Waterstaat geen medische verklaring verstrekt. Dit is slechts anders als men op grond van de medische criteria, zoals deze golden vóór de implementatie van JAR-FCL bepalingen, in het bezit was van een medische verklaring. In dat geval wordt er een medische verklaring afgegeven met de restrictie dat deze alleen geldig is voor gebruik op in Nederland geregistreerde luchtvaartuigen omdat de toentertijd geldende eisen minder streng zijn dan de huidige internationaal bepaalde eisen. Door deze handelwijze wordt voorkomen dat personen door de strengere regels geen recht meer zouden hebben op een medische verklaring. De toelichting doet niet af aan de eisen die door de JAR-FCL-bepalingen worden gesteld. De toelichting geeft aan hoe de diverse bepalingen dienen te worden uitgelegd dan wel te worden geïnterpreteerd. </antwoord>
      <antwoord nummer="3">Neen, de grens waarbij óf het keuringsbureau de medische beoordeling mag uitvoeren óf de overheid die afweging moet maken, wordt niet aangegeven. In de besluitvormingsprocessen en in de bezwaarprocedures met betrekking tot medische verklaringen word ik door twee verschillende organisaties geadviseerd. Door mij geautoriseerde keuringsorganisaties keuren piloten aan de hand van de geïmplementeerde JAR-FCL bepalingen en adviseren mij om al dan niet medische verklaringen af te geven. De bij de Inspectie Verkeer en Waterstaat werkzame arts toetst het advies en adviseert mij daarover. De keuringsorganisaties moeten worden onderscheiden van de medische adviescommissie. Als piloten het niet eens zijn met een besluit een medische verklaring al dan niet of slechts onder restricties te verlenen, dan kan daar in het kader van de Algemene wet bestuursrecht bezwaar tegen worden gemaakt. De onafhankelijke medische adviescommissie adviseert mij hoe te reageren op een bezwaar. Deze positie is niet langer gewaarborgd indien deze commissie ook wordt betrokken bij het primaire afgifteproces. Ik acht het juister om in een bezwaarprocedure mij te laten adviseren door een entiteit die een andere positie binnen het besluitvormingproces heeft en daardoor nog niet eerder bij de zaak is betrokken geweest. </antwoord>
      <antwoord nummer="4">Zie het antwoord op vraag 5. </antwoord>
      <antwoord nummer="5">Er is geen verplichting om de in JAA-verband gemaakte afspraken te implementeren. Meermaals is door de rechter bevestigd dat niet-geïmplementeerde JAR-bepalingen niet rechtsgeldig zijn. De huidige Nederlandse regelgeving is niet strenger dan de regelgeving van JAR-FCL 3. Immers, bijna de gehele JAR-FCL is één op één geïmplementeerd door verwijzing naar de JAR-FCL dan wel door opname van bepalingen in andere regelgeving. De mogelijkheid om ontheffing te verlenen van medische eisen is evenwel niet overgenomen. De JAR-FCL 3-criteria zijn in het algemeen wel strenger dan de voormalige Nederlandse wet- en regelgeving. In dit kader is van belang dat ook een eventuele ontheffingsmogelijkheid zijn grenzen heeft en dat er ook dan personen zullen zijn die (net) niet aan een eventueel ontheffingsbeleid voldoen. Daar het in dit verband gaat om veiligheid in de luchtvaart is er voor gekozen op dit punt op de regelgeving gebaseerde criteria zonder ontheffingsmogelijkheid strikt toe te passen. Ik vertrouw er op u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
