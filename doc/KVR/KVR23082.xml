<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jan de Vries (CDA) aan de minister van Onderwijs, Cultuur en Wetenschap over klachtenprocedures in het onderwijs. (Ingezonden 29 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23082
</item>
         <item attribuut="Inhoud">Vragen naar aanleiding van het antwoord op eerdere vragen ter zake (zie Aanhangsel Handelingen II, 2003-2004, nr. 1762) onder andere over onafhankelijkheid, kwaliteit en transparantie van klachtenprocedures en commissies.</item>
         <item attribuut="Rubriek">Basisonderwijs (Kwaliteit van het basisonderwijs) Beroepsonderwijs en volwasseneneducatie (Kwaliteit van het beroepsonderwijs) Speciaal onderwijs (Kwaliteit van het speciaal onderwijs) Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Alternatieve geschillenbeslechting Klachtrecht Kwaliteit van het onderwijs</item>
         <item attribuut="Vindplaats">Kamervragen met antwoord 2004-2005, nr. 1708, Tweede Kamer</item>
         <item attribuut="Vraagnr_bij_indiening">2040513980</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Jan de Vries</persoon>
         </item>
         <item attribuut="Datum_reaktie">2005-05-23</item>
         <item attribuut="Datum_indiening">2005-04-29</item>
         <item attribuut="Document-id">KVR23082</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3641" allpagenumbers="3641 3642" vetnummer="2040513980" code="0405tkkvr1708" lopendefooter="Tweede Kamer, vergaderjaar 2004–2005, Aanhangsel" filenaam="KVR23082" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1708" onderwerp="" indiendatum="2005-04-29">
         <vrager partij="CDA" oorsprong="parlement">Jan de Vries</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-05-23">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het eerder toegezegde <voetnoot nummer="1"/>overleg met de besturen- en ouderorganisaties over de noodzakelijke verbetering van klachtenprocedures afgerond? Zo ja, tot welke concrete resultaten heeft dit overleg geleid? Zo neen, bent u bereid te bevorderen dat op korte termijn het overleg tot concrete resultaten leidt? </vraag>
      <vraag nummer="2">Hoe waarborgt u de onafhankelijkheid, de kwaliteit en de transparantie van de klachtenprocedures en de klachtencommissies? </vraag>
      <vraag nummer="3">Heeft de onderwijsinspectie u een advies gegeven over de klachtencommissies? Zo ja, kan de Kamer dit advies ontvangen? Volgt u dit advies op? </vraag>
      <vraag nummer="4">Deelt u de mening dat een bindend advies van de klachtencommissies het vertrouwen van ouders in de klachtencommissies kan versterken en het beroep op de rechter kan verminderen? Zo ja, bent u bereid dit te bevorderen? </vraag>
      <vraag nummer="5">Hebt u inzicht in de kwaliteit van de klachtenprocedures en de klachtencommissies van de afzonderlijke scholen? Zo neen, bent u bereid de onderwijsinspectie te vragen nu reeds het toezicht op de kwaliteit van de klachtenprocedures en de klachtencommissies op alle scholen uit te oefenen? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, II nr. 1762, vergaderjaar 2003–2004.</noot>
      </noten>
   </vragen>
   <antwoorden aantal="4">
      <antwoord nummer="1">Het overleg waar u op doelt en waaraan naast de door u genoemde organisaties ook vertegenwoordigers van de vakbonden, de schoolleiderorganisaties en de leerlingorganisaties deelnemen, is nog niet afgerond. In de tweede helft van mei 2005 vindt een naar ik hoop afrondende bespreking plaats met de organisaties die moet uitmonden in een aantal breed gedragen en concrete voorstellen tot verbetering van de klachtenprocedure in het primair en voortgezet onderwijs. 2. Een belangrijke waarborg voor de onafhankelijkheid van de klachtencommissies zijn de wettelijke vereisten dat de voorzitter van de klachtencommissie geen deel uitmaakt van het bevoegd gezag en niet werkzaam is voor of bij het bevoegd gezag en dat aan de behandeling van de klacht niet wordt deelgenomen door een persoon op wiens gedraging de klacht rechtstreeks betrekking heeft. Direct na de totstandkoming van de wettelijke bepalingen over de klachtenregeling in het primair en voortgezet onderwijs hebben de organisaties van ouders, onderwijspersoneel, schoolbesturen en schoolleiders een akkoord bereikt over één landelijk model voor een klachtenregeling. Dit model gaat op een aantal punten verder dan de wettelijke bepalingen. Zo wordt uitgesloten dat personeelsleden, leden van het bevoegd gezag, ouders/voogden/verzorgers, leerlingen, de vertrouwenspersoon en de contactpersoon deel kunnen uitmaken van de klachtencommissie. Dit vergroot de onafhankelijkheid van de klachtencommissies. Het model bevordert ook sterk de kwaliteit en transparantie van de klachtenprocedure en de klachtencommissies, nu scholen niet zelf een regeling hoeven op te stellen, maar zich kunnen baseren op een landelijk ontwikkeld model. Ik waardeer het zeer dat het onderwijsveld zelf deze verantwoordelijkheid heeft genomen. Met de organisaties ben ik in overleg hoe, in aanvulling op een dergelijk landelijk model, nog verbeteringen mogelijk zijn die de kwaliteit en doorzichtigheid van de klachtenprocedure verhogen. Dat beperkt zich niet tot de procedure zelf, maar ziet ook op het voortraject (voorkomen dat het komt tot het indienen van een klacht) en op een zorgvuldige afwikkeling van een uitgebracht advies. De onafhankelijkheid, kwaliteit en transparantie wordt verder gewaarborgd door de rol die de medezeggenschapsraad speelt bij de totstandkoming van een klachtenregeling; de ouder/leerlinggeleding heeft in de huidige WMO instemmingsrecht bij de vaststelling of wijziging van de klachtenregeling. In de nieuwe wet voor de medezeggenschap die in voorbereiding is, wil ik daarnaast de positie van de medezeggenschapsraad versterken ten aanzien van de afwikkeling van adviezen van de klachtencommissie. </antwoord>
      <antwoord nummer="3">In maart 2004 heeft de onderwijsinspectie aan mij een notitie gezonden over het functioneren van de klachtenprocedure in het onderwijs. Deze notitie heeft de Tweede Kamer ontvangen in mei 2004. De notitie was een bijlage bij het afschrift van het antwoord op een burgerbrief over de klachtenprocedure. Zoals ik in die antwoordbrief heb aangegeven, maakt de inhoud van de notitie van de onderwijsinspectie onderdeel uit van het overleg dat ik met de diverse organisaties voer de mogelijke verbeteringen van de klachtenprocedure in het onderwijs. </antwoord>
      <antwoord nummer="4">Zoals ik al in een eerdere reactie op vragen van het kamerlid De Vries (ingezonden, 28 mei 2004, kenmerk 2030414970) heb aangegeven moet de mogelijkheid van een bindend advies, evenals die van een vorm van «hoger beroep» zorgvuldig worden afgewogen. De mogelijkheid van een bindend advies en/of een vorm van «hoger beroep» brengt het risico mee van een versterking van de juridicering van de klachtenregeling, hetgeen afbreuk doet aan het uitgangspunt van het lichte, laagdrempelige en «veldeigen» karakter van de klachtenregeling. Ik ben er ook niet van overtuigd dat de mogelijkheid van een bindend advies per definitie zal leiden tot meer vertrouwen van klagers in de klachtencommissie. In het overleg in mei met de organisaties worden de voor- en nadelen van een bindend advies (en mogelijk ook van een vorm van «hoger beroep») besproken en afgewogen tegen de alternatieven voor het verbeteren van de klachtenprocedure. </antwoord>
      <antwoord nummer="5">De huidige wettelijke regeling van de klachtenprocedure in het primair en voortgezet onderwijs maakt het mogelijk dat er grote variatie bestaat bij de inrichting van klachtencommissies: naast landelijke klachtencommissies, uitgaand van de afzonderlijke «koepels» in het onderwijs, zijn er ook regionale en aan afzonderlijke schoolbesturen gekoppelde klachtencommissies. Dat dit tot verschillen leidt in kwaliteit, lijkt zeer waarschijnlijk; inzicht in deze verschillen heb ik echter niet. In het eerder genoemde overleg met de organisaties over mogelijke verbeteringen zal ik aan de orde stellen of via het opstellen van kwaliteitsstandaarden voor de klachtenprocedure door het onderwijsveld zelf een keurmerk kan worden afgegeven voor klachtencommissies. Ik hecht er sterk aan een beroep te doen op de verantwoordelijkheid van de sector zelf om ook op het punt van de klachtenregeling waarborgen te geven voor de kwaliteit ervan. Wat betreft de rol van de onderwijsinspectie merk ik op dat deze zich niet uitstrekt over de kwaliteit van de klachtencommissies op zich. De onderwijsinspectie kan als onderdeel van het algemene toezicht op de kwaliteit van de school vragen naar de aard van klachten en de wijze van afhandeling daarvan. Deels gaat het om toezicht op het naleven van de wettelijke bepalingen en deels om het stimuleren van de kwaliteit op basis van wat de school heeft geleerd of kan leren van de ingediende klacht en het daarop gegeven advies. In het overleg met de organisaties en de onderwijsinspectie zal ik bespreken of daarnaast ook nog op een andere wijze de onderwijsinspectie een rol kan spelen bij het waarborgen van de kwaliteit en transparantie van de klachtenprocedure op een school. </antwoord>
      <noten afkomstig="antwoord"/>
   </antwoorden>
</kvr>
