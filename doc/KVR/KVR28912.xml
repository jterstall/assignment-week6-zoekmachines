<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolbert en Hamer (beiden PvdA) aan de minister en de staatssecretaris van Volksgezondheid, Welzijn en Sport over de hoogte van de salarissen van bestuurders in de zorg. (Ingezonden 14 juni 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28912
</item>
         <item attribuut="Inhoud">In het Dagblad van het Noorden van 9 juni 2007 worden voorbeelden gegeven van inkomens van bestuurders van zorginstellingen, die hoger liggen dan het salaris van de minister-president. De overheid zou criteria moeten toevoegen aan de kwaliteitseisen die gesteld worden aan AWBZ-gefinancierde instellingen, om deze hoge salarissen tegen te gaan.</item>
         <item attribuut="Rubriek">Gezondheidszorg (Zorginstellingen) Inkomen en rechtspositie (Inkomens)</item>
         <item attribuut="Trefwoorden">Gezondheidszorg Inkomens</item>
         <item attribuut="Vindplaats">Kamervragen met antwoord 2006-2007, nr. 2273, Tweede Kamer</item>
         <item attribuut="Vraagnr_bij_indiening">2060718280</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Wolbert</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2007-07-25</item>
         <item attribuut="Datum_indiening">2007-06-14</item>
         <item attribuut="Document-id">KVR28912</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4815" allpagenumbers="4815 4816" vetnummer="2060718280" code="0607tkkvr2273" lopendefooter="Tweede Kamer, vergaderjaar 2006–2007, Aanhangsel" filenaam="KVR28912" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2273" onderwerp="" indiendatum="2007-06-14">
         <vrager partij="PvdA" oorsprong="parlement">Wolbert</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-25">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de salarissen van bestuurders van zorginstellingen in het Noorden? <voetnoot nummer="1"/>
      </vraag>
      <vraag nummer="2">Wat vindt u van het gegeven dat het Wilhelmina Ziekenhuis te Assen 330.000 euro salaris voor drie dagen per week wil betalen aan een interim directeur? </vraag>
      <vraag nummer="3">Wat vindt u van het gegeven dat directeuren van AWBZ-gefinancierde instellingen, zoals de Geestelijke Gezondheidszorg in Groningen en Drenthe tussen de 207.000 euro en 299.000 euro verdienen? </vraag>
      <vraag nummer="4">Bent u bereid te onderzoeken hoe u kunt voorkómen dat AWBZ-gefinancierde instellingen aan hun bestuurder een hoger salaris uitkeren dan dat van de minister-president? </vraag>
      <vraag nummer="5">Bent u bereid in de kwaliteitseisen die aan AWBZ-gefinancierde instellingen worden gesteld, criteria toe te voegen die niet door de sector zelf, maar door u zijn geformuleerd? </vraag>
      <vraag nummer="6">Bent u bereid het salaris van de bestuurders mee te laten nemen in de afweging van het zorgkantoor of instellingen «het goed doen»? </vraag>
      <noten afkomstig="vraag">
         <noot nummer="1" datum="2007-06-9" bron="Dagblad van het Noorden">Dagblad van het Noorden, 9 juni 2007</noot>
      </noten>
   </vragen>
   <antwoorden aantal="6">
      <antwoord nummer="1">Ik heb het artikel waar u aan refereert, gelezen. </antwoord>
      <antwoord nummer="2">Uit het jaarverslag haal ik dat het bedrijf waarbij de interimdirecteur in dienst was voor een deeltijdfactor van 70% een rekening heeft ingediend bij het Wilhelmina Ziekenhuis met totale kosten van € 277 450 ex BTW. Ook lees ik daarin dat het Wilhelmina Ziekenhuis het contract over de inhuur met het bedrijf waar de interimdirecteur formeel in dienst is, lopende het verslagjaar heeft verlengd omdat het fusieproces een andere wending nam. Ik lees niet in het jaarverslag of bij die verlenging een neerwaarts aangepast inhuurtarief is overeengekomen. Voor langdurende klussen gelden over het algemeen namelijk lagere tarieven dan voor kortdurende klussen. Bedrijven die diensten verlenen, schrijven daarvoor een rekening uit van het tarief maal de afgenomen dagdelen. De totale kosten van die rekening kunnen echter niet gelijk worden gesteld met het salaris van de persoon die de diensten uitvoert. Wat het salaris is geweest van de interim-directeur valt dan ook in dit geval niet uit het jaarverslag van het ziekenhuis op te maken. Wel wat de kosten zijn geweest van de inhuur. </antwoord>
      <antwoord nummer="3">In het licht van de doelstelling over de topinkomens uit het Coalitieakkoord ligt de honorering in beide instellingen duidelijk boven hetgeen het kabinet maatschappelijk verantwoord acht. Maar ook in het licht van de wat ruimer gestelde Zorgbrede Governance Code hebben de Raden van Toezicht nog werk te verzetten vooraleer er sprake kan zijn van een verantwoorde honorering van de bestuurders. Ik vind beloningsniveaus die uitstijgen boven welke norm dan ook getuigen van een gebrek aan normbesef. Juist van bestuurders die topsalarissen ontvangen verwacht ik dat zij leiderschap tonen en het goede voorbeeld geven door zich te houden aan gestelde normen. Dit geldt des te sterker in bijvoorbeeld die zorginstellingen waar sprake is van (financiële) problemen en het bestuur in voorkomende gevallen aan het personeel vraagt een bijdrage te leveren aan de oplossing. Ter toelichting het volgende. Allereerst ook hier een precisering. De bedragen waar u aan refereert, zijn de totale kosten die de werkgever heeft voor de betrokken werknemer: zijn brutosalaris plus zijn bruto-onkostenvergoeding plus zijn werkgeverslasten voor pensioen en sociale zekerheid. Dat is iets anders, in deze gevallen ongeveer € 30 000 meer, dan zijn brutosalaris. Salarisvergelijkingen worden over het algemeen gedaan met alleen het brutosalaris. In het Coalitieakkoord is neergelegd wat dit kabinet als een maatschappelijk verantwoord maximumsalaris ziet: het inkomen van de minister-president. Ook met inachtneming van de bovenstaande precisering komen deze bestuurders daar bovenuit. GGZ Drenthe verantwoordt dat het de Zorgbrede Governance Code volgt, maar refereert desalniettemin aan een eigen salarisregeling voor de bestuurders, in tegenstelling tot hetgeen hierover in de Zorgbrede Governance Code staat. Zo bezien komen ze daarmee ruim boven de salarisregeling van de NVTZ uit, maar blijven ze net onder die van de NVZD. Lentis, zoals GGZ Groningen inmiddels heet, meldt eveneens dat het de Zorgbrede Governance Code volgt en refereert aan de salarisregeling van de NVZD. Toch moet ik constateren dat de bezoldiging van de bestuurders boven die NVZD-regeling lijkt te liggen. Bij de bestuurders van Lentis die 100% werkzaam zijn, bevreemdt het mij bovendien dat de vergoeding voor de werkzaamheden die zij bij de Dr. S. Van Mesdagkliniek verrichten, bovenop hun beloning van Lentis komt en dat die kosten van de Van Mesdagkliniek vervolgens ook nog eens in het jaarverslag van Lentis worden verantwoord. Het jaarverslag van Lentis gaat mijns inziens alleen over de kosten van Lentis. Ik zal daar navraag doen naar het hoe en waarom van al deze aspecten. Door deze handelswijze komen de bestuurders met hun totale honorering echter wel fors boven de maxima uit de NVZD-regeling uit. Overigens staat in het door u aangehaalde krantenartikel ook dat Lentis bij nieuw aan te stellen bestuurders een gematigder beloningsbeleid effectueert. Dat lijkt mij een zeer verstandig beleid, zeker als men daarvoor de normbedragen wil gaan toepassen. </antwoord>
      <antwoord nummer="4">Uw vraag is al eerder door de Kamer gesteld, zelfs al in een aangenomen motie vastgelegd: de motie-Bakker (TK 2005–2006, 30 300, nr. 53). Voor de uitvoering van die motie heeft het vorige kabinet de hulp van de commissie-Dijkstal ingeroepen. Die komt op korte termijn met een rapportage en op basis daarvan zal het kabinet een standpunt formuleren. Uiteraard met inachtneming van hetgeen dit kabinet over de topinkomens in de semi-publieke sector in het Coalitie-akkoord heeft vastgelegd. </antwoord>
      <antwoord nummer="5">Kwaliteitscriteria voor de AWBZ-sector worden door de sectoren, samen met de IGZ, opgesteld. Ik zal uw suggestie die, naar ik aanneem, betrekking heeft op de honorering van bestuurders, onder de aandacht van de veldpartijen brengen. </antwoord>
      <antwoord nummer="6">De verantwoorde honorering van de bestuurders maakt onderdeel uit van de Zorgbrede Governance Code. Slecht presteren op het gebied van honorering komt dus vanzelf in beeld. Niet alleen bij het zorgkantoor, maar ook bij andere belanghebbenden en belangstellenden. Met het oog daarop heeft VWS juist de ontsluiting van de jaarverslagen geregeld, ondermeer via www.jaarverslagenzorg.nl. Zelf maak ik ook gebruik van die mogelijkheid om me een totaaloordeel te vormen over kwaliteit en honorering wanneer ik met een specifieke instelling van doen heb. </antwoord>
      <noten afkomstig="antwoord"/>
   </antwoorden>
</kvr>
