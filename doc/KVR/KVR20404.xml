<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lazrak (GroepLazrak) aan de ministers van Justitie en van Defensie over valse reisdocumenten. (Ingezonden 25 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20404
</item>
         <item attribuut="Inhoud">Gevraagd wordt onder meer of het aantal personen dat op Schiphol wordt aangetroffen met valse reisdocumenten de afgelopen jaren is toegenomen.</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Persoonsregistratie en identificatie) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Fraude Paspoorten Schiphol</item>
         <item attribuut="Vindplaats">Kamervragen met antwoord 2003-2004, nr. 1650, Tweede Kamer</item>
         <item attribuut="Vraagnr_bij_indiening">2030411250</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroepLazrak">Lazrak</persoon>
         </item>
         <item attribuut="Datum_reaktie">2004-06-02</item>
         <item attribuut="Datum_indiening">2004-03-25</item>
         <item attribuut="Document-id">KVR20404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3493" allpagenumbers="3493 3494" vetnummer="2030411250" code="0304tkkvr1650" lopendefooter="Tweede Kamer, vergaderjaar 2003–2004, Aanhangsel" filenaam="KVR20404" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1650" onderwerp="" indiendatum="2004-03-25">
         <vrager partij="GroepLazrak" oorsprong="parlement">Lazrak</vrager>
         <vraagt-aan>de ministers van Justitie en van Defensie</vraagt-aan>
      </vraagdata>
      <antwoorddata antwoorddatum="2 juni 2004), zie ook Aanhangsel Handelingen nr. 1337, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat mensen met valse reisdocumenten op Schiphol zonder dagvaarding door het Openbaar Ministerie (OM) worden uitgezet dan wel teruggezonden naar de luchthaven van herkomst? <voetnoot nummer="1"/>
      </vraag>
      <vraag nummer="2">Is het waar dat het aantal personen dat wordt aangetroffen met valse reisdocumenten de afgelopen jaren is toegenomen? Zo ja, hoe groot is de toename van deze personen op de luchthaven? </vraag>
      <vraag nummer="3">Hebt u informatie over het aantal personen met valse documenten dat via andere toegangswegen dan de luchthaven Nederland binnenkomt of verlaat? Zo ja, welke informatie? </vraag>
      <vraag nummer="4">Onderzoeken de inlichtingen- en veiligheidsdiensten in alle gevallen met welk doel de personen met valse reisdocumenten Nederland pogen binnen te komen of te verlaten? Zo ja, welke zijn deze doeleinden? </vraag>
      <vraag nummer="5">Welke richtlijnen hanteren Marechaussee en OM bij het aantreffen van valse reisdocumenten? Hoe wordt gehandeld bij het aantreffen van personen met valse reisdocumenten op andere plaatsen in Nederland? </vraag>
      <vraag nummer="6">Wordt in alle gevallen de herkomst van de valse reisdocumenten onderzocht? Uit welke landen zijn de inbeslaggenomen documenten afkomstig? Worden deze landen daarvan op de hoogte gesteld? Wordt de informatie doorgegeven aan de Europese inlichtingen- en veiligheidsdiensten? </vraag>
      <noten afkomstig="vraag">
         <noot nummer="1" datum="2004-03-22" bron="De Volkskrant">De Volkskrant, 22 maart 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Het aantal personen dat op Schiphol is aangetroffen met valse reisdocumenten is de afgelopen jaren toegenomen tot 2570personen in 2003 (dit is een toename van 22% ten opzichte van 2001). </antwoord>
      <antwoord nummer="3">Nee, niet over het aantal personen. Wel zijn er in 2003 bij controles door de Koninklijke Marechaussee aan de maritieme Schengen buitengrens 454 processen-verbaal opgemaakt en bij controles aan de Schengen binnengrenzen met Duitsland en België 245 processen-verbaal opgemaakt op grond van artikel 231 van het Wetboek van Strafrecht (aantreffen vals reisdocument/«look a like»-document). </antwoord>
      <antwoord nummer="4">Over operationele aangelegenheden doen de inlichtingen- en veiligheidsdiensten in het openbaar geen mededelingen. </antwoord>
      <antwoord nummer="5">Wanneer valse dan wel vervalste reisdocumenten bij een verdachte worden aangetroffen, wordt betrokkene aangehouden op grond van artikel 231/225 Wetboek van Strafrecht. Vervolgens wordt ter vaststelling van de identiteit, de verdachte gefouilleerd, worden vingerafdrukken genomen, en een verdachtenfoto gemaakt. Het vervalste (reis)document wordt in beslag genomen en er wordt proces-verbaal opgemaakt. De ambtshandelingen worden conform de bepalingen in het Wetboek van Strafvordering en conform de landelijke richtlijnen van het OM uitgevoerd. Op basis van de thans beschikbare informatie kan worden vastgesteld dat door het OM, behoudens de arrondissementen Haarlem en Rotterdam, landelijk gezien een regulier vervolgingsbeleid wordt gevoerd ter zake van overtreding van artikel 231 van het Wetboek van Strafrecht. Sedert 18 augustus 2003 wordt in het arrondissement Haarlem ter zake van zowel in- als uitreizende personen in het bezit van een (ver)vals(t) paspoort tijdelijk een afwijkend beleid gevoerd. Inreizende passagiers die op Schiphol in het bezit van een vals of vervalst paspoort worden aangehouden worden in beginsel niet vervolgd. De (ver)vals(t)e papieren worden in beslag genomen, de inreizende passagier wordt de toegang tot Nederland ontzegd en zo mogelijk verwijderd. Verwijdering vindt in 98% van de gevallen plaats. Met dit beleid voorkomt het kabinet dat we vreemdelingen met een vervalst paspoort hier in Nederland moeten vasthouden. Aan uitreizende passagiers wordt, onder afstand van het betreffende paspoort, een transactie aangeboden van € 250. Indien er sprake is van bijzondere omstandigheden, zoals bijvoorbeeld recidive, kan na overleg met de officier van justitie een dagvaarding in persoon worden uitgereikt. In het arrondissement Rotterdam wordt sedert januari 2003 een soortgelijk beleid gevoerd als in Haarlem, met dien verstande dat aan zowel in- als uitreizende passagiers in het bezit van een (ver)vals(t) paspoort een transactie wordt aangeboden van € 400. Hierbij dient afstand te worden gedaan van het betreffende in beslag genomen reisdocument. Dit beleid heeft tot doel om ook in Haarlem en Rotterdam de integriteit en legaliteit van reisdocumenten in zijn algemeenheid te waarborgen. Voorts wordt hiermee getracht de veelal hiermee samenhangende criminele activiteiten, zoals mensensmokkel en terrorisme, tegen te gaan. Het beleid sluit aan bij het thans geldende toelatings- en verwijderingsbeleid. Door een eenduidige en efficiënte aanpak van het grote aantal te behandelen zaken wordt getracht de – toch al beperkte – opsporings- en vervolgingscapaciteit optimaal te benutten. </antwoord>
      <antwoord nummer="6">Het in beslag genomen (reis)document wordt technisch onderzocht door het Nationaal Bureau Documenten van de Koninklijke Marechaussee te Schiphol. De in beslag genomen documenten zijn afkomstig uit diverse landen zoals West-Afrikaanse landen (Nigeria, Ghana, Ivoorkust), Verre Oosten (China, Singapore, Taiwan) en Europa (België, Engeland, Griekenland, Spanje, Portugal, enz.). De landen worden niet afzonderlijk op de hoogte gesteld. In het geval de informatie van belang is voor de taakuitvoering van de inlichtingen- en veiligheidsdiensten wordt dit, ingevolge het bepaalde in artikel 62 Wet op de inlichtingen- en veiligheidsdiensten 2002, aan die diensten verstrekt. Deze diensten werken binnen de daarvoor gestelde kaders op intensieve wijze samen met andere Europese inlichtingendiensten. </antwoord>
      <noten afkomstig="antwoord"/>
   </antwoorden>
</kvr>
