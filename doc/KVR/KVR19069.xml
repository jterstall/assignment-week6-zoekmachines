<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders, Hirsi Ali en Örgü (allen VVD) aan de ministers van Buitenlandse Zaken en voor Vreemdelingenzaken en Integratie over mogelijke uitspraken namens de Turkse overheid inzake verkrachte vrouwen. (Ingezonden 14 november 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19069
</item>
         <item attribuut="Inhoud">Vragen naar aanleiding van een bericht in de Haagsche Courant van 1 november 2003 over uitspraken van een woordvoerder van het Turkse ministerie van Justitie ten aanzien van het lot van verkrachte vrouwen. Gevraagd wordt of Nederland de normen die daaruit spreken, passend vindt voor een land dat wil toetreden tot de Europese Unie en naar de mogelijke invloed van dergelijke uitspraken op de Turkse gemeenschap in Nederland.</item>
         <item attribuut="Rubriek">Internationale betrekkingen (Overig) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Turkije Vrouwen Zedendelicten</item>
         <item attribuut="Vindplaats">Kamervragen met antwoord 2003-2004, nr. 463, Tweede Kamer</item>
         <item attribuut="Vraagnr_bij_indiening">2030403000</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Örgü</persoon>
<persoon partij="VVD">Hirsi Ali</persoon>
         </item>
         <item attribuut="Datum_reaktie">2003-12-12</item>
         <item attribuut="Datum_indiening">2003-11-14</item>
         <item attribuut="Document-id">KVR19069</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="991" allpagenumbers="991 992" vetnummer="2030403000" code="0304tkkvr463" lopendefooter="Tweede Kamer, vergaderjaar 2003–2004, Aanhangsel" filenaam="KVR19069" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="463" onderwerp="" indiendatum="2003-11-14">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Örgü</vrager>
<vrager partij="VVD" oorsprong="parlement">Hirsi Ali</vrager>
         <vraagt-aan>de ministers van Buitenlandse Zaken en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de uitspraak van de woordvoerder van het Turkse ministerie van Justitie, professor Dogan Soyaslan, dat alle mannen een maagd willen trouwen en dat mannen die dat ontkennen hypocriet zijn? <voetnoot nummer="1"/>Wat is uw reactie hierop? </vraag>
      <vraag nummer="2">Heeft u tevens kennisgenomen van zijn uitspraak dat een verkrachte vrouw er het beste aan doet om met haar verkrachter te trouwen? Met als argumentatie: «Tijd heelt de wonden; ooit zal ze van haar verkrachter houden; ze kunnen samen heel gelukkig worden»? Wat is uw reactie hierop? </vraag>
      <vraag nummer="3">Heeft u tevens kennisgenomen van zijn uitspraak dat een dergelijk huwelijk minder kans van slagen heeft wanneer de vrouw door verschillende mannen is verkracht omdat haar echtgenoot haar vervolgens als een oneervolle vrouw zal zien? Wat is uw reactie hierop? </vraag>
      <vraag nummer="4">Bepaalt artikel 372 van het Turkse Wetboek van Strafrecht dat een verkrachter die zijn slachtoffer trouwt, vrijuit gaat? Wat is uw oordeel over dat wetsartikel? </vraag>
      <vraag nummer="5">Acht u dergelijke normen passend voor welke regering dan ook en in het bijzonder voor de regering van een land dat toe wil treden tot de Europese Unie? Op welke wijze zult u uw ongenoegen over het gestelde in de eerste vier vragen (bilateraal en multilateraal) kenbaar maken aan de Turkse regering? Welke consequenties zullen dergelijke uitspraken en zal een dergelijk wetsartikel hebben voor de mogelijkheden voor Turkije om binnen afzienbare tijd toe te treden tot de Europese Unie? </vraag>
      <vraag nummer="6">Welke invloed hebben dergelijke, in Turkije kennelijk gangbare normen op de Turkse gemeenschap in Nederland? Indien die invloed aanwijsbaar is, wat wordt dan gedaan om die effectief te bestrijden? </vraag>
      <noten afkomstig="vraag">
         <noot nummer="1" datum="2003-11-1" bron="Haagsche Courant">Haagsche Courant, 1 november 2003</noot>
      </noten>
   </vragen>
   <antwoorden aantal="3">
      <antwoord nummer="1, 2, 3 en 4">Ik heb kennisgenomen van het artikel en de uitspraken waar u naar verwijst. Het spreekt voor zich dat uitsluitend negatief kan worden gereageerd op deze uitspraken. Naar aanleiding van de door u aangehaalde uitspraken ontstond in de Turkse publieke opinie een verhitte discussie. De bepaling waar u naar verwijst betreft artikel 327 van het ontwerp-Wetboek van Strafrecht. Het ontwerp-wetboek is op 20 oktober jl. aan het Turkse parlement aangeboden. De Turkse regering heeft het tevens aan de Europese Commissie en aan de juristen van de Raad van Europa voorgelegd. Dezen hebben aan de Turkse regering een aantal aanbevelingen gedaan ter verbetering en zijn met de Turkse regering in dialoog over het ontwerp-wetboek met inbegrip van de bepalingen over verkrachte vrouwen. De artikelsgewijze behandeling van het ontwerp-wetboek is nu gaande in de Turkse parlementaire sub-commissie voor Justitie. Over de inhoud van eventuele wijzigingsvoorstellen, onder andere ten aanzien van het betreffende artikel, is momenteel nog niets bekend. De reacties in de Turkse publieke opinie, de activiteiten van vrouwenbewegingen in Turkije en de aanbevelingen van de Europese Commissie en de Raad van Europa zullen mede van invloed kunnen zijn op de parlementaire behandeling. Minister van Staat Güldal Aksit (tevens Kamerlid) heeft naar aanleiding van de uitspraken van professor Soyaslan aangegeven zelf wijzigingsvoorstellen in te dienen. </antwoord>
      <antwoord nummer="5">Dergelijke normen passen niet binnen de door de EU gehanteerde waarden en normen. In discussies met de Turkse regering worden regelmatig, zowel in bilateraal als in multilateraal verband, de door de EU gehanteerde waarden en normen (politieke criteria) aan de orde gesteld. In dat kader zal ook het in deze antwoorden ingenomen standpunt worden uitgedragen. </antwoord>
      <antwoord nummer="6">In algemene zin is daar geen antwoord op te geven. Het is overigens de vraag of het hier gaat om gangbare normen, gelet op de felle kritiek in Turkije op de uitspraken van professor Soyaslan en de discussie die reeds gedurende enige tijd gaande is over dit onderwerp. </antwoord>
      <noten afkomstig="antwoord"/>
   </antwoorden>
</kvr>
