<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (RPF), Swildens-Roozendaal (PvdA), Passtoors (VVD), Schreijer-Pierik (CDA), Augusteijn-Esser (D66), M.B. Vos (GroenLinks), Poppe (SP), Van der Vlies (SGP), Van Middelkoop (GPV) aan de minister en staatssecretaris van Landbouw, Natuurbeheer en Visserij over het uitsterven van de wilde hamster in Nederland. (Ingezonden 12 mei 1999); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9603
</item>
         <item attribuut="Inhoud">Van de wilde hamster komen nog slechts enkele exemplaren voor in de akkergebieden ten oosten van Maastricht. Ook in België en Duitsland staat de wilde hamster op uitsterven. Gevraagd wordt welke maatregelen de minister en staatssecretaris van Landbouw, Natuurbeheer en Visserij zullen nemen om de wilde hamster voor uitsterven te behoeden.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Beschermde diersoorten</item>
         <item attribuut="Vindplaats">Kamervragen met antwoord 1998-1999, nr. 1586, Tweede Kamer</item>
         <item attribuut="Vraagnr_bij_indiening">2989912860</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Schreijer-Pierik</persoon>
<persoon partij="VVD">Passtoors</persoon>
<persoon partij="PvdA">Swildens-Roozendaal</persoon>
<persoon partij="RPF">Stellingwerf</persoon>
            <persoon partij="D66">Augusteijn-Esser</persoon>
            <persoon partij="GroenLinks">M.B. Vos</persoon>
            <persoon partij="SP">Poppe</persoon>
            <persoon partij="SGP">Van der Vlies</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1999-06-21</item>
         <item attribuut="Datum_indiening">1999-05-12</item>
         <item attribuut="Document-id">KVR9603</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3173" allpagenumbers="3173 3174 3175" vetnummer="2989912860" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9603" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1586" onderwerp="" indiendatum="1999-05-12">
         <vrager partij="CDA" oorsprong="parlement">Schreijer-Pierik</vrager>
<vrager partij="VVD" oorsprong="parlement">Passtoors</vrager>
<vrager partij="PvdA" oorsprong="parlement">Swildens-Roozendaal</vrager>
<vrager partij="RPF" oorsprong="parlement">Stellingwerf</vrager>
         <vrager partij="D66" oorsprong="parlement">Augusteijn-Esser</vrager>
         <vrager partij="GroenLinks" oorsprong="parlement">M.B. Vos</vrager>
         <vrager partij="SP" oorsprong="parlement">Poppe</vrager>
         <vrager partij="SGP" oorsprong="parlement">Van der Vlies</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan>de minister en staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-06-21">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het u bekend dat uit onderzoek <voetnoot nummer="1"/>blijkt dat de populatie van wilde hamsters in ons land thans voor zover bekend nog bestaat uit enkele individuen in de akkergebieden oostelijk van de stad Maastricht? </vraag>
      <vraag nummer="2">Deelt u de mening dat de hamster op het punt van uitsterven staat en er derhalve sprake is van een noodsituatie? </vraag>
      <vraag nummer="3">Bent u op de hoogte van de alarmerende berichten uit het Duitse Nordrhein-Westfalen en uit België die erop wijzen dat ook daar de hamster op uitsterven staat? </vraag>
      <vraag nummer="4">Betreft het hier, gezien de uiterlijke kenmerken van de hamster uit de Nederlands-Belgisch-Duitse deelpopulatie, mogelijk een ondersoort waarvoor krachtens de conventie van Bern en de Habitat-richtlijn de allerzwaarste bepalingen gelden voor behoud? </vraag>
      <vraag nummer="5">Deelt u de mening dat het behoud van «levend» genetisch materiaal van deze mogelijke ondersoort van primair belang is voor toekomstig herstel en duurzame instandhouding van de Nederlandse populatie? </vraag>
      <vraag nummer="6">Is het niet dringend noodzakelijk om de laatste hamsters op te sporen en te vangen en aldus te behoeden voor predatie, voedselgebrek, vergiftiging etc., om vervolgens te komen tot een reproductie- en uitzetprogramma waarvoor, zoals het zich thans laat aanzien, ook Duitse en Belgische hamsters nodig zijn? Zo ja, bent u bereid hiertoe op de kortst mogelijke termijn te besluiten en, zo nodig, samen met uw Duitse en Belgische collega’s te komen tot een programma, zodanig dat terugkeer van hamsters in optimaal geschikt gemaakte en beschermde leefgebieden uiterlijk in het jaar 2000 een feit is? Zo neen, welke extra maatregelen gaat u op korte termijn nemen om deze laatste individuen en daarmee de Nederlandse hamsterpopulatie voor acuut uitsterven te behouden? </vraag>
      <vraag nummer="7">Bestaat er een inventarisatie van de gebieden die voor de hamster een geschikte leeflokatie vormen? Hoe zijn deze gebieden op dit moment beschermd en hoe zouden deze móeten worden beschermd om de hamster een overlevingskans te bieden? </vraag>
      <vraag nummer="8">Voorziet het onlangs vastgestelde Programma-Beheer niet in een hamsterspecifiek beheerspakket? Welk instrument gaat u inzetten om te komen tot een optimaal hamsterbeheer in die gebieden waar thans eenjarige overeenkomsten zijn afgesloten en in die gebieden waar spoedige terugkeer van de hamster gewenst is? </vraag>
      <vraag nummer="9">Bent u bereid om in het licht van het dreigende spoedige uitsterven van de hamster op de kortst mogelijke termijn actie te ondernemen en de Kamer daarvan op de hoogte te stellen? </vraag>
      <noten afkomstig="vraag">
         <noot nummer="1">B. van Noorden, J.P. Ongenae &amp; J. Geraedts, Hamsterkartering Mergelland-West 1998 Voortgangsrapportage nr. 3, Maastricht, november 1998; C. Klein Douwel, Evaluatie noodmaatregelen hamster 1998, Beek-Ubbergen, 1998; Buro Natuurbalans, Voorjaarsinventarisatie GOB 1999. Uit de voorjaarsinventarisatie 1999 van Vereniging Das&amp;Boom blijkt dat er in april 1999 in de laatste restpopulatie nabij Maastricht slechts vier hamsters in leven waren. Inmiddels is één van deze dieren gewond aangetroffen en overgebracht naar het opvangcentrum van Vereniging Das&amp;Boom</noot>
      </noten>
   </vragen>
   <antwoorden aantal="6">
      <antwoord nummer="1 en 2">De wilde hamster komt in Nederland van nature alleen voor in Limburg. Op basis van alle op dat moment beschikbare inventarisatiegegevens werd de totale populatie van de hamster in het najaar van 1998 geschat op enkele honderden dieren, verspreid over een groot gebied. Over de ontwikkelingen in de populatie vanaf dat moment zijn de verschillende hamsterdeskundigen het niet met elkaar eens. Een gebiedsdekkende voorjaarsinventarisatie heeft in 1999 niet plaatsgevonden. De schattingen over de hamstervoorjaarspopulatie lopen uiteen van enkele exemplaren tot enkele honderden dieren. Zelfs als wordt uitgegaan van de hoogste schattingen zijn de dichtheden over het totale verspreidingsgebied zo laag dat op nationaal niveau gesproken kan worden van een verontrustende situatie. Omdat bovendien tot 19 mei van dit jaar zover bij het ministerie van Landbouw, Natuurbeheer en Visserij bekend alleen enkele hamsterburchten te Heer, nabij Maastricht, onomstreden bewoond waren, acht ik het verantwoord ervan uit te gaan dat de kans op overleven van de hamsterpopulatie in zijn natuurlijke leefgebied in Limburg een kritische grens nadert, of wellicht is gepasseerd. </antwoord>
      <antwoord nummer="3">Ook in andere landen van Midden- en West-Europa wordt de hamster ernstig bedreigd in zijn voortbestaan. Dat geldt met name voor de populatie in Nordrhein-Westfalen en in België, die samen met de Nederlandse hamsters een van de belangrijkste West-Europese deelpopulaties vormen. </antwoord>
      <antwoord nummer="4 t/m 6">Bij de hamster worden ondersoorten onderkend. Het is niet bekend of in de deelpopulatie in het Nederlands-Belgisch-Duitse grensgebied hiervan sprake is. Er lijken uitwendige verschillen te zijn. Niet bekend is of die verschillen een genetische basis hebben. Om die reden, maar ook vanwege mogelijke specifieke kenmerken die samenhangen met onder andere klimaat en landschap, acht ik het behoud van «levend» genetisch materiaal gewenst. Daarom heb ik op 19 mei jl. aan de Vereniging Das en Boom ontheffing verleend voor het vangen van de hamsters in het gebied «Heer». Daarnaast zijn op 25 mei jl. de voorbereidingen gestart ten behoeve van een fokprogramma onder verantwoordelijkheid van Diergaarde Blijdorp en onder begeleiding van een groep van hamsterdeskundigen uit verschillende organisaties (Diergaarde Blijdorp, Natuurmonumenten, IBN-DLO en Vereniging Das en Boom). Bij dit fokprogramma zal de mogelijkheid van samenwerking met Duitsland en België nadrukkelijk worden onderzocht. </antwoord>
      <antwoord nummer="7">Ja. Uit inventarisatie (in 1998) is gebleken dat nog een groot areaal in Midden- en Zuid-Limburg potentieel geschikt is voor de hamster. Een groot deel van deze gebieden geniet geen extra bescherming omdat het gaat om agrarische gronden. Aanzet voor een basisbescherming voor soorten via de Ruimtelijke Ordening is recent in overleg met de provincie Limburg afgerond. Over toetsing van bestemmingsplanwijzigingen in actueel/potentieel hamsterleefgebied worden op korte termijn voorschriften opgenomen in de Handleiding Bestemmingsplannen. Daarnaast wordt bij ontwikkelingen in actueel hamsterleefgebied in het kader van de Ruimtelijke Ordening en de Natuurbeschermingswet nu al specifiek getoetst op het hamsterbelang. Middels compensatie-eisen, zoals die worden gesteld in het kader van de aanleg van de bedrijventerreinen GOB/Beitel-Zuid, kunnen daarbij de condities voor het voortbestaan van de hamsters ter plaatse worden verbeterd. Om overleving van de hamster in zijn natuurlijke leefgebied in Limburg duurzaam te garanderen is het volgens hamsterdeskundigen tevens nodig dat daarvoor op ca. 500 hectares (bestaande uit een aantal kernleefgebieden met verbindingen daartussen) voor de hamster optimale condities worden geschapen, waarbij duurzaamheid en continuïteit zijn gewaarborgd. De plannen hiervoor zijn nagenoeg klaar, de locaties bekend en de beheersmaatregelen geformuleerd. De plannen zoals hierboven vermeld, zijn onderdeel van het beschermingsplan hamster 2000–2004 dat in opdracht van het ministerie van LNV wordt opgesteld (opdracht d.d. 23-11-1998). De presentatie zal na de zomervakantie plaatsvinden, samen met nog een aantal beschermingsplannen die in het kader van het Plan van Aanpak soortenbeleid in december 1996 aan de Tweede Kamer zijn toegezegd. Als werkdocument is dit beschermingsplan vanaf juli beschikbaar. </antwoord>
      <antwoord nummer="8">Nee, op dit moment is er geen hamsterspecifiek beheerspakket opgenomen in het Programma Beheer. In die gebieden waar thans eenjarige hamsterbeheersovereenkomsten zijn afgesloten, zal deze vorm van hamsterbescherming worden voortgezet met bestaand instrumentarium, voorzover ze zijn gelegen binnen de zogenaamde Kernleefgebieden, zoals deze zijn aangegeven in het beschermingsplan hamster. Zodra bekend is dat c.q. welke onderdelen van dit beschermingsplan niet kunnen worden gerealiseerd met bestaand instrumentarium, zullen afspraken worden gemaakt over aanpassing c.q. aanvulling van dat instrumentarium. Vooruitlopend op het beschermingsplan hamster 2000–2004 worden hierover al gesprekken gevoerd met betrokken organisaties en overheden. Daarnaast zijn ook met betrekking tot de volgende onderdelen van het beschermingsplan de werkzaamheden al gestart c.q. de opdrachten voor uitvoering verleend. – Workshop hamster voor Nederlandse, Duitse, Franse en Belgische hamsterdeskundigen. – Voorlichting en educatie hamster ten behoeve van draagvlakverbreding bij lokale overheden, organisaties en boeren. – Opstellen van noodscenario ten behoeve van het afschermen van restpopulaties hamsters en het begeleiden van de bijzet- en uitzetacties en realiseren opvanglocaties. – Ontwikkelen van uniforme inventarisatiemethode voor hamsters. – Het Hamster Overleg Limburg (HOL). Dit afstemmingsoverleg functioneert sinds april 1998. Met name bovenstaande onderwerpen zijn daar onderwerp van gesprek geweest. </antwoord>
      <antwoord nummer="9">Ja. Zoals hierboven aangegeven heb ik al een aantal acties ondernomen om de hamster voor uitsterven te behoeden. In voortzetting van en aanvulling op deze activiteiten zal worden voorzien in het kader van het beschermingsplan 2000–2004. Ik zal de Kamer hiervan op de hoogte houden. </antwoord>
      <noten afkomstig="antwoord"/>
   </antwoorden>
</kvr>
