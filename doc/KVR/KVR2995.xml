<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over de besteding van de uitkering van een met het HIV-virus besmette hemofiliepatiënt. (Ingezonden 21 maart 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2995
</item>
         <item attribuut="Rubriek">Gezondheidszorg (Ziekten en ziektepreventie) Strafrecht en strafprocesrecht (Schadevergoeding)</item>
         <item attribuut="Trefwoorden">Schadevergoeding Ziekten</item>
         <item attribuut="Vindplaats">Kamervragen met antwoord 1995-1996, nr. 1032, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1996-04-25</item>
         <item attribuut="Datum_indiening">1996-03-21</item>
         <item attribuut="Document-id">KVR2995</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2099" allpagenumbers="2099 2100" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1032" onderwerp="" indiendatum="1996-03-21">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1996-04-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wordt, nu slechts een kwart van de uitkering terechtkomt bij de verzorgende ouder van Patrick van Merkenstein en driekwart bij de niet-verzorgende ouder en zijn twee kinderen, de doelstelling «verzachting van het afschuwelijke leed» naar uw mening gerealiseerd? <voetnoot nummer="1"/>
      </vraag>
      <vraag nummer="2" voetnoot="2">Is de beperking van het recht op uitkering tot de ouder/verzorger niet minstens even eenvoudig als de nu gehanteerde regeling? <voetnoot nummer="2"/>Waarom hebt u niet gekozen voor die regeling? Bent u bereid daar alsnog voor te kiezen? </vraag>
      <vraag nummer="3">Indien u niet bereid bent de regeling te wijzigen, bent u dan bereid om in dit schrijnende geval, waarbij de vader niets te maken wilde hebben met zijn aan aids lijdende zoon en er tijdens zijn ziekte geen enkel contact is geweest tussen Patrick en zijn vader, een uitzondering te overwegen op de door u ontworpen en gehanteerde regeling? </vraag>
      <noten afkomstig="vraag">
         <noot nummer="1">Deze vragen worden gesteld naar aanleiding van het antwoord dat de minister van VWS inzond op eerdere vragen over het betreffende onderwerp, antwoord ontvangen op 20 februari 1996, Aanhangsel Handelingen nr. 625, vergaderjaar 1995–1966</noot>
         <noot nummer="2">U hebt gekozen voor een regeling die eenvoudig en snel is uit te voeren</noot>
      </noten>
   </vragen>
   <antwoorden aantal="3">
      <antwoord nummer="1">De doelstelling «verzachting van het afschuwelijke leed» is primair gericht op het leed van de patie¨nt zelf. In hoeverre naasten leed hebben ondervonden is moeilijk vast te stellen, daarom is nauwe aansluiting gezocht bij het systeem van het familie- en erfrecht. Een verdeling kan zo plaatsvinden volgens objectieve regels. Ik kan mij echter voorstellen dat in het onderhavige geval deze verdeling moeilijk te accepteren is voor de verzorgende ouder. Doordat twee zeer jonge kinderen, die geboren zijn uit het tweede huwelijk van de vader van Patrick van Merkestein overeenkomstig het erfrecht als deelgerechtigden in de nalatenschap moeten worden aangemerkt, wordt de uitkering in vier gelijke porties verdeeld. Gezien de uitgangspunten van de uitkeringsregeling acht ik de uitkomst evenwel acceptabel. </antwoord>
      <antwoord nummer="2">Een uitvoering van een regeling waarbij de mate van verzorging bepalend is voor de proportie van de uitkering is juist moeilijker vast te stellen en zal kunnen leiden tot veel discussies. Ook een vergaande inbreuk op de persoonlijke levenssferen van aanvragers zal dan moeten plaatsvinden. Ik heb gekozen voor een regeling die zo min mogelijk ruimte overlaat voor deze schier onmogelijke discussies. Ook de President van de Arrondissementsrechtbank heeft in zijn vonnis in het kort geding dat door de moeder van Patrick van Merkestein tegen de Staat was aangespannen aangegeven dat de regeling op zorgvuldige wijze tot stand is gebracht en dat daar niet licht aan getornd kan worden. In de visie van de President kan iedere aanpassing van de regeling tot andere problemen leiden en dit geldt zeker bij een aanpassing zoals die door de moeder van Patrick van Merkestein is voorgesteld. Ik blijf dan ook bij mijn keuze die ook door de President als rechtmatig is aangemerkt. </antwoord>
      <antwoord nummer="3">De moeder stelt dat er geen contact is geweest tussen Patrick en zijn vader. De stelling dat de vader niets te maken wilde hebben met zijn zoon kan ik voorshands niet delen. Over de tweedracht tussen beide-echtlieden heb ik sinds kort ook kennis kunnen nemen van de visie van de vader. Deze visie geeft een ander beeld over zijn bemoeienis. Ook op basis van deze kennis blijf ik mij onthouden van een oordeel over het geschil, onder meer omdat dit niet noodzakelijk is voor de verdelingsvraag van de uitkering volgens de regeling. Betrokkenen kunnen wel onderling een andere verdeling van de uitkering overeenkomen. In dat kader heb ik tijdens het eerder genoemde kort geding mij bereid verklaard een onafhankelijke bemiddelaar beschikbaar te stellen, zodat de verdelingskwestie door de ex-echtlieden onderling besproken kan worden. Onlangs heeft de moeder van Patrick van Merkestein laten weten dat zij een onafhankelijke bemiddeling op prijs stelt. Ik zal op korte termijn een intermediair voordragen om een gesprek mogelijk te maken. Mede in het licht van mijn antwoord op vraag 2 betekent dit dat er door mij geen uitzondering in de uitvoering van de gehanteerde regeling wordt gemaakt. Ik meen dat ik met het mogelijk maken van een bemiddeling een uiterste inspanning heb gedaan om te voorzien in deze kwestie. </antwoord>
      <noten afkomstig="antwoord"/>
   </antwoorden>
</kvr>
