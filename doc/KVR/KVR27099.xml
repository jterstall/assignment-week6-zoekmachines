<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over geneesmiddelenonderzoek in ontwikkelingslanden. (Ingezonden 22 november 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27099
</item>
         <item attribuut="Inhoud">Vragen naar aanleiding van een persbericht van de Stichting Wemos en de Stichting Onderzoek Multinationale ondernemingen (SOMO) waarin 22 gevallen van geneesmiddelenonderzoek worden beschreven waarbij mensenrechten zouden zijn geschonden, onder andere in India. Volgens vragenstelster is hier sprake van strijd met de verklaring van Helsinki. Tevens wordt gevraagd naar de rol van TNO en van het College ter Beoordeling van Geneesmiddelen (CBG).</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische ethiek) Internationale betrekkingen (Overig) Staats- en bestuursrecht (Grondrechten) Wetenschap en technologie (Toegepast onderzoek)</item>
         <item attribuut="Trefwoorden">Geneesmiddelen Internationale betrekkingen Medische ethiek Mensenrechten Toegepast onderzoek</item>
         <item attribuut="Vindplaats">Kamervragen met antwoord 2006-2007, nr. 620, Tweede Kamer</item>
         <item attribuut="Vraagnr_bij_indiening">2060703420</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-01-17</item>
         <item attribuut="Datum_indiening">2006-11-22</item>
         <item attribuut="Document-id">KVR27099</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1325" allpagenumbers="1325 1326 1327" vetnummer="2060703420" code="0607tkkvr620" lopendefooter="Tweede Kamer, vergaderjaar 2006–2007, Aanhangsel" filenaam="KVR27099" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="620" onderwerp="" indiendatum="2006-11-22">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="17 januari 2007), zie ook Aanhangsel Handelingen nr. 514, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Wat is uw reactie op het rapport van Stichting Onderzoek Multinationale Ondernemingen (SOMO) en Stichting Wemos waarin 22 gevallen van geneesmiddelenonderzoek worden beschreven waarbij de rechten van proefpersonen werden geschonden? <voetnoot nummer="1"/>
      </vraag>
      <vraag nummer="2">Erkent u dat klinisch onderzoek minimaal moet voldoen aan de verklaring van Helsinki? </vraag>
      <vraag nummer="3">Klopt de constatering van de onderzoekers, dat het vergelijken met een placebo eerder standaard dan uitzondering is, wat in strijd is met paragraaf 29 van de Verklaring van Helsinki, waarin gesteld wordt dat vergeleken moet worden met de best bestaande therapie? Zo ja, wat is uw mening hierover? Bent u bereid de regels voor registratie in Nederland hierop aan te passen en wilt u hier ook in EU-verband op aandringen? </vraag>
      <vraag nummer="4">Wat is uw mening over de bevinding van de onderzoekers dat de meeste onderzoeksprotocollen niet publiek zijn, en wat gaat u hieraan doen? </vraag>
      <vraag nummer="5">Wat vindt u van de constatering dat soms klinische onderzoeken niet worden voorgelegd aan een medisch-ethische toetsingscommissie of dat een toetsingscommissie onethische onderzoeksprotocols goedkeurt? </vraag>
      <vraag nummer="6">Wat vindt u van de constatering dat ook grote farmaceutische bedrijven betrokken zijn bij de eerdergenoemde 22 onethische onderzoeken? </vraag>
      <vraag nummer="7">Wat vindt u van de constatering dat onethische onderzoeken ook recent, in 2005 en 2006, zijn uitgevoerd? </vraag>
      <vraag nummer="8">Wat vindt u van de constatering dat in de meeste gevallen patiënten niet (volledig) werden geïnformeerd of om toestemming zijn gevraagd? </vraag>
      <vraag nummer="9">Vindt u het alarmerend dat soms al te snel tot onderzoek met mensen wordt overgegaan zoals Novo Nordisk die geneesmiddelen testte op mensen in India zonder dat de vereiste experimenten op dieren waren voltooid? Zo ja, wat gaat u hieraan doen? </vraag>
      <vraag nummer="10" voetnoot="2">Erkent u dat uit dit onderzoek van SOMO en Wemos blijkt dat het onderzoek van Occam in India <voetnoot nummer="2"/>geen uitzondering is? Zo ja, bent u bereid onderzoek in te stellen en dit ook in Europees verband te doen? </vraag>
      <vraag nummer="11">Deelt u de mening dat TNO en het College ter Beoordeling van Geneesmiddelen (CBG) altijd moeten beoordelen of bij klinisch onderzoek, dat ten behoeve van certificatie/registratie is aangeboden, is voldaan aan de verklaring van Helsinki en aan de in Europa geldende eisen, waaronder vooraf toetsen van het onderzoeksprotocol door een medisch-ethische toetsingscommissie? Zo ja, hoe legt u vast dat dit gebeurt? </vraag>
      <vraag nummer="12">Deelt u voorts de mening dat, indien TNO of CBG vaststellen dat onderzoek niet voldoet aan de bestaande regelgeving, zij dit door moeten geven aan de Inspectie en dat de Inspectie hier op moet treden? Zo ja, hoe gaat u dit regelen? </vraag>
      <vraag nummer="13">Kunt u de Kamer op de hoogte houden van de aanscherping van het kwaliteitssysteem binnen TNO? </vraag>
      <vraag nummer="14">Kunt u de inhoudelijke beoordeling van TNO over de continuering van het CE-certificaat voor de Axxion stent op basis van de intensieve post-marketing surveillance, aan de Kamer doen toekomen? </vraag>
      <noten afkomstig="vraag">
         <noot nummer="1" datum="2006-11-16" bron="Persbericht Stichting Wemos en SOMO">Persbericht Stichting Wemos en SOMO, 16 november 2006</noot>
         <noot nummer="2" documenttype="Kamervragen" documentnummer="209" documentjaargang="2006-2007">Aanhangsel Handelingen, nr. 209, vergaderjaar 2006–2007.</noot>
      </noten>
   </vragen>
   <antwoorden aantal="12">
      <antwoord nummer="1">SOMO heeft op basis van een uitgebreid literatuuronderzoek een overzicht opgesteld van klinische studies waartegen ethische bezwaren zijn gerezen. SOMO geeft een beschrijving van het verloop van alle casussen, met daarbij de specifieke paragrafen van de Verklaring van Helsinki die hierop betrekking hebben en die overtreden zijn en de reactie van het betreffende farmaceutische bedrijf. De resultaten van het onderzoek van SOMO zijn zorgwekkend te noemen, temeer nu uit het onderzoek blijkt dat de aard van de onregelmatigheden zeer divers is en dat deze overtredingen niet alleen in ontwikkelingslanden hebben plaatsgevonden, maar ook in landen, zoals de VS, België en het VK, waar dwingende regels gelden met betrekking tot de uitvoering van onderzoek. </antwoord>
      <antwoord nummer="2">Ja. Voor klinisch geneesmiddelenonderzoek zijn de uitgangspunten van de Verklaring van Helsinki verwerkt in de Europese richtlijn voor goede klinische praktijken (richtlijn 2001/20/EG), hierna te noemen de Richtlijn voor goede klinische praktijken. Voor al het klinisch onderzoek met mensen gelden in Nederland de voorwaarden opgenomen in de Wet medisch-wetenschappelijk onderzoek met mensen (hierna te noemen de WMO). De voorwaarden van de WMO komen overeen met de uitgangspunten van de Verklaring van Helsinki. </antwoord>
      <antwoord nummer="3">Onderzoek dat in de EU gebruikt wordt voor het aanvragen van een handelsvergunning dient te voldoen aan de regels van goede klinische praktijken. De opzet van het onderzoek is hierdoor vastgesteld. Een trial die bij de aanvraag voor een handelsvergunning voor een geneesmiddel gebruikt wordt, dient derhalve in overeenstemming te zijn met de hiervoor opgestelde richtsnoeren. Een vast onderwerp betreft het vergelijkingsgeneesmiddel of placebo. Er wordt dus door de Europese regelgeving voorgeschreven of al dan niet met placebo moet worden vergeleken. De richtsnoeren zijn niet voor alle soorten onderzoek en alle soorten geneesmiddelen/indicaties gelijk. Vaak worden drie-armige studies voorgeschreven, waarbij zowel met placebo als met een «comparator» wordt vergeleken. Bij klinisch onderzoek met medische hulpmiddelen is het vergelijken met een placebo niet mogelijk en dit komt dan ook niet voor. In de meeste gevallen is het vergelijkend product in het onderzoek een bestaand product met een CE-keurmerk. Uit het voorgaande vloeit voort dat er voor mij geen aanleiding is om aan te dringen op aanpassing van de regelgeving in EU-verband. Overigens geldt met betrekking tot de Nederlandse regels voor toelating tot de markt dat deze een rechtstreekse implementatie zijn van een Europese richtlijn. Ik kan deze dus niet zodanig aanpassen dat ze afwijken van de Europese regelgeving. </antwoord>
      <antwoord nummer="4">De onderzoeksprotocollen zelf hoeven ook niet openbaar te zijn. Als de onderzoeksprotocollen zelf openbaar zouden zijn is de kans groot dat de innovatie hierdoor stagneert, want ook in «onderzoeksland» wil men primeurs hebben. Wel is er steeds meer steun voor de openbaarmaking van kerngegevens uit de onderzoeksprotocollen. Gezaghebbende medische tijdschriften eisen nu dat het onderzoek is aangemeld bij een erkend openbaar trial register. De Centrale Commissie Mensgebonden Onderzoek (CCMO) werkt aan een uitbreiding van de webportal ToetsingOnline waarmee de openbaarmaking voor onderzoekers en bedrijven wordt vereenvoudigd. Voorkomen moet immers worden dat de wens tot meer openbaarmaking leidt tot onnodige administratieve lasten. Daarnaast heeft de CCMO, als medisch-ethische toetsingscommissie of als bevoegde instantie, inzicht in alle onderzoeksprotocollen. Wat betreft de openbaarheid van de onderzoeksresultaten heb ik u in de brief van 25 oktober 2006, over de voortgang van het beleid op het terrein van de WMO (Kamerstukken II, 2006/07, 29 963, nr. 4), aangegeven dat overwogen is aan artikel 3 van de WMO een toetsingsgrond toe te voegen dat de resultaten van het onderzoek op enigerlei wijze openbaar toegankelijk moeten worden gemaakt. Betoogd is echter dat het niet wenselijk is om nu reeds artikel 3 in die zin aan te passen. Het gaat om een delicate balans. Enerzijds willen we dat gegevens die voortkomen uit onderzoek met proefpersonen ter beschikking komen aan de medische wetenschap. Anderzijds moet gewaakt worden voor de vlucht van geneesmiddelenonderzoek naar landen waar minder regels gelden. Er zijn in het veld initiatieven die wijzen op een attitudeverandering die er toe zal leiden dat over niet al te lange tijd ook het draagvlak voor het opnemen van een toetsingsgrond in de wet over openbaarmaking van de onderzoeksresultaten voldoende groot zal zijn. Op dat moment is, naar mijn mening, de tijd rijp voor wetswijziging. </antwoord>
      <antwoord nummer="5, 6 en 7">Ik vind het te allen tijde en in alle gevallen zorgwekkend en een kwalijke zaak als klinische onderzoeken niet worden voorgelegd aan een medisch-ethische toetsingscommissie of dat een toetsingscommissie of een bevoegde instantie een ondeugdelijk onderzoeksprotocol goedkeurt. Belangrijk is dat de primaire verantwoordelijkheid voor het onderzoek ligt bij de verrichter van het onderzoek. Bij geneesmiddelenonderzoek is de verrichter vaak een farmaceutisch bedrijf of soms een onderzoeksinstelling. De verrichter kan zich niet verschuilen achter een goedkeuring van een medisch-ethische toetsingscommissie of een bevoegde instantie. Voor het verkrijgen van een handelsvergunning voor een geneesmiddel of van een CE-markering voor een medisch hulpmiddel in de Europese Unie moet onderzoek, ook al wordt het in landen buiten de Europese Unie verricht, voldoen aan de regels van goede klinische praktijken. Hieruit volgt dat in ieder geval een medisch-ethische toetsingscommissie vooraf het onderzoek op regels van goede klinische praktijken moet toetsen. Ook wordt door Inspectiediensten van de Europese Unie toezicht gehouden op de beoordelende instanties voor markttoelating van het product. Onderdeel hiervan is onder meer of het onderzoek op ethisch verantwoorde wijze heeft plaatsgevonden. Uit het rapport blijkt niet dat in Nederland bedrijven zijn betrokken bij onethische onderzoeken. Ingeval bedrijven hun juridische zetel buiten Nederland hebben, heb ik weinig instrumenten voorhanden om in te grijpen. Wel kan gedacht worden aan uitwisseling van ervaringen tussen landen op het gebied van de beoordeling van onderzoeksprotocollen. In ons land hebben we met de WMO een goed toetsingsysteem. In veel Derde Wereldlanden ontbreekt nog een goed toetsingsysteem. </antwoord>
      <antwoord nummer="8">Voorafgaande toestemming en informatie over het verloop van het onderzoek zie ik als essentiële rechten van betrokken patiënten en proefpersonen. Het is zeer kwalijk indien in de onderzochte buitenlandse gevallen door SOMO door het nalaten van vragen van toestemming dan wel door patiënten en proefpersonen essentiële informatie te onthouden, misbruik is gemaakt van hun zwakke positie. </antwoord>
      <antwoord nummer="9">Het starten van klinisch onderzoek voordat de noodzakelijke dierproeven zijn afgerond is een kwalijke gang van zaken. In dit geval betreft het een onderzoek van een buitenlands bedrijf dat in India is uitgevoerd. De verantwoordelijkheid hiervoor ligt in eerste instantie bij het bedrijf en voorts bij de Indiase overheid. (zie ook antwoord op vraag 10). </antwoord>
      <antwoord nummer="10">Zoals al eerder gesteld vind ik de resultaten van het onderzoek van SOMO zorgwekkend. Om nu echter te constateren dat het onderzoek van Occam in India, waarover ik u geïnformeerd heb bij brief van 28 september 2006 (30 800, XVI, nr. 8), geen uitzondering is, vind ik een stap te ver gaan. In vermelde brief van 28 september heb ik aangegeven dat de Nederlandse overheid verwacht dat bedrijven op het gebied van maatschappelijk verantwoord ondernemen de internationale richtlijnen (onder andere de Verklaring van Helsinki) naleven. De overheid stimuleert het gebruik van de OESO-Richtlijnen voor Multinationale Ondernemingen bij internationale handels- en investeringspraktijken. Deze richtlijnen hebben een vrijwillig karakter en voorzien niet in sancties. Daarnaast vind ik het een goede zaak dat fabrikanten zelf initiatieven ontplooien om een ethische code te ontwikkelen ten aanzien van het aanbieden en doen van klinisch onderzoek. In dit kader kan ik u meedelen dat vertegenwoordigers van het ministerie voor Ontwikkelingssamenwerking in Unesco-verband, maatregelen inventariseren om ethische toetsing van wetenschappelijk onderzoek in ontwikkelingslanden beter te waarborgen. Ik acht het dan ook nog niet nodig om, zoals u vraagt, meer aanvullend onderzoek in te stellen. </antwoord>
      <antwoord nummer="11">Ja. Dit is reeds vastgelegd in Europese richtlijnen en de implementatie daarvan in de nationale regelgeving ten aanzien van geneesmiddelen en medische hulpmiddelen. Bij medische hulpmiddelen treedt overigens niet alleen TNO, maar ook KEMA op als beoordelende instantie (notified body). </antwoord>
      <antwoord nummer="12">Ja, ook dit aspect is vastgelegd in de Europese richtlijnen voor goede klinische praktijken en in de WMO. </antwoord>
      <antwoord nummer="13">De inspectie zal de Tweede Kamer informeren over de bevindingen van het controleonderzoek naar de aanscherping van het kwaliteitssysteem van TNO, zoals toegezegd in de brief van 28 september 2006 over het Occam-rapport. </antwoord>
      <antwoord nummer="14">Thans is ingevolge de Europese richtlijn 93/42 voor medische hulpmiddelen de verklaring van overeenkomst (d.w.z. de verklaring dat het product voldoet aan de essentiële eisen) niet openbaar. Deze richtlijn is in herziening, waarbij een voorstel is opgenomen om deze verklaring als niet meer vertrouwelijk aan te merken. Ingeval de herziening van de richtlijn op dit punt op EU-niveau aanvaard is en in de Nederlandse wetgeving is geïmplementeerd kunnen deze verklaringen – met weglating van bedrijfsvertrouwelijke gegevens – openbaar gemaakt worden. </antwoord>
      <noten afkomstig="antwoord"/>
   </antwoorden>
</kvr>
