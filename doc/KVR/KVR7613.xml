<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Hoekema (beiden D66) over de strafbaarheid van homoseksualiteit in Roemenië. (Ingezonden 23 juli 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7613
</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Discriminatie Homoseksuelen Mensenrechten Roemenië</item>
         <item attribuut="Vindplaats">Kamervragen met antwoord 1997-1998, nr. 1625, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">1998-08-04</item>
         <item attribuut="Datum_indiening">1998-07-23</item>
         <item attribuut="Document-id">KVR7613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3333" allpagenumbers="3333 3334" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7613" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1625" onderwerp="" indiendatum="1998-07-23">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="1998-08-4">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoe beoordeelt u de afwijzing door het Roemeense parlement op 2 juli jl. van de voorstellen van de Roemeense regering om een einde te maken aan de repressieve en discriminatoire wetgeving op het gebied van homoseksualiteit, waaronder het beruchte artikel 200 van de Roemeense strafwet? </vraag>
      <vraag nummer="2">In hoeverre was de opheffing van de wettelijke discriminatie van homoseksuele mannen en lesbische vrouwen één van de voorwaarden, waaronder Roemenië tot de Raad van Europa werd toegelaten? </vraag>
      <vraag nummer="3">Welke actie gaat de Nederlandse regering ondernemen om Roemenië ertoe te bewegen de betreffende wetgeving af te schaffen? En welke acties gaat de Raad van Europa jegens Roemenië met dat doel ondernemen? </vraag>
      <vraag nummer="4">Vindt u in de voortdurende wettelijke en maatschappelijke discriminatie van homoseksuele mannen en lesbische vrouwen in Roemenië aanleiding om Roemeense organisaties, die opkomen voor gelijkberechtiging en eerbiediging van de mensenrechten, financieel en anderszins te ondersteunen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In het Roemeense Parlement kon op 2 juli jl. niet de vereiste meerderheid worden bereikt voor goedkeuring van het wetsontwerp van de Roemeense regering ter amendering van het Wetboek van Strafrecht waaronder het door U bedoelde artikel 200. De Nederlandse Regering oordeelt positief over de pogingen van de Roemeense regering om discriminatoire wetgeving op het gebied van homosexualiteit te amenderen, danwel geheel in te trekken. Zij deelt de zorgen met betrekking tot de voortdurende achterstelling van homosexuelen in Roemenië. Zij betreurt derhalve dat het wetsontwerp in kwestie niet door het parlement is aanvaard. </antwoord>
      <antwoord nummer="2">De Assemblée van de Raad van Europa heeft in haar advies bij de toetreding van Roemenië als voorwaarde gesteld dat artikel 200 van het Wetboek van Strafrecht zou worden herzien. Het Comité van Ministers heeft deze voorwaarde destijds overgenomen. </antwoord>
      <antwoord nummer="3">De Roemeense regering is meermalen gewezen op het discriminerende karakter van onderhavig artikel. Vooral ook op aandringen van de Nederlandse Regering heeft de Europese Unie in een verklaring het Roemeense parlement opgeroepen het voorstel tot wijziging van de gewraakte wet te aanvaarden. Zowel bilateraal als in multilateraal verband, onder meer in de Raad van Europa, zal van Nederlandse kant voor deze kwestie onverminderd aandacht worden gevraagd. De Regering spreekt in dat verband de hoop uit dat deze kwestie ook aan de orde zal komen tijdens de volgende zitting van de Parlementaire Assemblée van de Raad van Europa in september a.s. </antwoord>
      <antwoord nummer="4">De Regering financiert momenteel een project van het COC in samenwerking met de Roemeense organisatie Accept, die opkomt voor de rechten van homosexuelen. Dit drie jaren durende project (looptijd oktober 1997 tot en met augustus 2000) heeft ten doel een levensvatbare, op democratische leest geschoeide (vrijwilligers)organisatie van homosexuelen, die zich sterk kan maken voor respectering van hun rechten in de Roemeense samenleving, te ondersteunen. Tevens is een aantal projecten met soortgelijke doelstelling gefinancierd door de Nederlandse Ambassade in Boekarest. </antwoord>
      <noten afkomstig="antwoord"/>
   </antwoorden>
</kvr>
