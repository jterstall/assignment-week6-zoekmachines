<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de staatssecretaris van Onderwijs, Cultuur en Wetenschap, mw. Dijksma, over het tekort aan vrijwilligers voor de tussenschoolse kinderopvang. (Ingezonden 9 januari 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30620
</item>
         <item attribuut="Inhoud">Vragen over de gevolgen van het feit dat zich te weinig vrijwilligers voor tussenschoolse kinderopvang hebben gemeld. Indiener wijst erop dat dit ertoe kan leiden dat één van de ouders gedwongen is om zij of haar werk op te zeggen of helemaal niet op de arbeidsmarkt wil zijn; ze vraagt om meer rechtszekerheid voor tussenschoolse kinderopvang.</item>
         <item attribuut="Rubriek">Basisonderwijs (Overig) Welzijn (Kinderopvang)</item>
         <item attribuut="Trefwoorden">Basisonderwijs Kinderopvang Vrijwilligerswerk</item>
         <item attribuut="Vindplaats">Kamervragen met antwoord 2007-2008, nr. 1092, Tweede Kamer</item>
         <item attribuut="Vraagnr_bij_indiening">2070807880</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2008-01-21</item>
         <item attribuut="Datum_indiening">2008-01-09</item>
         <item attribuut="Document-id">KVR30620</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2333" allpagenumbers="2333 2334" vetnummer="2070807880" code="0708tkkvr1092" lopendefooter="Tweede Kamer, vergaderjaar 2007–2008, Aanhangsel" filenaam="KVR30620" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1092" onderwerp="" indiendatum="2008-01-9">
         <vrager partij="D66" oorsprong="parlement">Koser Kaya</vrager>
         <vraagt-aan>de staatssecretaris van Onderwijs, Cultuur en Wetenschap, mw. Dijksma,</vraagt-aan>
      </vraagdata>
      <antwoorddata antwoorddatum="2008-01-21">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het feit dat door een tekort aan vrijwilligers voor de tussenschoolse kinderopvang kinderen een brief van school meekrijgen, waarin wordt medegedeeld dat oproepen voor nieuwe overblijfkrachten helaas tot geen enkel resultaat hebben geleid? Hoe groot is dit probleem? Kunt u het kwalificeren? </vraag>
      <vraag nummer="2">Deelt u de mening dat hierdoor één van de ouders (indirect) gedwongen wordt om zijn of haar werk op te zeggen of om die redenen helemaal niet op de arbeidsmarkt actief wil zijn? Kunt u kwalificeren wat dit probleem betekent voor het arbeidsaanbod? </vraag>
      <vraag nummer="3">Vindt u niet dat ieder kind in een participatiestaat recht heeft op een kwalitatief goede tussenschoolse kinderopvang? Zo ja, hoe gaat u hiervoor zorgen? Zo neen, waarom niet? </vraag>
      <vraag nummer="4">Denkt u dat, als de tussenschoolse opvang net als de vóór- en naschoolse opvang onder de Wet Kinderopvang valt, er meer rechtzekerheid ontstaat en er toezicht kan worden gehouden op de kwaliteit van deze opvang aan de hand van kwaliteitseisen? Bent u van plan om de tussenschoolse kinderopvang op te nemen in de Wet Kinderopvang? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, ik ben bekend met het feit dat er scholen zijn die ouders middels een brief informeren dat oproepen voor nieuwe overblijfkrachten niet tot resultaten hebben geleid. Op dit moment laat ik onderzoek doen naar tussenschoolse opvang. Het onderzoek gaat onder andere in op de vraag of er sprake is van organisatorische knelpunten in de tussenschoolse opvang. De resultaten van dit onderzoek komen februari 2008 beschikbaar. Ik heb al toegezegd uw Kamer snel daarna te informeren over de resultaten. </antwoord>
      <antwoord nummer="2">Wanneer op een bepaalde school een tekort aan vrijwilligers is ontstaan, betekent dit naar mijn mening niet automatisch dat één van de ouders gedwongen wordt om het werk op te zeggen. Er zijn vele andere oplossingen denkbaar voor deze situatie. Scholen kunnen hierover afspraken maken met de ouders. </antwoord>
      <antwoord nummer="3">Ik vind dat ieder kind in Nederland recht heeft op kwalitatief goede tussenschoolse opvang. Dat is ook geregeld is de Wet op het Primair Onderwijs, waar de verantwoordelijkheid voor organisatie van de tussenschoolse opvang is belegd bij het schoolbestuur en waar tevens is vastgelegd dat het bestuur in overleg met ouders een visie ontwikkelt op de overblijfvoorziening. Op grond van deze visie kan het bevoegd gezag in een beleidsplan (kwaliteits)eisen vastleggen waaraan een goede tussenschoolse opvang moet voldoen. Om te zorgen dat tussenschoolse opvang tegemoet komt aan de wensen van ouders is in de wet vastgelegd dat de oudergeleding van de medezeggenschapsraad instemmingsrecht heeft. Daarbij kan het bevoegd gezag over bijvoorbeeld de kwaliteit, de financiën en de organisatie afspraken maken met de ouders. </antwoord>
      <antwoord nummer="4">Zoals gezegd is de tussenschoolse opvang een gezamenlijke verantwoordelijkheid van school en ouders. Er is bewust voor gekozen in de Wet op het Primair Onderwijs geen kwaliteitseisen op te nemen, maar dit over te laten aan de verantwoordelijke partijen. In een eerder overleg met uw Kamer heb ik al eens aangegeven dat het onderbrengen van de tussenschoolse opvang in de Wet kinderopvang grote bezwaren kent. De kwaliteitseisen van de Wet kinderopvang verhouden zich lastig tot de eisen die aan onderwijs en aan schoolgebouwen worden gesteld. Wanneer de kwaliteitseisen van beide stelsels zouden gelden, zou de tussenschoolse opvang in veel gevallen niet op school kunnen plaatsvinden zodat het voor scholen dan nagenoeg onmogelijk wordt om de tussenschoolse opvang goed te organiseren. De aanpassing van schoolgebouwen zou zeer kostbaar zijn. Ik ben om die reden op dit moment niet van plan om de tussenschoolse opvang op te nemen in de Wet kinderopvang. </antwoord>
      <noten afkomstig="antwoord"/>
   </antwoorden>
</kvr>
