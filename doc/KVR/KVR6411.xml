<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Walsem (D66) en Voûte-Droste (VVD) over de Warenwet. (Ingezonden 8 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6411
</item>
         <item attribuut="Inhoud">Betreft de omzetting van het begrip "verhandelen" uit de Europese Nieuwe Aanpak-richtlijnen in de Warenwet.</item>
         <item attribuut="Rubriek">Consument (Voedings- en productveiligheid) Handel en economie (Internationale handel)</item>
         <item attribuut="Trefwoorden">Internationale handel Warenwet</item>
         <item attribuut="Vindplaats">Kamervragen met antwoord 1997-1998, nr. 607, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Walsem</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1998-01-28</item>
         <item attribuut="Datum_indiening">1997-12-08</item>
         <item attribuut="Document-id">KVR6411</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1239" allpagenumbers="1239 1240" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6411" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="607" onderwerp="" indiendatum="1997-12-8">
         <vrager partij="D66" oorsprong="parlement">Van Walsem</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1998-01-28">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Economische Zaken en de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het de minister bekend dat er een discrepantie bestaat tussen de Europese Nieuwe Aanpak-richtlijnen en de Nederlandse implementaties van die richtlijnen in de Warenwet? <voetnoot nummer="1"/>Wordt de verantwoordelijkheid voor het in overeenstemming zijn van producten met de Europese voorschriften gelegd bij de Europese producent, die het product voor de eerste maal op de markt brengt c.q. in de handel brengt? </vraag>
      <vraag nummer="2">Hanteert de Warenwet een definitie van «verhandelen», die de indruk wekt, dat alle schakels in de distributieketen verantwoordelijk zijn voor de overeenstemming van een product met de wettelijke eisen? </vraag>
      <vraag nummer="3">Is hier sprake van verwarring met de productaansprakelijkheid? </vraag>
      <vraag nummer="4">Op welke termijn denkt u deze foutieve interpretatie te corrigeren in de Warenwet? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="17 495">Kamerstuk 17 495</noot>
      </noten>
   </vragen>
   <antwoorden aantal="3">
      <antwoord nummer="1 en 2">Nee, er bestaat geen discrepantie tussen de Europese Nieuwe Aanpakrichtlijnen en de omzetting daarvan in de Warenwet. Het begrip «verhandelen» in de Nieuwe Aanpakrichtlijnen is op juiste wijze in de Warenwet en de Warenwetbesluiten omgezet. Voor een goed begrip van de zaak is het noodzakelijk in te gaan op doel en systematiek van de Nieuwe Aanpakrichtlijnen (hierna te noemen: NA-richtlijnen). Deze richtlijnen beogen het vrije verkeer van goederen te bevorderen, waarbij de handhaving moet worden gewaarborgd van het in deze richtlijnen neergelegde veiligheidsniveau voor producten. De lidstaten van de Europese Unie hebben onder de NA-richtlijnen drie verplichtingen: 1. zij mogen het op de markt brengen van producten die voldoen aan de NA-richtlijnen niet belemmeren; 2. zij treffen alle nodige maatregelen om ervoor zorg te dragen dat een product slechts in de handel kan worden gebracht indien het aan de in de NA-richtlijnen vermelde veiligheidsvoorschriften voldoet; 3. zij dienen elke passende maatregel te treffen om een product voorzien van een EG-merk uit de markt te nemen of om het in de handel brengen ervan te verbieden of te beperken, indien een product niet voldoet aan de veiligheidseisen vastgesteld in de NA-richtlijnen. De NA-richtlijnen beschrijven a. de veiligheidseisen waaraan producten dienen te voldoen; en b. de conformiteitsprocedure welke producten dienen te doorlopen. De conformiteitsprocedure strekt ertoe zeker te stellen dat het in de handel te brengen product ook daadwerkelijk voldoet aan de onder a bedoelde eisen. Voorbeelden van conformiteitsprocedures zijn type-goedkeuring, het voorhanden zijn van een technisch dossier en het laten bewaken van de kwaliteit van het productieproces (kwaliteitssysteem). Bij de uitvoering van deze procedures zijn meestal onafhankelijke keuringsinstanties (notified bodies) betrokken. Volgens de NA-richtlijnen is de «eerste verhandelaar» verantwoordelijk voor het doorlopen van de conformiteitsprocedure. De eerste verhandelaar is de in de EU gevestigde fabrikant of indien de fabrikant zich buiten de EU bevindt, degene die het product voor het eerst binnen de EU importeert (EU-importeur) of de agent van een buiten de EU gevestigde fabrikant (EU-agent). In de Warenwet en de Warenwettelijke besluiten wordt de verantwoordelijkheid voor het doorlopen van de conformiteitsprocedure neergelegd bij de «eerste verhandelaar». Zoals hierboven aangeduid hebben de lidstaten naast de onder 2 genoemde verantwoordelijkheid voor de veiligheid van de producten die op de markt worden gebracht ook de onder 3 genoemde verplichting om ervoor zorg te dragen dat onveilige producten uit de markt worden genomen. Om de laatstgenoemde verplichting te kunnen nakomen, controleert in Nederland de Keuringsdienst van Waren steekproefsgewijs alle producten met een EG-merkteken die op de markt zijn. Deze handhavingsactiviteit strekt er toe dat de tot standgebrachte Interne Markt voor EG-gemerkte producten er één is waar men vertrouwen in kan hebben. Het is noodzakelijk om degene die het onveilige product op de nationale markt verhandelt, te kunnen aanspreken. Alleen tegen die rechts- of natuurlijke persoon (overtreder) kunnen de Nederlandse autoriteiten immers optreden. Alleen zo kan het product dat niet voldoet aan de eisen van de NA-richtlijnen ook daadwerkelijk uit de handel worden genomen. Het begrip «verhandelen» uit de Warenwet stelt de Nederlandse regeling in staat aan deze uit de NA-richtlijn voortvloeiende verplichting te voldoen; tegen een ieder die een onveilig product verhandelt, kan worden opgetreden. In de praktijk betekent dit veelal dat de «bron» wordt aangesproken, te weten de importeur in Nederland. </antwoord>
      <antwoord nummer="3">Nee. </antwoord>
      <antwoord nummer="4">Correctie van de Warenwet is gelet op het hierboven gegeven antwoord op de vragen 1 en 2 niet aan de orde. </antwoord>
      <noten afkomstig="antwoord"/>
   </antwoorden>
</kvr>
