<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eisses-Timmerman en Atsma (beiden CDA) aan de staatssecretaris van Landbouw, Natuurbeheer en Visserij en de ministers van Volksgezondheid, Welzijn en Sport en van Justitie over de illegale handel in diergeneesmiddelen. (Ingezonden 27 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9459
</item>
         <item attribuut="Inhoud">Vragen naar aanleiding van een uitzending van Nova (24 april 1999) over illegale handel in diergeneesmiddelen in Friesland.</item>
         <item attribuut="Rubriek">Handel en economie (Economische delicten) Handel en economie (Internationale handel) Veeteelt (Diergeneesmiddelen)</item>
         <item attribuut="Trefwoorden">Diergeneesmiddelen Economische delicten Internationale handel</item>
         <item attribuut="Vindplaats">Kamervragen met antwoord 1998-1999, nr. 1458, Tweede Kamer</item>
         <item attribuut="Vraagnr_bij_indiening">2989912030</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Eisses-Timmerman</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">1999-05-31</item>
         <item attribuut="Datum_indiening">1999-04-27</item>
         <item attribuut="Document-id">KVR9459</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2905" allpagenumbers="2905 2906" vetnummer="2989912030" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9459" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1458" onderwerp="" indiendatum="1999-04-27">
         <vrager partij="CDA" oorsprong="parlement">Eisses-Timmerman</vrager>
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Landbouw, Natuurbeheer en Visserij en de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="1999-05-31">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de NOVA-uitzending waarin melding werd gemaakt van illegale handel in diergeneesmiddelen in Friesland en andere delen van het land? <voetnoot nummer="1"/>
      </vraag>
      <vraag nummer="2">Was u reeds bekend met het illegale circuit en zo ja, welke maatregelen heeft u getroffen om de handel tegen te gaan? </vraag>
      <vraag nummer="3">Bestaan door het gebruik van deze illegale geneesmiddelen grote risico’s voor gezondheid van mens en dier? Zo ja, om welke risico’s gaat het en zijn inmiddels gevolgen vastgesteld? </vraag>
      <vraag nummer="4">Deelt u de mening dat met het oog op de risico’s op korte termijn maatregelen moeten worden getroffen en zo ja welke? </vraag>
      <vraag nummer="5">Deelt u de kritiek dat de Algemene Inspectie Dienst (AID) te weinig zou hebben gedaan om de handel in illegale geneesmiddelen te voorkomen? Zo neen, wat heeft de AID de afgelopen jaren en maanden gedaan om de handel in illegale diergeneesmiddelen tegen te gaan? </vraag>
      <noten afkomstig="vraag">
         <noot nummer="1" datum="1999-04-24" bron="Nova">Nova, 24 april 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennisgenomen van genoemde uitzending. </antwoord>
      <antwoord nummer="2">Het bestaan van illegale handel in diergeneesmiddelen was mij bekend. De bestrijding van illegale handel vormt al vele jaren een aandachtspunt voor de Algemene Inspectiedienst. In de antwoorden op de vragen 4 en 5 wordt dit nader toegelicht. </antwoord>
      <antwoord nummer="3">De stof waarover gesproken werd in de NOVA-uitzending, chlooramphenicol, is een antibioticum dat voorkomt in geregistreerde geneesmiddelen voor de mens en voor gezelschapsdieren. De stof heeft echter ernstige bijwerkingen (bij gevoelige patiënten kan zelfs bij relatief lage doseringen aplastische anemie optreden). Daarnaast is er een risico op vorming van resistente bacteriën bij mens en dier. Om blootstelling van de consument via het voedsel uit te sluiten is chlooramphenicol sinds 1994 verboden voor gebruik bij consumptiedieren. Om illegaal gebruik van chlooramphenicol en andere diergeneesmiddelen te voorkomen vinden controles plaats op de handel en het toedienen van deze stoffen aan dieren. Via nationale monitoringsprogramma’s wordt de afwezigheid van resten van dergelijke middelen in dierlijke producten gecontroleerd. Wanneer dergelijke stoffen worden aangetroffen is sprake van een overtreding. Bij controles op vlees van verschillende diersoorten in het eerste kwartaal van 1999 in het kader van deze nationale monitoringsprogramma’s is chlooramphenicol niet aangetroffen. </antwoord>
      <antwoord nummer="4">Met het oog op de risico’s die diergeneesmiddelen met zich mee kunnen brengen bestaat reeds uitgebreide wetgeving om deze risico’s te beheersen. Het gebruik van middelen die niet geregistreerd zijn of voor een andere toepassing dan waarvoor ze zijn geregistreerd is verboden. Zowel de productie, de handel en het gebruik van diergeneesmiddelen is op basis van de Diergeneesmiddelenwet strikt gereguleerd. Ter bescherming van de consument wordt via nationale monitoringsprogramma’s toegezien op de afwezigheid van resten van diergeneesmiddelen in dierlijke producten. Naast een voortzetting van dit bestaande beleid vergen nieuwe ontwikkelingen een voortdurende verbetering en aanscherping van het toezicht op de regelgeving aangaande diergeneesmiddelen en verboden stoffen. In dit verband zal tevens worden onderzocht of aanvullende wettelijke voorzieningen noodzakelijk zijn. Verfijning en aanscherping van controles, waaronder verbeterde coördinatie tussen beleid en uitvoering, gerichte monsternames in het kader van nationale monitoringsprogramma’s en ontwikkeling van gevoeliger meetmethodes, maken eveneens deel uit van het beleid gericht op aanpak van de onderhavige problematiek. Een nieuwe regeling is in voorbereiding waarin de toepassing van niet geregistreerde middelen bij gezelschapsdieren in bijzondere omstandigheden wordt verduidelijkt. Deze regeling zal eveneens bijdragen aan de handhaving. Met betrekking tot het vergunningstelsel voor productie en verkoop van diergeneesmiddelen zijn verzwaarde eisen voor vergunninghouders in voorbereiding. Tenslotte streef ik ernaar de positie van de dierenarts met betrekking tot het beheersen van risico’s die het gebruik van diergeneesmiddelen met zich meebrengt te doen verbeteren door hun positie ten opzichte van die van de veehouder te versterken, bijvoorbeeld door een beroepscode voor dierenartsen te introduceren. </antwoord>
      <antwoord nummer="5">Neen, het beeld dat in de uitzending wordt geschetst als zou de AID weinig doen, is niet correct. De AID stelt grootschalige onderzoeken in naar handelaren en verricht preventieve en repressieve controles. In 1998 werden aldus circa 500 controles ingesteld bij producenten, handelaren en dierenartsen naar eventuele handel in en toepassing van illegale diergeneesmiddelen. Daarnaast zijn er nog onderzoeken verricht naar de handel in en de toepassing van zogenaamde groeibevorderaars. Overigens wordt in de driehoek LNV, AID en OM de inzet van de AID afgestemd. De onderzoeken naar handelaren zijn zeer moeilijk en tijdrovend, mede doordat de illegale handel zich professioneel georganiseerd heeft. Het in de uitzending van NOVA beschreven onderzoek in Friesland heeft bijvoorbeeld ruim een jaar voorbereiding gevraagd. De AID werkt overigens permanent aan verfijning en aanscherping van de controles. </antwoord>
      <noten afkomstig="antwoord"/>
   </antwoorden>
</kvr>
