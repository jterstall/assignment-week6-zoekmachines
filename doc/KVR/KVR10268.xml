<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Nicolaï (VVD) en Dittrich(D66) aan de staatssecretaris van Onderwijs, Cultuur en Wetenschappen, dhr. Van der Ploeg, over verkeerde informatie aan culturele fondsen. (Ingezonden 22 september 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10268
</item>
         <item attribuut="Inhoud">Vragen over een brief van staatssecretaris Van der Ploeg (OCW) van 11 augustus 1999 aan de culturele fondsen waarin hij meldt dat de fondsenbrief door de Tweede Kamer voor kennisgeving is aangenomen, terwijl in het Algemeen Overleg van 30 juni 1999 (kamerstuk 26565, nr. 3) bleek dat over enkele cruciale onderdelen van deze brief nog een aantal kritische vragen zijn.</item>
         <item attribuut="Rubriek">Cultuur en taal (Subsidies)</item>
         <item attribuut="Trefwoorden">Cultuursubsidies</item>
         <item attribuut="Vindplaats">Kamervragen met antwoord 1999-2000, nr. 23, Tweede Kamer</item>
         <item attribuut="Vraagnr_bij_indiening">2990000060</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="VVD">Nicolaï</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1999-09-24</item>
         <item attribuut="Datum_indiening">1999-09-22</item>
         <item attribuut="Document-id">KVR10268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="45" allpagenumbers="45 46" vetnummer="2990000060" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10268" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="23" onderwerp="" indiendatum="1999-09-22">
         <vrager partij="VVD" oorsprong="parlement">Nicolaï</vrager>
         <vrager partij="D66" oorsprong="parlement">Dittrich</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="1999-09-24">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Hebt u in een brief van 11 augustus jongstleden aan de fondsen gemeld: «Zoals u weet is mijn «fondsenbrief» op 30 juni jongstleden met de commissie voor Cultuur uit de Tweede Kamer besproken tijdens een Algemeen Overleg, waarin ook de nota Ruim baan voor diversiteit aan de orde is geweest. Bij die gelegenheid heeft de Kamer de brief over de fondsenstructuur voor kennisgeving aangenomen. Deze brief is daarmee definitief de basis geworden voor mijn beleid ten aanzien van de fondsen»? </vraag>
      <vraag nummer="2" voetnoot="1">Hoe verhoudt zich de formulering «voor kennisgeving aangenomen» tot het feit dat in dat Algemeen Overleg <voetnoot nummer="1"/>meerdere woordvoerders zich kritisch uitspraken over enkele cruciale onderdelen van deze brief, zoals de jaarlijkse beoordeling en financiële schuifmogelijkheid? </vraag>
      <vraag nummer="3">Hoe verhoudt zich de formulering «voor kennisgeving aangenomen» tot het feit dat u aan het eind van het Algemeen Overleg verklaarde onvoldoende op de kritische vragen te hebben kunnen ingaan en behoefte te hebben aan vervolgoverleg? </vraag>
      <vraag nummer="4">Hoe verhoudt zich de formulering «voor kennisgeving aangenomen» tot het afgesproken vervolg-Algemeen Overleg culturele diversiteit en fondsen van 30 september aanstaande? </vraag>
      <vraag nummer="5">Deelt u de conclusie dat de fondsen onjuist geïnformeerd zijn? Zo ja, hoe gaat u deze onjuiste informatie aan de fondsen rechtzetten? </vraag>
      <vraag nummer="6">Hebt u daags voor het Algemeen Overleg van 30 juni jongstleden per brief de culturele instellingen bericht dat zij de doelgroepactiviteiten (vooral culturele minderheden en jongeren) moesten aangeven en dat het totaal van deze bestedingen tenminste 3% van de totale subsidie diende uit te maken? </vraag>
      <vraag nummer="7" voetnoot="2">Waarom hebt u van deze brief tijdens dat Algemeen Overleg en de plenaire discussie <voetnoot nummer="2"/>volgend daarop waarin u de Tweede Kamer opriep de oordeelsvorming over de 3%- maatregel op te schorten, geen melding gemaakt? </vraag>
      <vraag nummer="8">Waarom hebt u de brief daags voor dat Algemeen Overleg laten uitgaan, terwijl u kennis had genomen, zoals u in het Algemeen Overleg verklaarde, van de publicaties van de cultuurwoordvoerders van vier van de vijf grote fracties, waarin zij de 3%-maatregel afwezen? </vraag>
      <vraag nummer="9">Hebt u na het aanvaarden van de motie waarin de 3%-maatregel werd afgewezen instellingen daarover geïnformeerd? Zo neen, waarom niet? </vraag>
      <vraag nummer="10">Kunt u deze vragen met spoed beantwoorden, zodat de Kamer vóór het Algemeen Overleg van 30 september aanstaande van uw antwoorden kan kennisnemen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 565" documentnummer="3">Kamerstuk 26 565, nr. 3</noot>
         <noot nummer="2" documenttype="Handelingen" documentnummer="96">Handelingen II, nr. 96, Vergaderjaar 1998–1999, blz. 5581–5583.</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De formulering was inderdaad onjuist. Ten onrechte zou uit deze passage de indruk hebben kunnen ontstaan dat er tijdens het Algemeen Overleg geen opmerkingen gemaakt zijn over mijn brief inzake de fondsenstructuur. De formulering was ook daarom onjuist, omdat ik met de fondsen juist in open gesprek ben, ook over de onderwerpen waarover de Kamer kritische opmerkingen heeft gemaakt, zoals de jaarlijkse beoordeling en de financiële schuifmogelijkheid. </antwoord>
      <antwoord nummer="3">Zie het antwoord onder 2. Mijn behoefte aan vervolgoverleg gold niet de brief over de fondsenstructuur (ik heb de vragen daarover van de zijde van de Kamer beantwoord), maar het debat over de drieprocentmaatregel. </antwoord>
      <antwoord nummer="4">Zie het antwoord onder 2. Ik verkeerde tot begin september in de veronderstelling dat de behandeling van de brief over de fondsenstructuur al op 30 juni was afgerond. Niet zonder reden, omdat blijkens het plenaire debat op 1 juli, de Kamer – net als ik overigens – behoefte had aan een voortzetting van het debat, niet over de fondsenbrief maar over culturele diversiteit en wel bij de behandeling van de uitgangspuntennotitie. Ik citeer de heer Nicolaï: Gisteren vond een algemeen overleg plaats met de staatssecretaris over culturele diversiteit. De discussie daarover is nog niet afgerond. Na het reces komt zij weer terug, omdat wij dan de uitgangspuntennotitie behandelen. Ik citeer mevrouw Visser-van Doorn: Het debat over de in de motie genoemde notities (notities Ruim baan voor culturele diversiteit en Cultuur als confrontatie) kon gisteren helaas niet worden afgerond. Ik citeer mevrouw Belinfante: In de procedurevergadering is afgesproken dat voor september of oktober een vervolgdebat wordt geagendeerd over de gehele uitgangspuntennotitie, waarvan de drieprocentnorm maar een onderdeel is. Ik heb hieraan, naar nu blijkt ten onrechte, de conclusie verbonden dat de Kamer alleen het debat over culturele diversiteit wilde voortzetten en wel tijdens de behandeling van de gehele uitgangspuntennotitie. </antwoord>
      <antwoord nummer="5">Wat dit betreft wel, ik zal daarom een rectificatie aan het fondsenoverleg sturen. </antwoord>
      <antwoord nummer="6">Openbaarmaking en verzending van de inrichtingseisen vielen in dezelfde periode als het Algemeen Overleg. In mijn aanbiedingsbrief van de nota Cultuur als confrontatie heb ik gemeld dat de inrichtingseisen vanaf 22 juni via het Internet opvraagbaar zouden zijn. Dat werd uiteindelijk 28 juni. De inrichtingseisen zijn ook naar de instellingen gestuurd, in sommige sectoren vóór het overleg van 30 juni, in andere erna. Van meet af aan heeft het in bedoeling gelegen om in de periode na het verschijnen van de uitgangspuntennotitie de inrichtingseisen aan de instellingen te sturen. Deze inrichtingseisen geven aan welke gegevens de subsidie-aanvraag moet bevatten en op welke wijze de aanvraag moet worden ingericht, gelet ook op de prioriteiten van de uitgangspuntennotitie. Zo is ook aangegeven dat tenminste drie procent van de gevraagde subsidies bestemd moet worden voor doelgroepactiviteiten. Toezending van de inrichtingseisen in deze periode is om juridisch-bestuurlijke redenen nodig. Instellingen moeten immers voor het opstellen van hun subsidieaanvraag tijdig en zo concreet mogelijk weten aan welke eisen de aanvraag moet voldoen. Daarbij is het voorbehoud gemaakt van behandeling van de uitgangspuntennotitie in de Kamer. Er zijn dus geen onomkeerbare stappen gezet. Mocht het te voeren debat over de uitgangspuntennotitie mij tot andere conclusies brengen, zal ik zonodig de inrichtingseisen wijzigen, dan wel bepaalde gegevens niet gebruiken. Deze procedure is niet nieuw. Ook in de vorige cultuurnotaronde zijn de inrichtingseisen bekendgemaakt na het verschijnen van de uitgangspuntenbrief en voordat de Kamer deze had behandeld. </antwoord>
      <antwoord nummer="7">De inrichtingseisen zijn een administratieve vertaling van de beleidsvoornemens in vormvoorschriften. Omdat de inrichtingseisen inhoudelijk niet afwijken van de uitgangspuntennotitie, was ik van oordeel dat deze voor de Kamer geen nieuwe informatie bevatten. </antwoord>
      <antwoord nummer="8">Zie over de verzending het antwoord onder 6. Ik had kennisgenomen van de publicaties van de cultuurwoordvoerders, maar conclusies trek ik na afloop van een debat met de Kamer, niet vooraf en ik beschouw het debat nog niet afgerond, mede omdat de Kamer mij in de motie om nadere voorstellen heeft gevraagd. </antwoord>
      <antwoord nummer="9">Nee. Zoals gezegd, beschouw ik het debat over culturele diversiteit nog niet als afgerond. In het verkeer tussen mij en de instellingen lijkt het me onnodig en verwarrend de instellingen op de hoogte te houden van de tussenstanden van het debat dat wij voeren. </antwoord>
      <antwoord nummer="10">Bij deze. </antwoord>
      <noten afkomstig="antwoord"/>
   </antwoorden>
</kvr>
