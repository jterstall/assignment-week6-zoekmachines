<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, over te zware havo-examens. (Ingezonden 6 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11905
</item>
         <item attribuut="Inhoud">Vragen over de zwaarte van de havo-examens nieuwe stijl.</item>
         <item attribuut="Rubriek">Voortgezet onderwijs (Examens)</item>
         <item attribuut="Trefwoorden">Examens Havo Onderwijsvernieuwing</item>
         <item attribuut="Vindplaats">Kamervragen met antwoord 1999-2000, nr. 1457, Tweede Kamer</item>
         <item attribuut="Vraagnr_bij_indiening">2990011980</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-06-27</item>
         <item attribuut="Datum_indiening">2000-06-06</item>
         <item attribuut="Document-id">KVR11905</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3325" allpagenumbers="3325 3326" vetnummer="2990011980" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11905" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1457" onderwerp="" indiendatum="2000-06-6">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-06-27">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Nieuwe examens te zwaar»? <voetnoot nummer="1"/>
      </vraag>
      <vraag nummer="2">Deelt u de mening van de Inspectie van het Onderwijs dat de scholen bij zichzelf te rade moeten gaan, wanneer er klachten zijn over het nieuwe eindexamen Havo? Kunt u uw antwoord toelichten? </vraag>
      <vraag nummer="3">Kunt u aangeven hoe vaak en wat voor examens gecorrigeerd zijn nadat de eerste versie naar de scholen is gegaan? Wat zegt dit aantal over de nauwkeurigheid van de examens? </vraag>
      <vraag nummer="4">Hoe verklaart u het gegeven dat bepaalde scholen de eindexamens geschiedenis en aardrijkskunde als veel te zwaar typeren? Kunt u dat toelichten? </vraag>
      <vraag nummer="5">Is het juist dat op sommige scholen het gebruik van naslagwerken is verboden terwijl deze wel waren toegestaan? Wat gaat u ondernemen tegen deze overtredingen? </vraag>
      <vraag nummer="6">Deelt u de opvatting dat sommige examennormen versoepeld moeten worden? Zo niet, waarom niet? Zo ja, aan welke vakken denkt u dan? </vraag>
      <vraag nummer="7">Bent u bereid over de norm en inhoud van de examens van volgend jaar te overleggen met de betrokkenen uit het veld? Zo niet, waarom niet? </vraag>
      <noten afkomstig="vraag">
         <noot nummer="1" datum="2000-05-31" bron="Trouw">Trouw, 31 mei 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. In dat bericht wordt de indruk gewekt dat specifiek de nieuwe examens geschiedenis en aardrijkskunde te zwaar zouden zijn geweest. Het examen geschiedenis nieuw was echter identiek aan het examen oud, en bij aardrijkskunde is er een aanzienlijke overlapping tussen de examens oud en de examens nieuw. De examens in beide vakken bleken inderdaad zwaar (ze vroegen m.n. te veel tijd). Ze zijn relatief slecht gemaakt: bij de profielscholen, maar bij de scholen «oud» ook. Bij de normering is met de gebleken zwaarte rekening gehouden. </antwoord>
      <antwoord nummer="2">De inspectie heeft deze mening niet. De inspectie heeft wel de mening dat als een leerling vindt dat hij door de school onvoldoende op het examen is voorbereid, de leerling de school daarover moet aanspreken. Er is echter geen enkele aanleiding te veronderstellen dat scholen in veel gevallen leerlingen onvoldoende op het nieuwe examen hebben voorbereid. Integendeel: de «voorlopende» scholen hebben zich grote inspanningen getroost in soms moeilijke omstandigheden. Ik heb voor de inspanningen van de scholen – net als de inspectie – grote waardering. </antwoord>
      <antwoord nummer="3">In geen enkel geval zijn examens gecorrigeerd. Wel is het correctiemodel in een aantal gevallen aangepast. Dat heeft dus geen invloed op de gang van zaken op de examenzitting zelf, maar het is wel zo dat in enkele gevallen het correctiemodel moest worden aangepast in verband met onvolkomenheden in het examen zelf. In totaal waren er 19 correcties: 4 mavo/vbo-examens, 11 havo-examens, 4 vwo-examens. In vergelijking met andere jaren is dat veel, maar er waren ook meer examens (havo oud én nieuw). Er zijn in totaal ca. 100 centrale examens. Gemiddeld omvat een examen naar schatting 35 opgaven. Er zijn dus ca. 3500 opgaven. De 19 correcties vertegenwoordigen dus ongeveer 0,5 fouten. De centrale examens zijn daarmee zeer nauwkeurig. </antwoord>
      <antwoord nummer="4">De CEVO (de commissie die de centrale examens vaststelt) heeft geconstateerd dat de examens geschiedenis havo oud en nieuw te lang waren. Bij aardrijkskunde nieuw vergde het atlasgebruik meer tijd dan was voorzien. </antwoord>
      <antwoord nummer="5">De inspectie heeft geconstateerd dat in een aantal gevallen de CEVO-regels met betrekking tot de door de kandidaten te gebruiken hulpmiddelen niet goed werden nageleefd. Dit betreft niet specifiek de nieuwe profielexamens. De inspectie heeft ter plekke corrigerende maatregelen getroffen. </antwoord>
      <antwoord nummer="6">De examennormen worden door de CEVO bepaald. Bij een aantal vakken havo – nieuw zowel als oud – heeft de CEVO ermee rekening gehouden dat het examen kennelijk moeilijk bleek. Dat maakt deel uit van de normale procedure. Op grond van de behaalde resultaten bij de centrale examens wordt de normering bepaald. Daarbij wordt de zgn. normeringsterm (N) bepaald. Dit is een ijkvariabele in de formule die wordt toegepast om de score (aantal behaalde punten) om te zetten in een cijfer. De ijkvariabele wordt zo vastgesteld dat in verschillende jaren even zware eisen aan de kandidaten gesteld worden om een voldoende voor het centraal examen te behalen. De normeringsterm heeft normaal gesproken een waarde tussen 0 en 2. Een waarde hoger dan 1.0 duidt op een examen dat aan de moeilijke kant was, maar elke waarde tussen 0 en 2 kan normaal gesproken voorkomen. Een waarde boven 1.0 is dus geen «bijstelling» van de norm. Slechts in één geval heeft de CEVO de beoordeling versoepeld door de normeringsterm vast te stellen op 2.5 (wiskunde B1 havo nieuw). </antwoord>
      <antwoord nummer="7">De examens en de normering worden niet door mij vastgesteld maar door de CEVO: de leden van het bestuur daarvan worden voorgedragen door de onderwijsorganisaties. De CEVO overlegt bovendien regelmatig met tal van relevante organisaties. </antwoord>
      <noten afkomstig="antwoord"/>
   </antwoorden>
</kvr>
