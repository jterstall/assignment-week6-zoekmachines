<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de ministers van Buitenlandse Zaken en van Defensie over illegale wapenleveranties van Iran en Syrië aan Hezbollah. (Ingezonden 10 januari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27393
</item>
         <item attribuut="Inhoud">Ondanks de Veiligheidsraadsresolutie 1701 leveren Iran en Syrië op grote schaal wapens aan Hezbollah, waardoor Hezbollah in Libanon zwaarder bewapend is dan ooit. Hoe kan de VN-vredesmacht en de internationale gemeenschap hier maatregelen tegen nemen.</item>
         <item attribuut="Rubriek">Handel en economie (Import) Internationale betrekkingen (Overig) Veiligheidsbeleid en defensie (Wapenbeheersing)</item>
         <item attribuut="Trefwoorden">Handelsbelemmeringen Libanon Wapenbeheersing</item>
         <item attribuut="Vindplaats">Kamervragen met antwoord 2006-2007, nr. 874, Tweede Kamer</item>
         <item attribuut="Vraagnr_bij_indiening">2060705190</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2007-02-23</item>
         <item attribuut="Datum_indiening">2007-01-10</item>
         <item attribuut="Document-id">KVR27393</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1875" allpagenumbers="1875 1876" vetnummer="2060705190" code="0607tkkvr874" lopendefooter="Tweede Kamer, vergaderjaar 2006–2007, Aanhangsel" filenaam="KVR27393" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="874" onderwerp="" indiendatum="2007-01-10">
         <vrager partij="CDA" oorsprong="parlement">Ormel</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2007-02-23">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de berichtgeving over grootschalige wapenleveranties van Iran en Syrië aan Hezbollah? <voetnoot nummer="1"/>Deelt u de analyse dat Hezbollah in Libanon op dit moment zwaarder bewapend is dan ooit? </vraag>
      <vraag nummer="2">Op welke wijze reageert de VN-vredesmacht in Libanon (UNIFIL) op de verklaring van de speciale gezant van de Verenigde Naties, Terje Roed-Larsen, dat Libanese regeringsvertegenwoordigers melding maken van grootschalige wapensmokkel? </vraag>
      <vraag nummer="3">Wat is de zin van een zeeblokkade als er kennelijk sprake is van grootschalige wapensmokkel via de Syrisch-Libanese grens? </vraag>
      <vraag nummer="4">Heeft Hezbollah de beschikking over radargestuurde anti-schipkruisvluchtwapens van Iraanse makelij? Zo ja, welke risico’s lopen de schepen die in het kader van UNIFIL aanwezig zijn in Libanese wateren? </vraag>
      <vraag nummer="5">Voor welke door de internationale gemeenschap te nemen maatregelen bent u bereid zich in te zetten, indien Syrië en Iran ongestoord en in strijd met Veiligheidsraadresolutie 1701, doorgaan met het bewapenen van Hezbollah? </vraag>
      <noten afkomstig="vraag">
         <noot nummer="1" datum="2007-01-3" bron=", Jane’s Defence Weekly" titel="Iran replenishes Hizbullah’s arms inventory">«Iran replenishes Hizbullah’s arms inventory», Jane’s Defence Weekly, 3 januari 2007</noot>
      </noten>
   </vragen>
   <antwoorden aantal="5">
      <antwoord nummer="1">In Zuid-Libanon treffen UNIFIL-eenheden regelmatig wapenopslagplaatsen aan en zij nemen de aanwezige wapens in beslag. Waarschijnlijk vormen deze wapens slechts een klein deel van het totale arsenaal van Hezbollah. De controles die op zee en op het land worden uitgevoerd hebben tot nu toe geen grootschalige wapensmokkel aan het licht gebracht. Mede op basis van internationale contacten, is ons geen bewijs bekend van (al dan niet officiële) wapenleveranties over de Syrisch-Libanese grens. Gezien de poreuze aard van voornoemde grens en de ontoereikende capaciteiten van de Libanese grensbewaking lijkt de smokkel van wapens desondanks waarschijnlijk. Er is vooralsnog geen bevestigde informatie over een (grootschalige) herbewapening van Hezbollah. </antwoord>
      <antwoord nummer="2">De verklaringen van Libanese regeringsfunctionarissen inzake wapensmokkel moeten worden beschouwd in het licht van het lopende binnenlandspolitieke conflict tussen de regering van premier Fuad Siniora en de proSyrische oppositie onder leiding van Hezbollah. </antwoord>
      <antwoord nummer="3">Zoals reeds wordt vermeld in het antwoord op vraag 1, hebben de controles die op zee en op het land worden uitgevoerd tot dusverre geen grootschalige wapensmokkel aan het licht gebracht en is ons geen bewijs bekend van wapenleveranties over de Syrisch-Libanese grens. In internationaal verband wordt druk uitgeoefend op Syrië om medewerking te verlenen aan de uitvoering van VR-Resolutie 1701, die dergelijke wapenleveranties verbiedt. Om zeker te stellen dat Hezbollah niet over zee wordt bevoorraad is de VN-zeeblokkade ingesteld. </antwoord>
      <antwoord nummer="4">Hezbollah heeft tijdens het gewapende conflict in 2006 een Israëlisch korvet met een «anti ship missile» aangevallen. Het is niet bekend of Hezbollah nog over deze raketten beschikt. Het is onwaarschijnlijk dat Hezbollah de technische capaciteiten heeft om maritieme eenheden op zee te traceren, te identificeren en aan te vallen. Het is evenmin waarschijnlijk dat voor deze capaciteit ondersteuning door derden wordt verleend. Door deze omstandigheden is de capaciteit om over een grotere afstand aan te vallen waarschijnlijk beperkt. </antwoord>
      <antwoord nummer="5">Nederland zal in bilaterale en multilaterale contacten aandacht blijven vragen voor het volledig implementeren van resolutie 1701. Stabiliteit is op de lange termijn alleen mogelijk indien een politieke oplossing wordt gevonden voor de tegenstelling tussen de regering Siniora en de oppositie, onder leiding van Hezbollah, en alle bepalingen van resolutie 1701 worden nageleefd. Het effectieve toezicht op de grenzen van Libanon is, zoals ook in de resolutie beschreven, in eerste instantie een zaak van de Libanese autoriteiten waarbij Nederland en andere landen in VN-verband assisteren. In EU-verband wordt op dit moment, na een eerste beoordeling en overleg met de Libanese autoriteiten, gewerkt aan het versterken van de Libanese capaciteit om land- en zeegrenzen effectiever te kunnen controleren. Ook zal Nederland een beroep blijven doen op Syrië om zich in te zetten voor de volledige implementatie van 1701 en het voorkomen van wapensmokkel naar Libanon. Zo heeft de minister van Buitenlandse Zaken tijdens zijn bezoek aan Damascus in december 2006 dit punt besproken met zijn Syrische collega. </antwoord>
      <noten afkomstig="antwoord"/>
   </antwoorden>
</kvr>
