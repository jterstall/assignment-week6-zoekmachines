<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister en staatssecretaris van Volksgezondheid, Welzijn en Sport, de minister van Financiën en de minister van Volkshuisvesting, Ruimtelijke Ordening en Milieubeheer over een eventuele bruteringsoperatie in de zorg. (Ingezonden 2 oktober 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14414
</item>
         <item attribuut="Rubriek">Gezondheidszorg (Algemeen)</item>
         <item attribuut="Trefwoorden">Gezondheidszorg</item>
         <item attribuut="Vindplaats">Kamervragen met antwoord 2001-2002, nr. 92, Tweede Kamer</item>
         <item attribuut="Vraagnr_bij_indiening">2010200500</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-10-09</item>
         <item attribuut="Datum_indiening">2001-10-02</item>
         <item attribuut="Document-id">KVR14414</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="185" allpagenumbers="185 186 187" vetnummer="2010200500" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14414" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="92" onderwerp="" indiendatum="2001-10-2">
         <vrager partij="SP" oorsprong="parlement">Kant</vrager>
         <vraagt-aan>de minister en staatssecretaris van Volksgezondheid, Welzijn en Sport, de minister van Financiën en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-10-9">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de minister van Financiën en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Wat zijn de voordelen van een eventuele bruteringsoperatie in de zorg? <voetnoot nummer="1"/>
      </vraag>
      <vraag nummer="2">Zijn er geen andere en betere manieren om instellingen meer mogelijkheden te geven te doen wat nodig is, zonder de «verstikkende» regels, maar ook zonder de overheid meer op afstand te plaatsen? </vraag>
      <vraag nummer="3">Is er een relatie met het scheiden van woning en zorg? Zo ja, klopt het dat het kabinet de mogelijkheid wil openhouden om ook ziekenhuizen in de brutering te betrekken, en wat zijn hier dan de argumenten vóór? </vraag>
      <vraag nummer="4">Is het waar dat het om een bedrag van 20 tot 40 miljard gulden gaat? Hoe hoog wordt dat bedrag naar ruwe schatting, indien ook de ziekenhuizen bij de brutering worden betrokken? </vraag>
      <vraag nummer="5">Wat zal de brutering betekenen voor instellingen met zogenaamde dynamische kostprijshuur, met name in regio’s waar deze sterk aanwezig zijn? </vraag>
      <vraag nummer="6">Hoe kunt u nu plannen maken om tientallen miljarden guldens uit te geven aan een bruteringsoperatie, terwijl er nog zoveel prioriteiten in de zorg met spoed om een oplossing vragen? </vraag>
      <vraag nummer="7">Hoe kan bij de bestaande enorme wachtlijsten en de vergrijzing die de komende jaren veel extra plaatsen zal vragen de overheid plannen maken om zich terug te trekken en de problemen die ze zelf niet op kon lossen op het bordje van het maatschappelijk veld leggen? </vraag>
      <vraag nummer="8">Zal het niet zo gaan als in de woningbouw, namelijk dat de afkoop met zo weinig mogelijk geld gebeurt, met het risico dat de tekorten ergens anders mee aangevuld moeten worden, zoals in de woningbouw met 10 jaar lang extra huurverhoging? Zo ja, is in de zorg het risico niet groot dat de hogere prijzen van de bouw ten koste zullen gaan van de kwaliteit van zorg? </vraag>
      <vraag nummer="9">Erkent u dat na 1996 (dus na de brutering en het doorsnijden van de financiële banden) de corporaties minder zijn gaan bouwen, namelijk van 30 580 in 1996 naar 17 262 in 1999, en dus de sociale woningbouw dramatisch is gedaald? </vraag>
      <vraag nummer="10">Op welke gronden verwacht u dat de corporaties nu flink zullen investeren in «sociale» huisvesting voor ouderen en andere AWBZ-zorg? Is het risico niet groot dat vooral projectontwikkelaars (zoals Althus) zullen investeren in luxere AWBZ-huisvesting, of verwacht u dat mede uit de opbrengsten van luxe huisvesting «sociale» huisvesting neergezet zal worden? </vraag>
      <vraag nummer="11">Welke sturingsmogelijkheden heeft u nog indien u de financiële banden doorsnijdt om ongewenste ontwikkelingen tegen te houden en gewenste ontwikkelingen (zoals voldoende betaalbare ouderenhuisvesting) te stimuleren? </vraag>
      <vraag nummer="12">Betekent een brutering dat alle regels rondom bouw en exploitatie, zoals nu in de Wet Ziekenhuisvoorzieningen (WZV) en straks in de Wet Exploitatie Zorginstellingen (WEZ) staan, komen te vervallen? Zo ja, op welke manier kunt u dan nog toezicht houden en beleid voeren inzake bijvoorbeeld privacy in de ouderenzorg of voorkomen van sluiting van kleine ziekenhuizen? </vraag>
      <vraag nummer="13">Is het waar dat de meningen van de ministers van Volksgezondheid, Welzijn en Sport en van Financiën hierover verdeeld zijn? Wat is de mening van laatstgenoemde minister over de bruteringsplannen? </vraag>
      <noten afkomstig="vraag">
         <noot nummer="1" datum="2001-09-27" bron="Het Financieel Dagblad">Het Financieel Dagblad, 27 september 2001</noot>
      </noten>
   </vragen>
   <antwoorden aantal="13">
      <antwoord nummer="1">In bijlage 3 bij de brief aan de Tweede Kamer «Wonen en zorg op maat» die samen met de Staatssecretaris van Volkshuisvesting, Ruimtelijke Ordening en Milieubeheer is opgesteld staat de aanleiding van het onderzoek naar Brutering in de zorg aangegeven. Die is tweeledig, in de eerste plaats de motie Dankers (Kamerstuk 24 036 en 26 631, nr. 204) en in de tweede plaats de ontwikkelingen in het scheiden van wonen en zorg. De motie Dankers is ingediend tijdens het debat over de modernisering van de AWBZ in februari dit jaar. In de motie wordt gesteld dat sprake moet zijn van aanvaardbare tarieven van financieel zelfstandige AWBZ instellingen en wordt de regering verzocht met een plan van aanpak te komen om de uitgangspositie van die instellingen inzichtelijk te maken door het bruteren van de tarieven van instellingen. De door middel van PGB-s nagestreefde vraagsturing in de AWBZ vereist een grotere vrijheid voor partijen om tot de AWBZ-markt te kunnen toetreden. De huidige vergoeding van kapitaalslasten bemoeilijkt dit. Zoals in de brief «Wonen en zorg op maat» is aangegeven is onderzoek opgestart naar de kapitaalslastenproblematiek bij het bestaande vastgoed. De waarde, de boekwaarde, de afschrijving, de prijs- of tariefstelling en de ontwikkelingsmogelijkheden worden in kaart gebracht. Het lopende beleid ten aanzien van het scheiden van wonen en zorg richt zich met name op nieuw aanbod. In «Wonen en zorg op maat» wordt mede aangegeven welke instrumenten het Kabinet inzet om bij nieuw aanbod tot arrangementen te komen van zelfstandig wonen met zorg op maat. Het onderzoek dat wordt gestart beziet alle relevante aspecten op grond waarvan besluitvorming kan plaatsvinden over de eventuele wenselijkheid en mogelijkheid van brutering. </antwoord>
      <antwoord nummer="2">Op verschillende manieren wordt gewerkt aan het beperken van de regeldichtheid in de zorgsector. Onder meer in het kader van de commissie De Beer inzake de administratieve lastenverlichting en in het kader van de Wetsvoorstel Exploitatie Zorginstellingen (WEZ) als het gaat om beperking van de bouwregelgeving. In het kader van deze algemene beleidslijn zoals neergelegd in de kabinetsnota «Vraag aan bod» moet ook een oplossing worden gevonden voor de zogenaamde kapitaalslastenproblematiek. Zoals in die nota is opgemerkt «zal ook specifiek aandacht gegeven moeten worden aan de verschillen in uitgangspositie tussen instellingen met betrekking tot de kapitaallasten. Sommige en vooral oudere instellingen beschikken thans over onroerend goed dat goedkoop is verworven, andere niet. De manier waarop met deze verschillen omgegaan kan worden, zal de komende jaren nader worden uitgewerkt». </antwoord>
      <antwoord nummer="3">Ja, de genoemde bijlage is onderdeel van de brief over wonen en zorg. Zie voor de relatie met het traject scheiden wonen en zorg het antwoord op vraag 1. Het genoemde onderzoek beperkt zich tot de AWBZ sectoren. Daarnaast wordt in het moderniseringstraject curatieve zorg aandacht besteed aan de toekomstige bekostigingssystematiek van de infrastructuur in het tweede compartiment. In een apart deelproject wordt op dit moment nagedacht over hoe om te gaan met de vergoeding van kapitaallasten richting instellingen, mede in relatie tot het traject van de diagnosebehandelcombinaties (DBC’s) en de veranderende verantwoordelijkheidsverdeling tussen overheid en veldpartijen. Zoals reeds in de nota «Vraag aan bod» is aangegeven, zal bij het bieden van meer vrijheid bij investeringsbeslissingen ook specifieke aandacht gegeven moeten worden aan de verschillen in uitgangssituatie tussen instellingen voor wat betreft de kapitaallasten. De wijze waarop met die verschillen zal worden omgegaan, zal in de komende jaren worden uitgewerkt. Het is te vroeg om daar nu al uitsluitsel over te geven. </antwoord>
      <antwoord nummer="4">De herkomst van de genoemde bedragen is mij niet bekend. </antwoord>
      <antwoord nummer="5">De afkoop met betrekking tot de zogenaamde dynamische kostprijshuur staat los van het onderzoek naar de mogelijkheden van de brutering in de zorgsector, die betrekking heeft op problematiek in het kader van de AWBZ. De afkoop van de VROM bijdrage aan de dynamische kostprijshuurcomplexen vindt plaats in het kader van het project Afkoop/Sanering DKP-subsidies Niet-Winstbeogende Instellingen of heeft plaatsgevonden in het kader van de brutering op het terrein van de Volkshuisvesting. </antwoord>
      <antwoord nummer="6">Zoals opgemerkt ben ik niet van plan tientallen miljarden aan een bruteringsoperatie uit te geven. Er is op dit moment alleen sprake van een onderzoek naar de mogelijkheden voor brutering in de vorm van verschillende scenario’s, waarbij ook de consequenties en eventueel mogelijke vervolgstappen in kaart worden gebracht. Besluitvorming daarover is nu volstrekt niet aan de orde. Uiteraard zal daarbij een kosten-baten afweging plaatsvinden. </antwoord>
      <antwoord nummer="7">Het onderzoek zoals aangekondigd impliceert geenszins dat de overheid zich terugtrekt uit de bemoeienis bij het inlopen van de wachtlijsten. De kern van de sturingsfilosofie is dat de betrokken partijen meer mogelijkheden krijgen zelf oplossingen te vinden voor de vraagstukken waarmee zij worden geconfronteerd. </antwoord>
      <antwoord nummer="8">De brutering in de Volkshuisvesting is juist gevolgd door geleidelijk aan steeds lagere reële huurverhogingen (zie de brief over het huurprijsbeleid 2001–2002 van oktober 2000). In die brief is ook een evaluatie van de brutering in de volkshuisvesting verwerkt. Er is geen enkele aanleiding te veronderstellen dat eventuele maatregelen in de sfeer van een vergoeding van kapitaalslasten tot prijsstijgingen in de bouw zullen leiden. </antwoord>
      <antwoord nummer="9">De brutering uit 1995 had betrekking op de afkoop van subsidieverplichtingen op woningen, waarvoor de subsidietoekenningen van vóór 1992 dateerden. De brutering van de woningcorporaties had derhalve géén enkele relatie met de nieuwbouwproductie van woningcorporaties. Dat corporaties minder zijn gaan bouwen heeft niet met de bruteringsoperatie van doen, maar wel met het feit dat er vooral vraag is naar koopwoningen. Ook het Rijksbeleid is gericht op een groter aandeel koopwoningen in de woningvoorraad. De marktontwikkeling heeft de staatssecretaris van VROM uitgebreid geschetst in de Nota Mensen, Wensen, Wonen. </antwoord>
      <antwoord nummer="10">Zoals in de brief «Wonen en zorg op maat» uiteen is gezet zijn de afgelopen tijd verschillende beleidsmaatregelen genomen gericht op het creëren van randvoorwaarden en het wegnemen van belemmeringen voor het realiseren van nieuwe combinaties van zelfstandig wonen met zorg. Zo is de invoering van het zesde verantwoordingsveld in het Besluit Beheer Sociale Huursector (BBSH) er op gericht woningcorporaties aan te sporen ook voor het gehele terrein van wonen en zorg activiteiten te ontwikkelen. Uiteraard zullen projectontwikkelaars als er markt bestaat voor geschikte woningen voor mensen die ook zorg nodig hebben, deze aanbieden. De corporaties dienen daarentegen volgens het BBSH bij te dragen aan het volgens redelijke wensen tot stand brengen van huisvesting voor ouderen, gehandicapten en personen die zorg of begeleiding nodig hebben en die door hun inkomen of door andere omstandigheden moeilijkheden ondervinden bij het vinden van hun passende huisvesting. Corporaties kunnen daarbij het in de corporatie aanwezige maatschappelijk gebonden vermogen aanwenden om onrendabele delen in het kader van de sociale huisvesting (inclusief de huisvesting van dergelijke personen met een zorgbehoefte) te dekken. </antwoord>
      <antwoord nummer="11">Het sturen op de kwaliteit van zorgvoorzieningen is onafhankelijk van de wijze van financiering daarvan. Kwaliteiteisen kunnen zowel worden gesteld op grond van de WZV/WEZ als in het kader van de bouwregelgeving (i.c. bouwbesluit op voet van de Woningwet). </antwoord>
      <antwoord nummer="12">Voor het antwoord op deze vraag verwijs ik naar het antwoord op vraag 11. </antwoord>
      <antwoord nummer="13">Er wordt thans alleen een analyse verricht. Daarmee heeft het kabinet ingestemd. Pas aan de hand van de resultaten van het onderzoek zal besluitvorming plaatsvinden. </antwoord>
      <noten afkomstig="antwoord"/>
   </antwoorden>
</kvr>
