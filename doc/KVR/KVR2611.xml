<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over de heropende jacht op jonge zeehonden door Noorwegen. (Ingezonden 26 januari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2611
</item>
         <item attribuut="Inhoud">Vraag legt verband met de vangstquota voor zadelrobben en klapmutsen voor Noorwegen en Canada en de recente berekende quota vande Internationale Raad voor het Zee-onderzoek (ICES).</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierenbescherming</item>
         <item attribuut="Vindplaats">Kamervragen met antwoord 1995-1996, nr. 664, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-02-27</item>
         <item attribuut="Datum_indiening">1996-01-26</item>
         <item attribuut="Document-id">KVR2611</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1345" allpagenumbers="1345 1346" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="664" onderwerp="" indiendatum="1996-01-26">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-02-27">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft de Noorse regering toestemming gegeven voor het doden van 17.050 jonge zeehonden? <voetnoot nummer="1"/>
      </vraag>
      <vraag nummer="2">Wordt dit gemotiveerd met de visconsumptie van de zeehonden, die een decimering van de visstand tot gevolg zou hebben? </vraag>
      <vraag nummer="3">Hoe beoordeelt u dit argument, mede tegen het licht van de dramatische teruggang van de zeehondenstand over de afgelopen decennia? </vraag>
      <vraag nummer="4" voetnoot="2">Hoe verhouden de vangstquota voor zadelrobben en klapmutsen die Noorwegen en Canada hebben vastgesteld zich tot het quotum dat door de ICES <voetnoot nummer="2"/>is berekend op grond van de huidige populatie-ontwikkelingen? </vraag>
      <vraag nummer="5" voetnoot="3">Zijn u de resultaten van het wetenschappelijk onderzoek bekend, dat voor Noorwegen het motief vormde voor het doden van 2600 jonge zeehonden in 1995? <voetnoot nummer="3"/>Zo ja, wat zijn deze? </vraag>
      <vraag nummer="6">Is op grond van dit onderzoek besloten dat de dieren niet meer met knuppels en pikhouwelen mogen worden gedood? </vraag>
      <vraag nummer="7">Bent u bereid in EU-verband het initiatief te nemen tot een veroordeling van de heropende jacht op jonge zeehonden door Noorwegen? </vraag>
      <vraag nummer="8">Wilt u bevorderen, dat de Europese Unie met Noorwegen, Canada en zeehond-jagende republieken van de voormalige Sovjetunie in overleg treedt om de overbevissing in de Noordatlantische wateren terug te dringen, zodat de vispopulaties zich kunnen herstellen? </vraag>
      <noten afkomstig="vraag">
         <noot nummer="1">Resolutie van het Europese Parlement over de hervatting van de jacht op zeehonden door Noorwegen, nr. B4-0053/96</noot>
         <noot nummer="2">ICES-Internationale Raad voor Zee-onderzoek</noot>
         <noot nummer="3">Tweede Kamer, vergaderjaar 1994–1995, Aanhangsel nr. 753</noot>
      </noten>
   </vragen>
   <antwoorden aantal="8">
      <antwoord nummer="1">Het totale voor 1996 door het Noorse Ministerie van Visserij vrijgegeven quotum voor de zeehondenjacht bedraagt 10 900 volwassen zeehonden en 17 050 jonge zeehonden, die niet meer worden gezoogd. Het verbod op het doden van baby-zeehonden blijft vooralsnog gehandhaafd. </antwoord>
      <antwoord nummer="2">De veronderstelde effecten van de toename van de zeehondenpopulaties op de visstand vormden mede een argument voor de beslissing van de Noorse overheid. Daarnaast speelde het economische en culturele belang van de zeehondenjacht voor de visserijgemeenschappen in Noord-Noorwegen een rol. </antwoord>
      <antwoord nummer="3" voetnoot="1">Voor het antwoord op deze vraag moge ik u verwijzen naar het antwoord op uw eerdere vraag terzake <voetnoot nummer="1"/>. </antwoord>
      <antwoord nummer="4">De door Noorwegen en Canada vastgestelde quota voor de zeehondenjacht liggen beneden de door de Internationale Raad voor Zee-onderzoek (ICES) op grond van de huidige populatie-ontwikkelingen als aanvaardbaar beschouwde quota. </antwoord>
      <antwoord nummer="5">Een van de twee onderzoekprojecten in het kader waarvan in 1995 2600 jonge zeehonden werden gedood betreft onderzoek naar de voeding, groei en conditie van jonge zadelrobben en klapmutsen met het doel te komen tot een beter begrip van de factoren die de ontwikkeling van zeehonden gedurende hun eerste levensjaar bepalen. Dit onderzoek wordt in 1996 voortgezet; resultaten zijn tot dusverre niet bekendgemaakt. Het tweede project dient om een systematische vergelijking te maken tussen de effectiviteit van het doden van jonge zeehonden met behulp van de traditionele pikhaak en die van het gebruik van verschillende soorten geweren en ammunitie. Bij dit onderzoek is tot nu toe gebleken dat bij de jacht met geweren op verspreid voorkomende zeehonden bij 98,3 procent van de geschoten zeehonden sprake was van onmiddellijk intredende dood of bewustzijnsverlies. Ook het onderzoek naar de effecten van de gehanteerde jachtmethoden wordt voortgezet. </antwoord>
      <antwoord nummer="6">Het resultaat van het gebruik van geweren heeft tot nu toe niet geleid tot een verbod van de pikhaak, die door de Noorse overheid vooralsnog wordt beschouwd als het meest betrouwbare, effectieve en humane middel voor het doden van jonge zeehonden. </antwoord>
      <antwoord nummer="7">Het standpunt van de Nederlandse regering inzake de zeehondenjacht is bij de Noorse regering voldoende bekend. Bovendien heeft het Europees Parlement mede op initiatief van Nederlandse leden op 18 januari jl. een resolutie aangenomen, waarin de Europese Commissie onder meer wordt verzocht de Noorse regering ervan op de hoogte te stellen dat de Europese Unie de jacht op zeehonden veroordeelt. In het licht hiervan acht ik, mede gelet op het feit dat er geen juridische basis is voor formele protesten, nadere actie van de zijde van de Nederlandse regering thans niet opportuun. </antwoord>
      <antwoord nummer="8">Ik acht het van belang dat regionale organisaties instandhoudings- en beheersmaatregelen ten aanzien van de visbestanden treffen. De rol van deze organisaties is – via de Europese Unie met steun van Nederland – zowel in de FAO Code of Conduct for Responsible Fisheries als in de VN overeenkomst inzake grensoverschrijdende visbestanden versterkt. De visserij in de Noordatlantische Oceaan wordt voornamelijk gereguleerd door twee regionale organisaties, namelijk de NAFO (North-west Atlantic Fisheries Organisation) en de NEAFC (North-east Atlantic Fisheries Commission). Op dit moment proberen leden van de laatstgenoemde organisatie (waaronder Noorwegen, IJsland, Far Oer, Rusland en de Europese Unie) te komen tot beheersafspraken over de visserij op roodbaars en arctische haring. Nederland dringt in de Europese Unie aan op effectieve afspraken over het beheer van de betrokken visbestanden. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 1994–1995, Aanhangsel Handelingen nr. 753, vraag nr. 5</noot>
      </noten>
   </antwoorden>
</kvr>
