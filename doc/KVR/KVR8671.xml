<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrrich en Ravestein(beiden D66) aan de minister van Binnenlandse Zaken en Koninkrijksrelaties, voor Grote Steden en Integratiebeleid en van Justitie over gewelddadige Marokkaanse jongeren in Amsterdam. (Ingezonden 29 december 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8671
</item>
         <item attribuut="Inhoud">Betreft berichten over gewelddadige akties van groepen vnl. Marokkaanse jongeren, tegen de Amsterdamse politie gericht.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Welzijn (Jeugdigen) Welzijn (Minderheden)</item>
         <item attribuut="Trefwoorden">Jeugdcriminaliteit Minderheden Politie</item>
         <item attribuut="Vindplaats">Kamervragen met antwoord 1998-1999, nr. 755, Tweede Kamer</item>
         <item attribuut="Vraagnr_bij_indiening">2989905080</item>
         <item attribuut="Afkomstig_van">Binnenlandse Zaken Justitie</item>
         <item attribuut="Indiener">
            <persoon partij="D66">Dittrrich</persoon>
            <persoon partij="D66">Ravestein</persoon>
         </item>
         <item attribuut="Datum_reaktie">1999-02-09</item>
         <item attribuut="Datum_indiening">1998-12-29</item>
         <item attribuut="Document-id">KVR8671</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1543" allpagenumbers="1543 1544 1545" vetnummer="2989905080" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8671" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="755" onderwerp="" indiendatum="1998-12-29">
         <vrager partij="D66" oorsprong="parlement">Dittrrich</vrager>
         <vrager partij="D66" oorsprong="parlement">Ravestein</vrager>
         <vraagt-aan>de minister van Binnenlandse Zaken en Koninkrijksrelaties, voor Grote Steden en Integratiebeleid en van Justitie</vraagt-aan>
      </vraagdata>
      <antwoorddata antwoorddatum="1999-02-9">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten over gewelddadige akties van groepen voornamelijk Marokkaanse jongeren, tegen de Amsterdamse politie gericht? <voetnoot nummer="1"/>
      </vraag>
      <vraag nummer="2">Welke incidenten zijn er in 1998 in Amsterdam geweest, waar Marokkaanse jongeren met de politie slaags zijn geraakt? Worden Amsterdamse politieburo’s beter beschermd tegen groepsgeweld? </vraag>
      <vraag nummer="3">Hoe beoordeelt u de analyse van de Amsterdamse plaatsvervangend korpschef en de Hoofdofficier van Justitie dat groepjes Marokkaanse jongeren zich keihard opstellen tegen de politie en andere gezagsdragers, terwijl zij hun akties met behulp van GSM-telefoons regisseren? Is er bij de burgers van Amsterdam angst om tegen dit type groepsdelikten aangifte te doen? </vraag>
      <vraag nummer="4">Hoeveel politiemensen zijn gewond geraakt? Zijn vrouwelijke agenten in het bijzonder doelwit? Hoe kunnen politiemensen zich beter tegen gewelddadigheden beschermen? Voorziet u dat politiemensen hun dienstwapen moeten gaan gebruiken? Wat vindt u daarvan? </vraag>
      <vraag nummer="5">Hoe beoordeelt u de analyse dat de politie vleugellam wordt gemaakt door verwijten van discriminatie en dat de jeugdbendes speculeren op solidariteitsgevoelens bij de bevolking om zich tegen de politie te keren en criminele aktiviteiten af te dekken? </vraag>
      <vraag nummer="6">Bent u het eens met de opvating dat hier sprake is van een nieuw soort stadsterreur? Welke mogelijkheden zijn er om verdachten uit de groep via snelrecht voor de rechter te brengen? Kunnen de juridische mogelijkheden daartoe ten volle benut worden? Indien dit niet het geval is, bent u dan bereid extra ondersteuning aan het Amsterdamse Openbaar Ministerie en de Amsterdamse Rechtbank te verlenen? </vraag>
      <vraag nummer="7">Verwacht u dat de problemen met de groep Marokkaanse jongeren in Amsterdam zich ook elders in Nederland zullen kunnen gaan voordoen? Zo ja, welke maatregelen worden genomen om dat zoveel mogelijk te voorkomen? </vraag>
      <vraag nummer="8">Bent u bereid om met de Marokkaanse gemeenschap in Amsterdam om de tafel te gaan zitten om de gerezen problemen aan te pakken? </vraag>
      <noten afkomstig="vraag">
         <noot nummer="1" datum="1998-12-24" bron="Het Parool">Het Parool, 24 december 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. Ter beantwoording van uw vragen hebben wij mede gebruik gemaakt van ambtsberichten over dit onderwerp van de burgemeester van Amsterdam en van het College van procureurs-generaal. </antwoord>
      <antwoord nummer="2">Volgens de ambtsberichten hebben in Amsterdam in 1998 een aantal gewelddadige incidenten plaatsgevonden. De politie kwam bij deze incidenten niet alleen in aanraking met Marokkaanse maar ook met andere jongeren. De meeste aandacht is uitgegaan naar het incident in Amsterdam Slotervaart/Overtoomse Veld in april vorig jaar met daarop volgend talrijke andere incidenten in de westelijke tuinsteden. Verder waren er incidenten op 24 juli in Amsterdam Zuidoost naar aanleiding van een schietincident met dodelijke afloop, op 14 december bij het bureau Balistraat naar aanleiding van de aanhouding van twee verdachten, op 20 december op en rond het Museumplein ter gelegenheid van een demonstratie bij het Amerikaanse Consulaat en wederom bij het bureau Balistraat naar aanleiding van de aanhouding van twee verdachten die vernielingen aanrichtten. In de ambtsberichten wordt geschreven dat in Amsterdam geen structurele extra maatregelen zijn genomen om politiebureaus beter te beschermen. De bureaus zijn voor eenieder 24 uur per dag en 7 dagen per week toegankelijk. In het geval er aanwijzingen zijn dat er mogelijk acties volgen, zoals na een aanhouding die de nodige commotie veroorzaakt of het ophouden van arrestanten uit een bepaalde groep, kunnen voorzorgsmaatregelen worden getroffen. Deze maatregelen betreffen de aanwezigheid van extra personeel, alertheid op assistentie bij omringende wijkteams en de inzet van een vliegende brigade. Dit laatste is een openbare orde team dat voor de hele stad paraat is. </antwoord>
      <antwoord nummer="3 en 5">Uit de ambtsberichten blijkt dat tijdens de incidenten van het afgelopen jaar het een aantal malen is voorgekomen, dat jeugdige verdachten zich verzetten tegen hun aanhouding door de politie. De politie in Amsterdam heeft aanwijzingen dat daarbij met de mobiele telefoon anderen gealarmeerd zijn. Doordat, mogelijk onjuiste en onvolledige, informatie over onder andere de reden tot en de wijze van aanhouding snel wordt verspreid, kunnen de onder de toegestroomde personen eventueel aanwezig negatieve gevoelens jegens de politie verder worden gevoed. Hierdoor kan een reactie op gang komen, die zijn eigen dynamiek kent. Vleugellam is de politie in deze gevallen niet. Het onderhavige type groepsdelicten betreft veelal misdrijven gericht tegen het openbaar gezag, waardoor het niet voor de hand ligt dat burgers hiervan aangifte doen. Er bestaat geen relatie met de aangiftebereidheid van de Amsterdamse bevolking. </antwoord>
      <antwoord nummer="4">In de ambtsberichten wordt medegedeeld dat in 1998 in totaal 123 politiefunctionarissen gewond zijn geraakt als gevolg van geweld, dat wil zeggen door toedoen van verdachten, arrestanten en omstanders. Bij 42 incidenten kan er een directe relatie met mensen uit de Marokkaanse gemeenschap gelegd worden. Er is niet aangetoond dat vrouwelijke politiefunctionarissen in het bijzonder doelwit zijn van agressie. De omstandigheden waaronder het voor politiemensen geoorloofd is het dienstwapen te gebruiken, staan vermeld in de Ambtsinstructie voor de politie, de Koninklijke marechaussee en de buitengewoon opsporingsambtenaar. Vooralsnog is er geen aanleiding om te veronderstellen dat gebruik nodig zal zijn. Dit neemt niet weg dat zich in de toekomst omstandigheden kunnen voordoen waardoor politiemensen genoopt worden het dienstwapen te gebruiken. Relevant in dit verband is de, in de ambtsberichten genoemde, observatie van politiemensen dat veel jongeren op enigerlei wijze bewapend zijn. Los van de onderhavige problematiek wordt verkend of minder zware middelen ontwikkeld kunnen worden die tot de beschikking van politiefunctionarissen moeten komen (zie brief van 12 november jl. van de minister BZK aan uw kamer over het TNO-rapport over pepper spray). </antwoord>
      <antwoord nummer="6">Hoewel de incidenten die zich hebben voorgedaan ernstig zijn, kan niet gesproken worden van een nieuw soort stadsterreur. In de ambtsberichten wordt vermeld dat de Amsterdamse driehoek de oplossing van dit probleem in verschillende repressieve en preventieve instrumenten zoekt. Voorzover het delict zich daartoe leent en strafrecht dat toelaat, wordt snelrecht toegepast. Ook wordt met behulp van Marokkaanse burgers een project «Crisisbeheersing» opgezet (Taskforce Marokkanen en Veiligheid). In dat kader worden gezaghebbende personen ingezet om bij crises een deëscalerende rol te spelen. Verder ondernemen het stadsbestuur, de stadsdelen en de politie activiteiten om de communicatie met de Marokkaanse gemeenschap en in het bijzonder jongeren te verbeteren. Bovendien worden voorbereidingen getroffen voor de opening van zogenaamde «Justitie in de Buurt»-kantoren in Amsterdam Zuidoost en in het Overtoomse Veld. Deze kantoren hebben als belangrijk taakaccent de jeugdproblematiek. Tenslotte worden er verschillende projecten uitgevoerd en eventueel geïntensiveerd in het kader van het beleidsprogramma «Jeugd en Veiligheid». Tevens is recent een CRIEM-pilot in Amsterdam gestart waarin een aanpak voor jongeren uit etnische minderheidsgroepen waar het al mee mis is gegaan, wordt gerealiseerd. </antwoord>
      <antwoord nummer="7">Zoals wij schreven in de brief die wij op 19 januari jl. aan de vaste kamercommissies voor Binnenlandse Zaken en Koninkrijksrelaties en voor Justitie hebben gestuurd zijn er op dit moment onvoldoende aanwijzingen om de vraag te beantwoorden of deze confrontaties met groepen Marokkaanse jongeren incidenteel zijn of niet. Wel kan geconstateerd worden dat er sprake is van een onderliggende problematiek van groepen Marokkaanse jongeren die al langer bestaat. De soms benarde maatschappelijke positie die delen van etnische minderheden in de Nederlandse samenleving innemen en de acculturatieproblematiek die sommige groepen ondervinden tussen het herkomstland (van de ouders) en de Nederlandse samenleving zijn van invloed op het integratieproces van deze groep jongeren. Deze problemen bij het integratieproces kunnen ertoe leiden dat delen van etnische minderheidsgroepen marginaliseren, waarmee een verminderde deelname aan de Nederlandse samenleving samenvalt. Dit kan zich in specifieke situaties uiten in onder meer het afkeren van onze samenleving en het ontwikkelen van criminele activiteiten. De opeenstapeling van genoemde factoren kan een voedingsbodem zijn voor incidenten zoals zich in Amsterdam hebben voorgedaan. Voor de opsomming van de maatregelen verwijzen wij naar de brief van 19 januari jl. die is bijgesloten. </antwoord>
      <antwoord nummer="8">Het is primair de taak van het lokaal bestuur om met de Marokkaanse gemeenschap in Amsterdam in gesprek te treden. De burgemeester van Amsterdam geeft in zijn ambtsbericht te kennen dat hij een verdere dialoog is aangegaan met vertegenwoordigers van de Marokkaanse gemeenschap in Amsterdam. In dit verband bereidt hij samen met de meest betrokken bestuurders zogenaamde ambtswoninggesprekken voor. Deze gesprekken hebben tot doel de communicatie tussen het gemeentebestuur en de Marokkaanse gemeenschap te intensiveren, samen met representanten van die gemeenschap nagaan wat de herkomst is van de houding van Marokkaanse jongeren en een richting zoeken voor verbetering. </antwoord>
      <noten afkomstig="antwoord"/>
   </antwoorden>
</kvr>
