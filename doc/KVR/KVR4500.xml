<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het verlenen van een aanvullende verzekering. (Ingezonden 14 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4500
</item>
         <item attribuut="Inhoud">Betreft vragen naar aanleiding van berichten dat zorgverzekeraars ouderen zouden weigeren voor een aanvullende verzekering op grond van hun leeftijd.</item>
         <item attribuut="Rubriek">Gezondheidszorg (Zorgverzekeringen) Welzijn (Ouderen)</item>
         <item attribuut="Trefwoorden">Ouderen Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 814, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-03-11</item>
         <item attribuut="Datum_indiening">1997-02-14</item>
         <item attribuut="Document-id">KVR4500</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1663" allpagenumbers="1663 1664" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="814" onderwerp="" indiendatum="1997-02-14">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-03-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recent rapport «Levenslang verzekerd tegen ziektekosten» van de Unie KBO? <voetnoot nummer="1"/>
      </vraag>
      <vraag nummer="2">Wat is uw mening over het niet – dan wel pas na medische keuring en met hoge premie – accepteren van mensen met een verhoogd risico voor een aanvullende verzekering? </vraag>
      <vraag nummer="3">Kan het niet of onder strikte voorwaarden toelaten van ouderen tot aanvullende verzekeringen beschouwd worden als leeftijdsdiscriminatie? Vindt u dat aanvaardbaar? </vraag>
      <vraag nummer="4">Hebt u gezien de eerdere ervaringen betreffende tandprotheses, voldoende mogelijkheden om de zorgverzekeraars van acceptatiegedrag te doen veranderen? </vraag>
      <vraag nummer="5">Moet noodzakelijke zorg, zoals tandzorg en fysiotherapie, voor iedereen in gelijke mate toegankelijk zijn? Is de beste garantie daarvoor terugopname in het ziekenfonds- en standaardpakket? </vraag>
      <noten afkomstig="vraag">
         <noot nummer="1" datum="1997-02-12" bron="Levenslang verzekerd tegen ziektekosten, Unie KBO">Levenslang verzekerd tegen ziektekosten, Unie KBO, 12 februari 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het rapport «Levenslang verzekerd tegen ziektekosten» heb ik op 12 februari 1997 door de vice voorzitter van de Unie KBO uitgereikt gekregen. </antwoord>
      <antwoord nummer="2">De aanvullende verzekeringen behoren tot het zogenoemde derde compartiment. Alle essentiële, noodzakelijke zorg die niet voor eigen rekening kan komen maakt onderdeel uit van het wettelijke pakket. De zogenaamde onverzekerbare risico’s, waarbij het hoofdzakelijk gaat om langdurige, meestal intramurale zorg zit in het eerste compartiment. Deze zorg valt onder de AWBZ. Het tweede compartiment bevat een wettelijk bepaald pakket aan «gewone» zorg. Ik doel hier op het ziekenfondspakket en soortgelijke verzekeringen, zoals KPZ, WTZ en andere particuliere ziektekostenverzekeringen. Het derde compartiment betreft de buiten het wettelijk pakket vallende zorg waarvan de dekking van de kosten in aanvullende ziektekostenverzekeringen zal worden ondergebracht. Een aanvullende verzekering is een particuliere verzekering die in aanvulling op het wettelijk bepaalde pakket in het tweede compartiment kan worden gesloten. Verzekeraars stellen zelf de inhoud en omvang van het pakket en de voorwaarden waaronder deze verzekeringen gesloten kunnen worden, vast. Er is daarbij nu eenmaal een relatie tussen leeftijd en gezondheidsrisico. Dat recht kan ik particuliere ziektekostenverzekeraars niet ontzeggen. De overheid heeft daarmee geen bemoeienis. Het is voor het kabinet evenwel een argument temeer om noodzakelijke zorg in het tweede compartiment te laten. </antwoord>
      <antwoord nummer="3">De algemene lijn van het kabinet is dat het hanteren van leeftijdscriteria slechts dan aan de orde dient te komen indien deze criteria noodzakelijk en te rechtvaardigen zijn. Op zich genomen is te begrijpen dat verzekeraars toelatingscriteria hanteren. Uit verzekeringsoogpunt zijn daarvoor voldoende overwegingen aanwezig. Daarom is het hanteren van leeftijdscriteria niet altijd gelijk aan leeftijdsdiscriminatie. Wel ben ik blij met de kanttekeningen in het rapport van de Unie KBO dat het tegengaan van leeftijdsdiscriminatie geen zaak van de politiek alleen is, maar van de maatschappij als zodanig. Zoals ik bij het in ontvangst nemen van het rapport «Levenslang verzekerd tegen ziektekosten» reeds heb meegedeeld, vind ik dat iedereen, ongeacht leeftijd, zich moet kunnen verzekeren voor een betaalbaar pakket van noodzakelijke zorg. </antwoord>
      <antwoord nummer="4">Voor een antwoord op deze vraag verwijs ik naar de antwoorden op vragen 3 en 5. </antwoord>
      <antwoord nummer="5">Het pakket aan zorg in het tweede compartiment is de afgelopen jaren op diverse onderdelen kritisch tegen het licht gehouden («getrechterd»). In het regeerakkoord zijn duidelijke afspraken gemaakt over de toegankelijkheid van de zorg en de gevolgen die dat heeft voor de samenstelling en omvang van het pakket in het eerste en tweede compartiment. Deze afspraak is gemaakt om te bereiken dat, gezien de beperkte financiële middelen, de noodzakelijke zorg voor een ieder toegankelijk blijft. Dit kan overigens alleen maar door het wettelijk verzekerde pakket steeds weer opnieuw kritisch te bekijken. Ter illustratie hiervan mogen de volgende voorbeelden dienen. De beperkingen in de noodzakelijke zorg, zoals tandheelkunde en fysiotherapie hebben niet zonder slag of stoot plaatsgevonden. De voorgenomen maatregelen zijn vooraf bezien op de zorginhoudelijke consequenties. De gevolgen van de genomen maatregelen zijn onderwerp geweest van onderzoek. Met betrekking tot de tandheelkunde heb ik bij brief van 21 januari 1997, uw Kamer het Kabinetsbesluit betreffende het weer in het ziekenfondspakket opnemen van de gebitsprothese meegedeeld. Over de beperking van fysiotherapie is langdurig met alle betrokkenen overlegd hoe, ten einde de noodzakelijke fysiotherapie in het pakket te houden, de aanspraak op fysiotherapie het beste kan worden omschreven. Dit heeft geleid tot een uitvoerige lijst van aandoeningen waarvoor meer behandelingen dan 9 of 18 zijn aangewezen. Deze lijst is met ingang van 1 januari 1996 ingevoerd. De Ziekenfondsraad is vervolgens gevraagd een commissie van deskundigen in te stellen om na te gaan welke aanpassingen van deze lijst met aandoeningen noodzakelijk zijn. Recent heeft de commissie mij gerapporteerd. Thans wordt bezien of de voorstellen van deze commissie kunnen worden overgenomen. Dat zal dan uitbreiding betekenen van de lijst met aandoeningen waarvoor langdurig fysiotherapie is aangewezen. </antwoord>
      <noten afkomstig="antwoord"/>
   </antwoorden>
</kvr>
