<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over geuridentificatieproeven. (Ingezonden 8 januari 2008);Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30742
</item>
         <item attribuut="Inhoud">Het OM zou in hoger beroep moeten gaan tegen de uitspraken in de zeven zaken tegen de speurhondengeleiders, omdat de verdachten niet worden ontzet uit het politieambt. Ook vragen over de betrouwbaarheid van de geuridentificatieproeven in de andere delen van Nederland.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Opsporingsonderzoek) Strafrecht en strafprocesrecht (Straffen)</item>
         <item attribuut="Trefwoorden">Opsporingen Politie Straffen</item>
         <item attribuut="Vindplaats">Kamervragen met antwoord 2007-2008, nr. 1203, Tweede Kamer</item>
         <item attribuut="Vraagnr_bij_indiening">2070807800</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-01-31</item>
         <item attribuut="Datum_indiening">2008-01-08</item>
         <item attribuut="Document-id">KVR30742</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2571" allpagenumbers="2571 2572" vetnummer="2070807800" code="0708tkkvr1203" lopendefooter="Tweede Kamer, vergaderjaar 2007–2008, Aanhangsel" filenaam="KVR30742" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1203" onderwerp="" indiendatum="2008-01-8">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-01-31">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat het Openbaar Ministerie niet in hoger beroep gaat tegen de uitspraken in de zeven zaken tegen de speurhondengeleiders? <voetnoot nummer="1"/>
      </vraag>
      <vraag nummer="2">Is het feit dat de eis van de Officier van Justitie, dat de verdachten dienden te worden ontzet uit het politieambt, niet is gevolgd door de Rechtbank geen aanleiding op zich om in hoger beroep te gaan? Zo ja, waarom is dit dan niet gebeurd? Zo neen, op grond waarvan worden de politieambtenaren nu wel geschikt geacht om het politieambt te blijven vervullen? </vraag>
      <vraag nummer="3">Zou, gelet op de strafmaat van de Rechtbank bij een klein aantal bewezen verklaarde feiten, in hoger beroep bij een mogelijk groter aantal bewezen verklaarde feiten niet een hogere strafmaat te verwachten zijn? </vraag>
      <vraag nummer="4">Zijn de door de Officier van Justitie ten laste gelegde feiten gebaseerd op de uitkomsten van het onderzoek dienaangaande van de Rijksrecherche? Zo ja, in hoeverre is dit onderzoek volledig geweest gelet op het grote aantal door de Rechtbank onbewezen verklaarde feiten? </vraag>
      <vraag nummer="5">Deelt u de mening dat, gelet op het vertrouwen dat burgers in de rechtsstaat moeten kunnen hebben, iedere twijfel moet worden weggenomen over fouten met geuridentificatieproeven in andere delen van Nederland? </vraag>
      <vraag nummer="6">Is het oriënterend onderzoek van de Rijksrecherche naar mogelijke soortgelijke problemen met geuridentificatieproeven buiten de «Oefengroep Oost» volledig geweest? Kan worden uitgesloten dat elders in het land ook sprake is geweest van een onjuiste uitvoering van geuridentificatieproeven door dezelfde personen dan wel door andere politieambtenaren? Zo neen, bent u bereid alsnog een diepgaand onderzoek dienaangaande door de Rijksrecherche te laten instellen? Zo ja, bent u bereid de Kamer inzage te geven in het betreffende onderzoek van de Rijksrecherche? </vraag>
      <vraag nummer="7">Heeft u inmiddels maatregelen genomen om soortgelijke malversaties met geuridentificatieproeven uit te sluiten? Zo ja, welke maatregelen zijn dit? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-12-11" bron="Uitspraken Rechtbank Zutphen">Uitspraken Rechtbank Zutphen, 11 december 2007, (06/800969-07 t/m 06/800975-07)</noot>
      </noten>
   </vragen>
   <antwoorden aantal="5">
      <antwoord nummer="1">Het Openbaar Ministerie heeft tegen deze uitspraken inderdaad geen hoger beroep ingesteld. </antwoord>
      <antwoord nummer="2">Ten aanzien van alle verdachten heeft het Openbaar Ministerie een werkstraf van 240 uren geëist en met uitzondering van een politieambtenaar als bijkomende straf geëist ontzetting uit het politieambt voor de duur van twee jaren. Ten aanzien van de veroordeelde hondengeleiders heeft de rechtbank te Zutphen in de feiten en omstandigheden aanleiding gezien om naast een taakstraf ook een voorwaardelijke vrijheidsstraf op te leggen. De rechtbank heeft besloten geen ontzetting uit het politieambt op te leggen. De rechtbank heeft hierbij overwogen dat de verdachten inmiddels disciplinair zijn gestraft. Gelet op deze overweging van de rechtbank en gelet op het feit dat de rechter een zwaardere strafsoort heeft opgelegd (een voorwaardelijke vrijheidsstraf) dan door het openbaar ministerie was geëist, heeft het openbaar ministerie in het niet opleggen van een ontzetting uit het politieambt geen aanleiding gezien voor het instellen van hoger beroep. </antwoord>
      <antwoord nummer="3 en 4">De door de officier van Justitie telastegelegde feiten zijn inderdaad gebaseerd op de resultaten van het onderzoek door de Rijksrecherche. Binnen dit onderzoek van de Rijksrecherche zijn door een aantal getuigen belastende verklaringen afgelegd. De aan verdachten telastegelegde feiten zijn – zoals op grond van de wet is vereist – gespecificeerd naar tijd en plaats. Daarvoor diende telkens te worden onderbouwd, dat de specifiek in de telastelegging genoemde proef niet in overeenstemming met de daarvoor geldende regels was uitgevoerd. Hierbij deed zich het probleem voor dat de belastende getuigenverklaringen grotendeels algemeen van aard waren. In een aantal gevallen is de rechtbank van oordeel geweest dat het dossier onvoldoende aanknopingspunten bevatte om tot een veroordeling van het telastegelegde feit te komen, zodat de verdachte van dat feit diende te worden vrijgesproken. Gelet op deze overweging van de rechtbank is het openbaar ministerie te Zutphen van oordeel dat het niet aannemelijk is dat een hogere rechter tot een ander oordeel over de feiten en omstandigheden zou komen. Om deze reden is afgezien van het instellen van hoger beroep. </antwoord>
      <antwoord nummer="5 en 6">Naar aanleiding van een belastende verklaring heeft de hoofdofficier van Justitie te Zutphen de Rijksrecherche opdracht gegeven tot het uitvoeren van een oriënterend onderzoek naar de wijze waarop elders in het land uitvoering is gegeven aan de geuridentificatieproeven. Binnen dit onderzoek zijn de leidinggevenden binnen de betrokken regiokorpsen gehoord. Deze hebben hebben verklaard dat de onder hun verantwoordelijkheid plaatsgehad hebbende geuridentificatieproeven telkens volgens de regels zijn uitgevoerd. Daarnaast zijn alle hondengeleiders gehoord die in boververmelde belastende verklaring zijn genoemd. Zonder uitzondering hebben deze hondengeleiders tegenover de Rijksrecherche verklaard dat zij de geuridentificatieproeven telkens volgens de regels hebben uitgevoerd. Gelet hierop is de hoofdofficier van Justitie tot de conclusie gekomen dat er onvoldoende aanwijzingen zijn dat ook buiten Oefengroep Oost is nagelaten om geuridentidentificatieproeven blind uit te voeren. Ik acht deze conclusie verantwoord. Gelet op de vertrouwelijke aard van het rapport en het feit dat de bevindingen en conclusies hierboven reeds uiteen zijn gezet, zie ik geen aanleiding dit rapport publiek te maken door het verlenen van inzage. </antwoord>
      <antwoord nummer="7">In de zaak van de geuridentificatieproeven waren de regels en protocollen helder. De betrokken politieambtenaren hebben in hun processen-verbaal bewust onjuist verklaard, dat zij de bij de geurproeven voorgeschreven handelwijze hebben gevolgd. Ondanks dat politieambtenaren aan een zorgvuldige selectie worden onderworpen, kunnen dergelijke risico’s niet volledig worden uitgesloten. Het tegen de regels in onjuist uitvoeren van geuridentificatieproeven heeft tot veel beroering geleid binnen de korpsen. De hondengeleiders zijn zich terdege bewust van de noodzaak om het protocol strikt te volgen en daarover naar waarheid te verklaren. </antwoord>
      <noten afkomstig="antwoord"/>
   </antwoorden>
</kvr>
