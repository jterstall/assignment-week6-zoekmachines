<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) aan de minister-president over het uitstel van de definitieve besluitvorming over het JSF-project. (Ingezonden 6 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15606
</item>
         <item attribuut="Inhoud">Op 12 juni 2002 moet de regering definitief uitsluitsel geven over deelname aan het JSF-project. Is dit mogelijk, nu de Kamer zich tweemaal heeft uitgesproken en het onwaarschijnlijk is dat er op 12 juni al een nieuw kabinet is.</item>
         <item attribuut="Rubriek">Bedrijfsleven en industrie (Industrie) Veiligheidsbeleid en defensie (Militair materieel)</item>
         <item attribuut="Trefwoorden">Militaire vliegtuigen Vliegtuigindustrie</item>
         <item attribuut="Vindplaats">Kamervragen met antwoord 2001-2002, nr. 1096, Tweede Kamer</item>
         <item attribuut="Vraagnr_bij_indiening">2010210130</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">2002-05-06</item>
         <item attribuut="Datum_indiening">2002-05-06</item>
         <item attribuut="Document-id">KVR15606</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2317" allpagenumbers="2317 2318" vetnummer="2010210130" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15606" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1096" onderwerp="" indiendatum="2002-05-6">
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de minister-president</vraagt-aan>
      </vraagdata>
      <antwoorddata antwoorddatum="2002-05-6">
         <antwoorder functie="minister-president" ministerie="Algemene Zaken">Kok</antwoorder>
         <mede-antwoorder>de staatssecretaris van Defensie en de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Klopt het dat 12 juni definitief de uiterste datum is waarop de Nederlandse regering aan de Amerikaanse regering uitsluitsel moet geven over deelname aan de ontwikkelingsfase van de Joint Strike Fighter? </vraag>
      <vraag nummer="2">Deelt u de inschatting dat op 12 juni nog geen nieuw kabinet is aangetreden zodat uw demissionair kabinet dat besluit moet nemen en dat er dus geen sprake is van uitstel tot een nieuw kabinet dat besluit kan nemen? </vraag>
      <vraag nummer="3">Als uw kabinet nu niet in staat is dat besluit te nemen, terwijl in de Kamer de stemmen over uw eerdere besluit mee te doen aan de ontwikkelingsfase van de JSF tweemaal met een verhouding 74-74 staakten, welke nieuwe situatie tussen nu en 12 juni stelt u dan wel in staat een besluit te nemen? </vraag>
      <vraag nummer="4">Is, hoewel de Kamer zich tweemaal heeft uitgesproken en de bal dus bij het kabinet ligt, de samenstelling van de nieuwe Kamer alsnog van invloed op uw besluit? </vraag>
      <vraag nummer="5">Is het denkbaar dat die leden van uw kabinet die nu geen gevolgen willen verbinden aan het eerdere besluit van het kabinet om aan de ontwikkelingsfase van de JSF mee te doen daar na 15 mei anders over denken en wel bereid zijn het contract met de Amerikanen te tekenen? </vraag>
      <vraag nummer="6">Indien dit het geval is verdient het dan niet de voorkeur daar voor 15 mei volstrekte helderheid over te geven zodat de kiezer weet waar hij aan toe is en een nieuw kabinet dan voor de vraag staat al of niet uit te stappen en, zo ja, op welk moment? </vraag>
      <vraag nummer="7">Wilt u deze vragen voor dinsdag 7 mei beantwoorden in verband met de mogelijkheid hierover tijdens het reces alsnog met het kabinet te spreken? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De datum van 12 juni 2002, die is vermeld in de brief, 3 mei 2002 van de staatssecretaris van Defensie en de minister van Economische Zaken aan de Tweede Kamer, kan worden beschouwd als uiterste datum voor ondertekening van het Memorandum of Understanding (MOU) inzake deelname aan de SDD-fase van het JSF-programma. Een latere datum van ondertekening zou schadelijk zijn voor de mogelijkheden van in Nederland gevestigde bedrijven om opdrachten te verwerven in het kader van het JSF-programma. </antwoord>
      <antwoord nummer="2">Dit is inderdaad aannemelijk, maar ik begeef mij niet in speculaties daarover. </antwoord>
      <antwoord nummer="3,4 en 5">Het kabinet heeft op 8 februari jl. een besluit genomen inzake deelname aan de SDD-fase van het JSF-programma. Op 26 april jl. is in het kabinet opnieuw over het onderwerp gesproken in het licht van de politieke omstandigheden. Bij die gelegenheid is afgesproken dat het kabinet in contact zou treden met de Amerikaanse regering. Doel van dat overleg was de mogelijkheid te onderzoeken om het tijdstip van ondertekening van het MOU, aanvankelijk voorzien voor 2 april jl., uit te stellen, zonder dat zulks de belangen van het betrokken bedrijfsleven zou schaden. Gelet op de bereikte overeenstemming over uitstel van de ondertekening zal het kabinet het onderwerp tijdig voor 12 juni opnieuw bespreken. </antwoord>
      <antwoord nummer="6">Er is reeds sprake van helderheid in die zin dat het kabinetsvoornemen van 8 februari jl. nog steeds geldt. Voor de goede orde zij er overigens op gewezen dat het MOU voorziet in de mogelijkheid om desgewenst tussentijds uit de samenwerking te stappen. </antwoord>
      <antwoord nummer="7">De antwoorden op deze vragen zijn op maandag 6 mei 2002 aan de Tweede Kamer gezonden. </antwoord>
      <noten afkomstig="antwoord"/>
   </antwoorden>
</kvr>
