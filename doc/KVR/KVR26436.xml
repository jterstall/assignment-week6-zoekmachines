<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de ministers van Onderwijs, Cultuur en Wetenschap en van Financiën over het geringe gebruik van de tegemoetkoming studiekosten. (Ingezonden 21 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26436
</item>
         <item attribuut="Inhoud">Vragen naar aanleiding van artikel in Nederlands Daglad (24 juli 2006). Veel ouders uit de lagere inkomensgroepen zouden honderden euro's aan tegemoetkomingen in de studiekosten (Wet tegemoetkoming ouderwijsbijdrage en schoolkosten, WTOS-regeling) laten liggen, terwijl ze wel er recht op hebben. Indiener vraagt om een onderzoek naar de redenen hiervoor.</item>
         <item attribuut="Rubriek">Hoger onderwijs (Studiefinanciering) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Bekostiging voortgezet onderwijs Inkomens Studiefinanciering</item>
         <item attribuut="Vindplaats">Kamervragen met antwoord 2006-2007, nr. 37, Tweede Kamer</item>
         <item attribuut="Vraagnr_bij_indiening">2050617790</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2006-09-26</item>
         <item attribuut="Datum_indiening">2006-08-21</item>
         <item attribuut="Document-id">KVR26436</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="75" allpagenumbers="75 76" vetnummer="2050617790" code="0607tkkvr37" lopendefooter="Tweede Kamer, vergaderjaar 2006–2007, Aanhangsel" filenaam="KVR26436" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="37" onderwerp="" indiendatum="2006-08-21">
         <vrager partij="SP" oorsprong="parlement">Vergeer</vrager>
         <vraagt-aan>de ministers van Onderwijs, Cultuur en Wetenschap en van Financiën</vraagt-aan>
      </vraagdata>
      <antwoorddata antwoorddatum="2006-09-26">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het feit <voetnoot nummer="1"/>dat veel ouders uit de lagere inkomensgroepen honderden euro’s aan tegemoetkomingen in de studiekosten laten liggen voortvloeiend uit de Wet tegemoetkoming onderwijsbijdrage en schoolkosten (WTOS-regeling), terwijl ze er wel recht op hebben? </vraag>
      <vraag nummer="2" voetnoot="1">Bent u bereid gelet op het feit <voetnoot nummer="1"/>dat voor zowel de IB-groep als het ministerie van Onderwijs, Cultuur en Wetenschap het een raadsel is waarom twee op de drie gezinnen geen gebruik maakt van de WTOS-regeling, hiernaar een onderzoek in te stellen? </vraag>
      <vraag nummer="3">Vindt u het wenselijk dat scholen melding maken van de WTOS-regeling, bijvoorbeeld via hun schoolgids of de boekenlijst? Bent u bereid te onderzoeken of scholen ouders actief informeren en op welke wijze zij dit doen? Bent u bereid scholen op te dragen om de WTOS-regeling actief onder de aandacht van ouders te brengen? </vraag>
      <vraag nummer="4">Behoort de IB-groep en/of de belastingdienst mogelijkheden te krijgen om ouders met kinderen in de schoolgaande leeftijd actief te informeren? Zo ja, op welke termijn gaat u hiertoe mogelijkheden bieden? Zo neen, hoe worden ouders actief geïnformeerd? </vraag>
      <noten afkomstig="vraag">
         <noot nummer="1" datum="2006-07-24" bron="Nederlands Dagblad">Nederlands Dagblad, 24 juli 2006, tegemoetkoming kosten studie weinig gebruikt</noot>
      </noten>
   </vragen>
   <antwoorden aantal="4">
      <antwoord nummer="1">Ik ben op de hoogte van de berichtgeving in het Nederlands Dagblad van 24 juli 2006 over het niet-gebruik van de tegemoetkoming onderwijsbijdrage en schoolkosten. Het is mij bekend dat een deel van de ouders geen aanspraak maakt op de WTOS, zoals ook is vermeld in het Nationaal Strategisch Rapport voor Sociale Bescherming en Insluiting, dat een dezer dagen door de Minister van Sociale Zaken en Werkgelegenheid aan uw Kamer wordt toegezonden. </antwoord>
      <antwoord nummer="2">Het Sociaal Cultureel Planbureau voert reeds een onderzoek uit naar het de omvang en motieven van niet-gebruik van verschillende inkomensafhankelijke regelingen, waaronder de WTOS-regeling. De resultaten van dit onderzoek worden begin december verwacht maar voorlopige cijfers laten zien dat het niet-gebruik beduidend lager uitvalt dan twee op de drie gezinnen, zoals genoemd in de berichtgeving in het Nederlands Dagblad van 24 juli 2006. Ik acht het niet opportuun nu een extra onderzoek in te stellen. </antwoord>
      <antwoord nummer="3">Ik vind het wenselijk dat scholen melding maken van de WTOS-regeling. Ik heb de indruk dat veel scholen dit ook doen. De IB-Groep faciliteert scholen hierin door standaardteksten aan te bieden die scholen in de schoolgids kunnen opnemen. Daarnaast kunnen de scholen beschikken over folders die aan ouders ter beschikking worden gesteld. Overigens wijzen de grote distributeurs van schoolboeken ook op het bestaan van de WTOS. Recentelijk is het onderzoek naar de hoogte van de schoolkosten (Schoolkostenmonitor 2006) van start gegaan. Hierin laat ik ook onderzoeken hoe de informatievoorziening van scholen naar ouders plaatsvindt. Indien het onderzoek hier aanleiding toe geeft, zal ik de voorlichting aan scholen intensiveren. Het kabinet vindt het belangrijk dat alle ouders gebruik maken van de inkomensafhankelijke voorzieningen waarvoor zij in aanmerking komen. Zoals in de Rijksbegroting 2007 is vermeld, is het kabinet van plan per 1 januari 2009 hoofdstuk drie van de Wet Tegemoetkoming Onderwijsbijdrage en Schoolkosten (WTOS) te integreren in de Wet op de kindertoeslag. Ouders kunnen dan bij één loket terecht voor de kindertoeslag; de tegemoetkoming voor schoolkosten is daar dan een integraal onderdeel van. Daardoor zal het gebruik van de regeling worden verbeterd en zal het niet-gebruik sterk kunnen worden gereduceerd. </antwoord>
      <antwoord nummer="4">De IB-Groep biedt ondersteuning aan scholen in de voorlichting over de WTOS en levert hen informatiemateriaal. In het verleden heeft de IB-Groep in samenwerking met de Sociale Verzekeringsbank actief ouders benaderd over de WTOS. Ik vind het belangrijk dat ook tot aan de integratie van de WTOS in de kindertoeslag de informatievoorziening aan ouders verbetert. Deze informatievoorziening dient effectief te zijn en de groepen ouders te bereiken die nu niet bereikt worden met de regeling. Daarom wil ik de resultaten van het onder vraag 2 genoemde SCP onderzoek afwachten om maatwerk toe te passen in de voorlichting. In mijn reactie op het SCP onderzoek zal ik hierover berichten. Vanaf 2009 krijgt de voorlichting over de tegemoetkoming in de schoolkosten een nieuwe impuls vanwege de invoering van de onder vraag 3 genoemde Kindertoeslag, die door de Belastingdienst zal worden uitgevoerd. </antwoord>
      <noten afkomstig="antwoord"/>
   </antwoorden>
</kvr>
