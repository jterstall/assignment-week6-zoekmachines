<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vliet en Bakker (beiden D66) over vrouwenvakscholen (Ingezonden 17 maart 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1263
</item>
         <item attribuut="Inhoud">Betreft vragen over de subsidieverlening aan de vrouwenvakschool in Amsterdam Oud-West.</item>
         <item attribuut="Rubriek">Beroepsonderwijs en volwasseneneducatie (Volwasseneneducatie)</item>
         <item attribuut="Trefwoorden">Volwasseneneducatie</item>
         <item attribuut="Vindplaats">Kamervragen met antwoord 1994-1995, nr. 628, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Van Vliet</persoon>
            <persoon partij="D66">Bakker</persoon>
         </item>
         <item attribuut="Datum_reaktie">1995-04-04</item>
         <item attribuut="Datum_indiening">1995-03-17</item>
         <item attribuut="Document-id">KVR1263</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1279" allpagenumbers="1279 1280" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="628" onderwerp="" indiendatum="1995-03-17">
         <vrager partij="D66" oorsprong="parlement">Van Vliet</vrager>
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1995-04-4">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft het RBA zijn subsidie aan de vrouwenvakschool in Amsterdam Oud-West stopgezet? <voetnoot nummer="1"/>
      </vraag>
      <vraag nummer="2">Is deze sluiting een rechtstreeks gevolg van de in het Partijenakkoord met het Centraal Bestuur voor de Arbeidsvoorziening gemaakte keuzes? </vraag>
      <vraag nummer="3">Deelt u de opvatting, dat dit akkoord in strijd is met de door de Kamer aangegeven prioriteiten op arbeidsvoorziening, namelijk dat bezuinigingen in de eerste plaats gezocht dienen te worden op het beheer (organisatie en gebouwen), en in de tweede plaats op loonkostensubsidies, maar niet op scholing van langdurig werklozen? </vraag>
      <vraag nummer="4">Gaan de door het CBA en de RBA’s gemaakte keuzes ten koste van de scholing en bemiddeling van vrouwen? </vraag>
      <vraag nummer="5">Lopen ook in andere regio’s vrouwenvakscholen het risico gesloten te worden als gevolg van de bezuinigingen? Valt de sluiting van de vrouwenvakschool in Amsterdam Oud-West, resp. in andere regio’s, te rijmen met de positieve resultaten van de vrouwenvakscholen en met lovende uitspraken hierover van zowel uzelf als van uw collega van Onderwijs, Cultuur en Wetenschappen? </vraag>
      <vraag nummer="6">Bent u bereid in uw besluitvorming over de evaluatie van de commissie-Van Dijk, waarin het genoemde partijenakkoord mede aan de orde is, te streven naar handhaving van de vrouwenvakscholen? </vraag>
      <vraag nummer="7">Bent u bereid in dit licht op een andere prioriteitenstelling in de begroting(en) van de arbeidsvoorziening aan te dringen? </vraag>
      <vraag nummer="8">Acht u het streven van het RBA om de vrouwenvakschool Amsterdam Oud-West in de eigen organisatie te integreren over het algemeen wenselijk? </vraag>
      <vraag nummer="9">Wilt u de vrouwenvakscholen snel duidelijkheid bieden over het perspectief op voortbestaan, en – gelet op de op korte termijn dreigende ontslagen – in het bijzonder over het perspectief voor het lopende begrotingsjaar? </vraag>
      <noten afkomstig="vraag">
         <noot nummer="1" datum="1995-03-10" bron="Het Parool">Het Parool, 10 maart 1995</noot>
      </noten>
   </vragen>
   <antwoorden aantal="8">
      <antwoord nummer="1 en 2">Na overleg met de vrouwenvakschool in Amsterdam heeft het RBA Amsterdam Zaanstreek Waterland (AZW) besloten tot een meerjarige inkooprelatie met de vrouwenvakschool. Deze relatie is te zien als een meer zakelijke vorm van financiering voor de activiteiten van de vrouwenvakschool en komt als het ware in de plaats van subsidieverlening. Dit is conform het beleid van de Arbeidsvoorzieningsorganisatie dat er op is gericht te komen tot meerjarige inkooprelaties met extern gepositioneerde scholingsinstituten. Vormen van instituutsfinanciering acht de Arbeidsvoorzieningsorganisatie minder gewenst. De voorkeur gaat uit naar financieringsconstructies waarbij sprake is van een directe koppeling met de te leveren diensten. Het CBA heeft daarbij gepleit voor het hanteren van een overgangsregeling voor de vrouwenvakscholen. Deze overgangsregeling dient vrouwenvakscholen in de gelegenheid te stellen zich een gezonde positie op de scholingsmarkt te verwerven. De financie¨le ruimte die noodzakelijk is voor deze overgangsregeling is onder druk komen te staan door de vermindering van de Rijksbijdrage voor de Gezien de effecten hiervan in de regionale begrotingen heeft het CBA in zijn vergadering d.d. 24 maart jl. besloten e´e´nmalig 80% van het budget dat in het schooljaar 1994/1995 aan de vrouwenvakscholen is uitgegeven als doelstelling ter beschikking te stellen aan de RBA’s, met het oog op het schooljaar 1995/1996. </antwoord>
      <antwoord nummer="3">De Partijenovereenkomst van 22 december jl. en de vertaling daarvan door het CBA in het Landelijke Beleidskader 1995 acht ik in lijn met de door de Tweede Kamer aangegeven prioriteiten op het terrein van Arbeidsvoorzieningsorganisatie. Immers, er is nu vastgelegd dat in de eerste plaats de beheersuitgaven van het Landelijk Bureau en de RBA’s zullen worden teruggebracht tot een maximale uitgavenplafond van f 1 085 miljoen in 1995. Het CBA kent prioriteit toe aan de uitvoering van scholingsactiviteiten. Dat dit ten laste kan gaan van de loonkostensubsidies is door het CBA voorzien. </antwoord>
      <antwoord nummer="4">In de door het CBA en de RBA’s gemaakte keuzes is naar mijn mening de dienstverlening voor doelgroepen zo veel mogelijk ontzien. Uit de regionale plannen komt een beeld naar voren dat m.n. de taakstellingen voor langdurig werklozen, allochtonen en vrouwen een opgaande lijn vertonen ten opzichte van de taakstelling in 1994. Naar mijn mening kan worden gesteld dat mede gelet op de eerdergenoemde interventie van het CBA de bemiddeling en scholing van vrouwen zich alleszins op een redelijk peil zullen bevinden, gegeven de uit het regeerakkoord volgende budgettaire beperkingen. </antwoord>
      <antwoord nummer="5">Uit een opgave van het landelijk bureau van de vrouwenvakscholen komt naar voren dat in meer regio’s vrouwenvakscholen te maken krijgen met een lager aantal door RBA’s in te kopen scholingsplaatsen. Gegeven de in het antwoord op de vragen 1 en 2 vermelde interventie door het CBA meen ik echter dat voldoende ruimte voor een werkbare oplossing is gevonden. </antwoord>
      <antwoord nummer="6">Het ligt in de rede dat de Arbeidsvoorzieningsorganisatie gebruik zal blijven maken van de diensten van de vrouwenvakscholen. Als zodanig acht ik het een goede zaak dat Arbeidsvoorziening mede een bijdrage levert aan de handhaving van de vrouwenvakscholen. De door het CBA voorgestane inkooprelatie lijkt mij een doelmatige benadering met voldoende perspectief voor de vrouwenvakscholen om zich op de markt van aanbieding van scholing te handhaven. </antwoord>
      <antwoord nummer="7">De uitkomsten van het begrotingsoverleg in het CBA, waarover u bij brief van 30 maart 1995 bent ingelicht, zijn in overeenstemming met de ook van mijn kant in de besluitvorming ingebrachte zwaartepunten. </antwoord>
      <antwoord nummer="8">Zoals uit mijn antwoord op de vragen 1 en 2 blijkt is door het RBA AZW besloten tot een inkooprelatie met de vrouwenvakschool in Amsterdam. </antwoord>
      <antwoord nummer="9">Zoals in het antwoord op de vragen 1 en 2 is vermeld heeft het CBA op 24 maart 1995 besloten eenmalig, speciaal voor de vrouwenvakscholen, middelen beschikbaar te stellen aan de RBA’s. Als uitgangspunt zijn de uitgaven in het schooljaar 1994/1995 genomen. Een budget ten grootte van 80% van deze uitgaven in 1994/1995 zal beschikbaar worden gesteld voor het schooljaar 1995/1996. Dit budget moet voldoende zijn om de tijd te overbruggen die nodig is voor de scholen om naast de arbeidsvoorziening andere organisaties te vinden die geı¨nteresseerd zijn in inkoop van scholingsplaatsen. Ik acht het de verantwoordelijkheid van de Arbeidsvoorzieningsorganisatie om de vrouwenvakscholen hierover zo snel mogelijk te informeren. </antwoord>
      <noten afkomstig="antwoord"/>
   </antwoorden>
</kvr>
