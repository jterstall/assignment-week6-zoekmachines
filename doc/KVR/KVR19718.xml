<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de minister van Defensie over mogelijke mishandelingen op de landmachtkazerne in Oirschot. (Ingezonden 5 februari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19718
</item>
         <item attribuut="Inhoud">Vragen naar aanleiding van een berichten in het Algemeen Dagblad van 31 januari 2004 en 2 februari 2004, over mishandeling van militairen in Oirschot.</item>
         <item attribuut="Rubriek">Veiligheidsbeleid en defensie (Militairen)</item>
         <item attribuut="Trefwoorden">Militairen</item>
         <item attribuut="Vindplaats">Kamervragen met antwoord 2003-2004, nr. 1038, Tweede Kamer</item>
         <item attribuut="Vraagnr_bij_indiening">2030407740</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2004-03-11</item>
         <item attribuut="Datum_indiening">2004-02-05</item>
         <item attribuut="Document-id">KVR19718</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2197" allpagenumbers="2197 2198" vetnummer="2030407740" code="0304tkkvr1038" lopendefooter="Tweede Kamer, vergaderjaar 2003–2004, Aanhangsel" filenaam="KVR19718" issn-nummer="ISSN 0921 - 7398" uitgever="SduUitgevers ’s-Gravenhage 2004"/>
      <vraagdata vraagnummer="1038" onderwerp="" indiendatum="2004-02-5">
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2004-03-11">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent ubekend met de berichten in het Algemeen Dagblad over mishandeling van militairen in Oirschot? <voetnoot nummer="1"/>
      </vraag>
      <vraag nummer="2">Komt dit vaker voor bij de Koninklijke Landmacht of bij andere krijgsmachtdelen? Zo ja, kunt u precies aangeven om hoeveel incidenten het gaat en op welke wijze daartegen is opgetreden? </vraag>
      <vraag nummer="3">Welke concrete maatregelen zijn er genomen om dit soort uitwassen te voorkomen? </vraag>
      <vraag nummer="4">Op welke manier vangt Defensie de slachtoffers en hun familie en naasten op? </vraag>
      <vraag nummer="5">Waaruit bestaat de opvang voor militairen die slachtoffer zijn van mishandeling en voor militairen die naar aanleiding van deze incidenten psychische problemen hebben? Acht ude opvangmogelijkheden passend en voldoende? Zo neen, welke maatregelen gaat unemen om hier verbetering in aan te brengen? </vraag>
      <vraag nummer="6">Wat is er behalve het ontslag van acht van de twaalf verdachten door Defensie ondernomen om verdere escalatie te voorkomen? </vraag>
      <vraag nummer="7">Op welke wijze wordt omgegaan met de andere vier verdachten? Is openbaar bekend of Justitie ook onderscheid maakt tussen de twaalf verdachten? Bent ubereid om de Kamer op de hoogte te houden van de voortgang van het justitiële onderzoek voor zover dat openbaar bekend wordt? </vraag>
      <vraag nummer="8">Herinnert uzich uw antwoorden op eerdere vragen over zelfdoding bij militairen die één of meer uitzendingen hebben meegemaakt? </vraag>
      <vraag nummer="9">Bent ubereid om opnieuw te kijken naar de mogelijkheden om militairen beter te volgen vóór, tijdens en na uitzending, alsmede na beëindiging van het dienstverband bij Defensie, met het oog op het voorkomen van psychische problemen en ontsporingen zoals in Oirschot? </vraag>
      <noten afkomstig="vraag">
         <noot nummer="1" datum="2004-02-2" bron="Algemeen Dagblad, 31 januari jl., «Tot man gemarteld»" titel="Na «ontgroening» opnieuw bedreigd">Algemeen Dagblad, 31 januari jl., «Tot man gemarteld», 2 februari 2004: «Na «ontgroening» opnieuw bedreigd»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Mishandeling, fysiek geweld of fysieke intimidatie komen helaas in uitzonderlijke gevallen voor bij de verschillende krijgsmachtdelen. In 2003 zijn er 38 meldingen van fysiek geweld of agressie binnen de defensieorganisatie geweest. Bij dergelijke meldingen wordt daadkrachtig opgetreden door degene bij wie de melding wordt gedaan; dit kan de commandant, de vertrouwenspersoon of de marechaussee zijn. In de regel wordt aangifte gedaan en volgt een strafrechtelijke procedure. Daarnaast kunnen tegen de daders rechtspositionele maatregelen worden genomen, waaronder ontslag of een ambtsbericht. </antwoord>
      <antwoord nummer="3">Het tegengaan van dergelijke vormen van ongewenst gedrag, waaraan een zeer hoge prioriteit wordt toegekend, geschiedt onder meer door voortdurend de aandacht te vestigen op gewenste omgangsvormen. Dit begint al tijdens de initiële opleidingen, waar de instructeurs aandacht besteden aan waarden, normen en (on)gewenste omgangsvormen. Belangrijke succesfactoren zijn de voorbeeldfunctie van kaderleden en de wijze waarop defensiemedewerkers elkaar aanspreken op ongewenste gedragingen. Iedere individuele defensiemedewerker heeft een eigen verantwoordelijkheid op dit vlak. Ook aan de in oktober 2002 aangestelde genderambassadeurs is een verantwoordelijkheid voor het agenderen, het bewaken en het tegengaan van ongewenst gedrag binnen hun eigen defensieonderdeel toegekend. Tijdens een jaarlijks overleg met de genderambassadeurs en de centrale vertrouwenspersonen word ik bijgepraat over de ontwikkelingen en worden gemeenschappelijke prioriteiten vastgesteld. </antwoord>
      <antwoord nummer="4 en 5">Militairen die slachtoffer zijn van mishandeling of militairen die naar aanleiding van deze incidenten psychische problemen ondervinden, kunnen terecht bij verschillende hulpverleners binnen Defensie, zoals de bedrijfsmaatschappelijk werker, de arts, de geestelijk verzorger, de psycholoog of de vertrouwenspersoon. Ik acht deze opvangmogelijkheden binnen Defensie passend en voldoende. Bij melding van misstanden bij de Koninklijke marechaussee bestaat tevens de mogelijkheid het slachtoffer te verwijzen naar Slachtofferhulp. In het geval van de mishandeling in Oirschot heeft de compagniescommandant vanaf het begin contact onderhouden met de slachtoffers en hun ouders. Tevens heeft de bataljonscommandant een gesprek gehad met de ouders van de slachtoffers die later dader zijn geworden. Door de compagniescommandant is voor alle slachtoffers een afspraak gemaakt bij de Maatschappelijke Dienst Defensie. In de meeste gevallen zijn ook familieleden bij deze gesprekken aanwezig geweest. </antwoord>
      <antwoord nummer="6">Door commandanten op diverse niveaus (peloton, compagnie en bataljon) van de betreffende eenheid is tijdens buitengewone appèls aandacht gevraagd voor hetgeen gebeurd is. Daarbij is telkenmale duidelijk gemaakt dat dergelijk gedrag volstrekt onacceptabel is en dat dergelijke incidenten niet getolereerd worden. Tijdens zijn terugblik op het vorige jaar heeft de bataljonscommandant ten overstaan van het gehele bataljon expliciet stilgestaan bij deze manier van ontgroenen en de onaanvaardbaarheid hiervan uitgesproken. Ook de brigadecommandant heeft in het brigadeblad gesteld dat dergelijke voorvallen niet getolereerd zullen worden. De bataljonscommandant heeft met zijn ondercommandanten speciale praatsessies gehouden over ongewenst gedrag en ontgroeningen in het bijzonder. Naar aanleiding van de verklaringen bij de Koninklijke marechaussee dat enkele verdachten zelf ook dergelijke ontgroeningen tijdens hun opleiding hebben ondergaan, is door de bataljonscommandant contact opgenomen met de betrokken opleidingscommandanten. Op grond hiervan is een onderzoek gestart. Dit onderzoek is nog gaande. </antwoord>
      <antwoord nummer="7">Voor zover bekend bij Defensie zijn er nog elf verdachten in deze zaak. Acht hiervan zijn reeds ontslagen. De overige drie, waarvan één dader en twee slachtoffers die later dader zijn geworden, zijn recentelijk gehoord in het kader van mogelijk te nemen rechtspositionele maatregelen. Het ligt niet op de weg van Defensie de Tweede Kamer te informeren omtrent openbare mededelingen van het openbaar ministerie in deze zaak. </antwoord>
      <antwoord nummer="8">Ja. </antwoord>
      <antwoord nummer="9">Tot op heden heb ik geen aanleiding te vermoeden dat er sprake is van enig causaal verband tussen de incidenten in Oirschot en de uitzending van betrokken eenheid. De begeleiding en de zorg van militairen vóór, tijdens en na uitzending, alsmede na beëindiging van het dienstverband, wordt in de aangekondigde veteranennota bezien. Nagegaan wordt of, en zo ja op welke terreinen, nieuwe initiatieven wenselijk zijn. </antwoord>
      <noten afkomstig="antwoord"/>
   </antwoorden>
</kvr>
