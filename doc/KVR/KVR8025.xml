<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Augusteijn-Esser (D66) aan de ministers van Economische Zaken en van Volkshuisvesting, Ruimtelijke Ordening en Milieubeheer over hoogverrijkt uranium. (Ingezonden 15 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8025
</item>
         <item attribuut="Inhoud">Vragen over het beleid van de Verenigde Staten ten aanzien van het terugnemen van hoogverrijkt uranium uit het buitenland.</item>
         <item attribuut="Rubriek">Milieu (Afvalverwerking) Milieu (Radioactieve stoffen)</item>
         <item attribuut="Trefwoorden">Afvalverwerking Radioactieve afvalstoffen Uranium</item>
         <item attribuut="Vindplaats">Kamervragen met antwoord 1998-1999, nr. 196, Tweede Kamer</item>
         <item attribuut="Vraagnr_bij_indiening">2989900050</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">1998-10-21</item>
         <item attribuut="Datum_indiening">1998-09-15</item>
         <item attribuut="Document-id">KVR8025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="397" allpagenumbers="397 398" vetnummer="2989900050" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8025" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="196" onderwerp="" indiendatum="1998-09-15">
         <vrager partij="D66" oorsprong="parlement">Augusteijn-Esser</vrager>
         <vraagt-aan>de ministers van Economische Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1998-10-21">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is er inmiddels duidelijkheid over het beleid van de Verenigde Staten ten aanzien van het terugnemen van hoogverrijkt uranium uit buitenland en zo ja, hoe luidt dit? </vraag>
      <vraag nummer="2">Zijn stappen ondernomen om op eigen bodem dit hoogverrijkt uranium te converteren naar laag verrijkt uranium om hiermee de terugname te bevorderen, en zo ja, welke? </vraag>
      <vraag nummer="3">Zo niet, waarom niet? </vraag>
      <vraag nummer="4">Wordt nog steeds overwogen hoogverrijkt uranium op te slaan in containers? Bent u bereid alsnog te overwegen dit te doen op het terrein van de HFR? </vraag>
      <vraag nummer="5">Op welke termijn kan naar verwachting worden begonnen met de bouw van de opslagruimte op het terrein in Borssele? Zie ook Aanhangsels Handelingen nr. 1201, Vergaderjaar 1994-1995, en 798, Vergaderjaar 1995-1996. </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Op 13 mei 1996 heeft het US Department of Energy een officieel standpunt uitgebracht ten aanzien van het terugnemen van hoogverrijkt uranium uit het buitenland (Record of Decision for the Final Environmental Impact Statement on a Proposed Nuclear Weapons Nonproliferation Policy concerning Foreign Research Reactor Spent Nuclear Fuel). De USA is bereid gedurende een periode van 13 jaar – vanaf bekendmaking van het besluit – hoogverrijkt uranium uit het buitenland terug te nemen op voorwaarde dat de afzender ervan bereid is – en daartoe een overeenkomst met het DOE wil aangaan – te converteren naar het gebruik van laagverrijkt uranium. </antwoord>
      <antwoord nummer="2 en 3">Op Nederlands grondgebied is thans in drie gevallen sprake van het gebruik van hoogverrijkt uranium. De Hoge Flux Reactor (HFR) te Petten, eigendom van het Gemeenschappelijk Centrum voor Onderzoek (GCO) – een EU-instelling – gebruikt hoogverrijkt uranium. Het GCO heeft een overeenkomst met de Centrale Organisatie voor Radioactief Afval NV (COVRA) afgesloten waarin geregeld is dat bestraalde elementen bij COVRA worden opgeslagen. Tot op heden is de EU van mening dat niet geconverteerd kan worden naar laagverrijkt uranium, zulks om de navolgende technisch-wetenschap- pelijke maar ook financieel-economische redenen (Zie ook Aanhangsels Handelingen nr. 657, Vergaderjaar 1990–1991). De HFR is binnen Europa een vrij unieke onderzoeks- en testreactor waarbij een direct verband aanwezig is tussen het gebruik van hoogverrijkt uranium en de hoge flux die met dit karakter samenhangt. Conversie naar laagverrijkt uranium zou niet alleen van grote invloed zijn op het onderzoeksrendement maar ook op de exploitatiekosten die aanzienlijk zullen kunnen stijgen, onder andere omdat de benodigde speciale splijtstofelementen duurder zijn. Voorts speelt nog de overweging dat de concurrentiepositie van de HFR verslechtert ten opzichte van onderzoeksreactoren in andere landen waar conversie niet aan de orde is. Genoemde bezwaren hebben voor de Europese Commissie, als enig bevoegd terzake, de doorslag gegeven om niet tot conversie over te gaan. Wel zijn onlangs studies gestart teneinde na te gaan of het technisch mogelijk is tot geleidelijke conversie van de HFR over te gaan zonder significant verlies van de flux en waarbij aan alle noodzakelijke criteria wordt voldaan. De Hoger Onderzoek Reactor (HOR), in gebruik door het Interfacultair Reactor Instituut (IRI) van de TUD bevindt zich thans in een overgangsfase. Oorspronkelijk werd hoogverrijkt uranium gebruikt; in de jaren tachtig echter werd besloten over te gaan tot conversie; de eerder genoemde bezwaren ten aanzien van de HFR spelen hier niet. Een daartoe strekkende Kernenergiewetvergunning werd in 1996 verstrekt en werd in januari 1997 van kracht. Sedert maart 1998 is begonnen met het stapsgewijs converteren naar laagverrijkt uranium; dit proces zal pas over vijf jaar voltooid zijn. Ook in dit geval zullen bestraalde elementen bij COVRA worden opgeslagen. De LFR van ECN te Petten gebruikt hoogverrijkt uranium. Conversie is hier niet aan de orde: de oorspronkelijke lading die circa 30 jaar geleden in gebruik werd genomen kan in principe nog 200 jaar mee, ver voorbij de technische levensduur van de LFR. Ook hier is afvoer ervan naar COVRA voorzien. </antwoord>
      <antwoord nummer="4">De op 29 juni 1998 aan COVRA verleende kernenergiewetvergunning – welke momenteel nog niet operationeel is als gevolg van procedures bij de Raad van State – voorziet erin dat het hoogverrijkt uranium wordt opgeslagen in het Hoogactief Afval Behandelings- en Opslag Gebouw (HABOG). Deze vergunning voorziet er tevens in dat – in afwachting van voltooiing van het HABOG – bestraalde splijtstofelementen afkomstig van de onderzoeksreactoren tijdelijk worden opgeslagen in daartoe geschikte containers in het Laag- en middelradioactief afval Opslag gebouw (LOG). Ik zie geen reden dergelijke opslag te doen plaatsvinden op het terrein van de HFR. </antwoord>
      <antwoord nummer="5">Met de bouw van het HABOG kan eerst worden begonnen indien en nadat de bij de Raad van State ingediende schorsingsverzoeken betreffende de op 29 juni 1998 aan COVRA verleende kernenergiewetvergunning zijn afgewezen. Over het moment waarop daarover duidelijkheid ontstaat kan thans nog niets gezegd worden. </antwoord>
      <noten afkomstig="antwoord"/>
   </antwoorden>
</kvr>
