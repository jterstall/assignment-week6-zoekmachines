<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Volkshuisvesting, Ruimtelijke Ordening en Milieubeheer over het bericht dat het een chaos is op de bouwplaatsen. (Ingezonden 14 juli 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26297
</item>
         <item attribuut="Inhoud">Vragen naar aanleiding van het artikel 'Chaos op de bouwplaatsen' in het Algemeen Dagblad van 13 juli 2006. Deze vragen dienen ter aanvulling op eerdere vragen hierover van de leden Van Heteren, Depla en Kruijsen, ingezonden 14 juli 2006.</item>
         <item attribuut="Rubriek">Bouw (Bouwvoorschriften)</item>
         <item attribuut="Trefwoorden">Bouwvoorschriften</item>
         <item attribuut="Vindplaats">Kamervragen met antwoord 2005-2006, nr. 2074, Tweede Kamer</item>
         <item attribuut="Vraagnr_bij_indiening">2050616580</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-09-06</item>
         <item attribuut="Datum_indiening">2006-07-14</item>
         <item attribuut="Document-id">KVR26297</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4403" allpagenumbers="4403 4404 4405" vetnummer="2050616580" code="0506tkkvr2074" lopendefooter="Tweede Kamer, vergaderjaar 2005–2006, Aanhangsel" filenaam="KVR26297" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2074" onderwerp="" indiendatum="2006-07-14">
         <vrager partij="SP" oorsprong="parlement">Gerkens</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-09-6">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het bericht «Chaos op de bouwplaatsen»? <voetnoot nummer="1"/>
      </vraag>
      <vraag nummer="2">Kent u het conceptrapport van het kenniscentrum voor civiele techniek «Leren van instortingen» of de conclusies daarvan? Zo ja, wat is uw reactie hierop? </vraag>
      <vraag nummer="3">Wat is uw reactie op de conclusie dat het op veel bouwplaatsen in Nederland een chaos is? </vraag>
      <vraag nummer="4">Wat is uw mening over de bevinding dat er meer wordt gelet op de prijs van de nieuwbouw dan de kwaliteit? </vraag>
      <vraag nummer="5">Wat is uw mening over de bevinding dat ontwerpen tijdens de bouw worden aangepast zonder te controleren of dat verantwoordelijk is? </vraag>
      <vraag nummer="6">Deelt u de mening van de Vereniging Nederlandse Gemeenten (VNG) dat uitbreiding van het aantal gemeentelijke bouwinspecteurs belangrijk is? Zo ja, wat gaat u doen om dit te bewerkstelligen? Zo neen, waarom niet? </vraag>
      <vraag nummer="7">Deelt u de mening van Hoogleraar Leo Wagemans dat de hoofdconstructeur terug moet op de bouwplaats? Zo neen, waarom niet? </vraag>
      <vraag nummer="8">Deelt u de mening van het conceptrapport van het Kenniscentrum voor civiele techniek, dat het op de bouwplaats ontbreekt aan overzicht en iemand die in de gaten houdt of er volgens de regels wordt gewerkt? Zo ja, wat gaat u doen om dit te bewerkstelligen? Zo neen, waarom niet? </vraag>
      <vraag nummer="9">Bent u bereid om te onderzoeken op welke wijze de controle op de bouwplaats zo spoedig mogelijk terug kan komen? </vraag>
      <vraag nummer="10">Wat gaat u doen om ervoor te zorgen dat bij het bouwen in Nederland de kwaliteit weer centraal komt te staan in plaats van de prijs? </vraag>
      <noten afkomstig="vraag">
         <noot nummer="1" datum="2006-07-13" bron="Algemeen Dagblad">Algemeen Dagblad, 13 juli 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van de leden Van Heteren, Depla en Kruijsen (allen PvdA), ingezonden 14 juli 2006 (vraagnummer 2050616560) </toelichting>
   <antwoorden aantal="10">
      <antwoord nummer="1">De titel van het artikel is enigszins tendentieus en mijns inziens gebaseerd op een beperkt aantal in de media uitgemeten bekende cases. De titel wekt de indruk alsof er op veel bouwplaatsen in Nederland van alles mis is. Dat is gelukkig niet het geval, op heel veel bouwplaatsen in Nederland wordt kwalitatief goed werk geleverd. Niettemin kan niet ontkend worden dat in de afgelopen periode bij het bouwen van een aantal vaak complexe bouwprojecten fouten aan het licht zijn gekomen die naar mijn oordeel bij een zorgvuldige uitvoering en controle van het bouwwerk vermeden hadden kunnen worden. </antwoord>
      <antwoord nummer="2">Ja. De VROM-Inspectie is actief betrokken bij het project «Leren van instortingen» van het Civieltechnisch Centrum Uitvoering Research en Regelgeving (CUR) Het project is opgezet naar aanleiding van het relatief grote aantal bouwkundige incidenten van de afgelopen jaren en wordt gefaseerd uitgevoerd. Het rapport van de eerste fase van het project is in juni 2005 verschenen. Binnenkort start de tweede fase van het project, waarvoor wederom een inhoudelijke en financiële bijdrage door mijn ministerie is toegezegd. Met name de brede betrokkenheid van alle partijen in het bouwproces (zoals opdrachtgevers, aannemers, constructeurs, overheden, kenniscentra) acht ik een succesfactor van dit project. De conclusies in het rapport van de eerste fase van het project «Leren van instortingen» zijn volgens de CUR-onderzoeksgroep gebaseerd op op microniveau verzamelde gegevens van een aantal cases, interviews en opinies. Analyses op meso- en macroniveau moeten nog plaatsvinden. Ik onderschrijf de conclusies van de eerste analyse en zie uit naar de vervolgfase. Deze zal zich concentreren op het analyseren van een groter aantal bouwkundige calamiteiten, het werken aan betrouwbare projectorganisaties met het oog op de constructieve veiligheid en het opzetten van een registratiesysteem van (ook kleinere) incidenten om het «leren van» gestructureerd mogelijk te maken. </antwoord>
      <antwoord nummer="3">Zie mijn antwoord op vraag 1. </antwoord>
      <antwoord nummer="4">De vraag suggereert dat in veel gevallen de kwaliteit van een bouwproject ondergeschikt is aan de prijs van het project. Ik ben het daar niet mee eens. De opdrachtgever van een bouwproject zal met het oog op goede exploitatiemogelijkheden van het project altijd uit zijn op een goede prijs/kwaliteitsverhouding van het eindproduct. Ook uit het oogpunt van risicobeheersing en eventuele aansprakelijkheidsstelling is er de druk om tenminste aan minimale kwaliteitseisen te voldoen. Het project «Leren van instortingen» signaleert wel, naar mijn mening terecht, dat het puur op prijs selecteren van de constructieve adviseur het risico met zich meebrengt dat essentiële constructieve taken wegbezuinigd worden. </antwoord>
      <antwoord nummer="5">Afwijken van een bouwvergunning is niet toegestaan en kan alleen nadat het bevoegd gezag hiervoor een gewijzigde bouwvergunning heeft afgegeven. </antwoord>
      <antwoord nummer="6">De uitvoering en handhaving van de bouwregelgeving is opgedragen aan gemeenten. Het is primair de taak van de betrokken gemeenten om zorg te dragen voor een goed toezicht op de naleving. Met de wijziging van de Woningwet (verbetering naleving, handhaafbaarheid en handhaving bouwregelgeving, Kamerstukken I 2005/2006, 29 392) is deze handhavingstaak van gemeenten aangescherpt en dienen jaarlijks voornemens bekend te worden gemaakt over de wijze waarop invulling wordt gegeven aan die taak. Ook moet jaarlijks verslag worden gedaan over de uitvoering van de handhavingstaak. Uiteraard acht ik een goede taakuitoefening van het gemeentelijke bouw- en woningtoezicht van groot belang. In de beantwoording van de vragen van het lid Van Oudenallen heb ik aangegeven op welke wijze mijn ministerie hierbij ondersteuning biedt. In sommige gemeenten zal een uitbreiding van de formatie van het bouw- en woningtoezicht noodzakelijk zijn om de wettelijke taken op een goede wijze uit te kunnen voeren. Ik heb geen aanwijzingen dat een algemene verhoging van het aantal gemeentelijke bouwinspecteurs noodzakelijk is. Volledigheidshalve wijs ik er op dat het primair de verantwoordelijkheid van de opdrachtgever is om te organiseren dat er adequaat toezicht op de bouw plaatsvindt om uitvoering conform bestek en tekeningen te garanderen. </antwoord>
      <antwoord nummer="7">Niet in de zin dat dit wettelijk zou moeten worden afgedwongen. De wet bevat voldoende mogelijkheden om de constructieve veiligheid te waarborgen vanuit het uitgangspunt dat eisen worden gesteld aan de kwaliteit van een bouwwerk en niet aan de hoedanigheid van de aanvrager of de betrokkenen met wie hij het bouwontwerp opstelt. De aanvrager van een bouwvergunning is verantwoordelijk voor de samenhang van de (constructieve) gegevens en dient als eerste te worden aangesproken op het eventueel ontbreken van gegevens en bescheiden. Wanneer de samenhang tussen de aangeleverde gegevens onvoldoende blijkt, kan een gemeente extra informatie verlangen en zonodig onvolledige aanvragen buiten behandeling laten. Dit betreft niet alleen de bij de aanvraag aan te leveren gegevens, maar ook voor later aan te leveren gegevens tijdens de uitvoering van een bouwwerk. Worden tijdens de bouw de door de aanvrager aan te leveren gegevens niet tijdig overgelegd dan kan in het uiterste geval de bouw worden stilgelegd. Ik ben het eens met prof. Wagemans dat de hoofdconstructeur een belangrijke rol kan vervullen bij het toezien op de constructieve veiligheid van gecompliceerde bouwwerken, hoewel ook hierdoor geen garantie voor het uitsluiten van fouten wordt verkregen. In de beantwoording van de vragen van de leden Van Heteren, Depla en Kruijsen ben ik nader ingegaan op de ontwikkeling op dit terrein. </antwoord>
      <antwoord nummer="8">In het antwoord op vraag 1 heb ik aangegeven dat niet ontkend kan worden dat in de afgelopen periode bij het bouwen van een aantal vaak complexe bouwprojecten fouten aan het licht zijn gekomen die naar mijn oordeel bij een zorgvuldige uitvoering en controle van het bouwwerk vermeden hadden kunnen worden. Bij complexe bouwprojecten zijn vaak veel partijen betrokken. Het gevolg kan zijn dat er bij de uitvoering van het project onvoldoende zicht is op het totale project. Door meerdere partijen is voorgesteld om een hoofdconstructeur verplicht te stellen waardoor de verantwoordelijkheid voor de constructie en de realisatie bij één en dezelfde persoon kan worden gelegd. Naar mijn mening ligt de verantwoordelijkheid daarvoor primair bij private partijen; zij zijn immers verantwoordelijk voor een goed verloop van het bouwproces. </antwoord>
      <antwoord nummer="9">Het Ministerie van VROM heeft in de afgelopen jaren diverse activiteiten ontplooid om het gemeentelijke toezicht op naleving van de bouwregelgeving te verbeteren. De VROM-Inspectie constateert in haar recente jaarverslag over de gehele linie een verbetering van de gemeentelijke toezicht- en handhavingspraktijk. Controle op de bouwplaats, niet alleen door de gemeente maar met name door of namens de opdrachtgever, is inderdaad een belangrijke factor om de (constructieve) kwaliteit te verzekeren. De constructieve veiligheid is echter van veel meer factoren afhankelijk. In het rapport «Bouwkundige schades t.g.v. sneeuwval» dat ik op 26 juni 2006 naar uw Kamer gezonden heb, is hier ook aandacht aan besteed. Aanbeveling 1 uit genoemd onderzoek luidt: «Het verbeteren van de kwaliteitsborging in de keten van ontwerp tot en met bouw. De rol van VROM hierin zal bestaan uit enerzijds krachtige ondersteuning van al in uitvoering genomen activiteiten op dit terrein door marktpartijen en anderzijds door een diepgaande analyse van (de tekortkomingen in) de keten van de huidige ontwerp- en bouwpraktijk. Op basis daarvan kunnen, zo mogelijk met behulp van een risicoanalyse, verdere maatregelen ter verbetering van de kwaliteitsborging worden getroffen». Lopende activiteiten ter bevordering van de constructieve veiligheid zijn het werk van de CUR-commissie «Leren van instortingen» en het Constructeursplatform. Het aangekondigde onderzoek naar de kwaliteitsborging van de gehele bouwketen zal op korte termijn beginnen. Op basis daarvan zal ik bezien in hoeverre fundamentele wijzigingen in het bouwproces en de regelgeving daarover noodzakelijk zijn. Ik zal de Kamer hierover uiteraard informeren. Maartegelen ter verbetering van de constructieve veiligheid op de korte termijn zijn vermeld in het Plan van Aanpak Constructieve Veiligheid dat binnenkort gepubliceerd wordt. Hierin wordt ook aandacht besteed aan de controle op de bouwplaats. Ik verwijs u voor verdere details naar mijn antwoord op de vragen van de leden Van Heteren, Depla en Kruijsen. </antwoord>
      <antwoord nummer="10">Ik ben niet voornemens te sturen op de kwaliteit van een bouwwerk anders dan nu het geval is met het Bouwbesluit 2003 waarmee de vereiste minimum kwaliteit van een bouwwerk ten aanzien van de aspecten veiligheid, gezondheid, bruikbaarheid en energiezuinigheid is gewaarborgd. De opdrachtgever zelf bepaalt het door hem gewenste kwaliteitsniveau en de daarbij behorende prijs. Maatregelen ter verbetering van de constructieve veiligheid zijn vermeld in het antwoord op de vorige vraag. </antwoord>
      <noten afkomstig="antwoord"/>
   </antwoorden>
</kvr>
