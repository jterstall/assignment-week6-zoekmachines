<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Volksgezondheid, Welzijn en Sport en van Justitie over de euthanasiepraktijk bij medisch specialisten. (Ingezonden 3 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15737
</item>
         <item attribuut="Inhoud">Er blijken problemen in de euthanasiepraktijk bij medisch specialisten. Zij gaan soms onzorgvuldig om met euthanasieverzoeken, een second opinion wordt niet altijd gedaan door een onafhankelijke andere arts met voldoende kennis van de euthanasieregels, en er is te weinig tijd voor de beoordeling van het verzoek van de patiënt. (NRC Handelsblad, 29 april 2002).</item>
         <item attribuut="Rubriek">Gezondheidszorg (Euthanasie) Gezondheidszorg (Medische beroepen)</item>
         <item attribuut="Trefwoorden">Euthanasie Medische specialisten</item>
         <item attribuut="Vindplaats">Kamervragen met antwoord 2001-2002, nr. 1212, Tweede Kamer</item>
         <item attribuut="Vraagnr_bij_indiening">2010210030</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-05-30</item>
         <item attribuut="Datum_indiening">2002-05-03</item>
         <item attribuut="Document-id">KVR15737</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2561" allpagenumbers="2561 2562" vetnummer="2010210030" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15737" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1212" onderwerp="" indiendatum="2002-05-3">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2002-05-30">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het artikel over de euthanasiepraktijk bij medisch specialisten? <voetnoot nummer="1"/>
      </vraag>
      <vraag nummer="2">Wat is uw mening over het oordeel van de heer Douma, lid van de toetsingscommissie Zuid-Nederland, dat medisch specialisten soms onzorgvuldig omgaan met euthanasieverzoeken, dat de second opinion niet altijd door een onafhankelijke andere arts met voldoende kennis van de euthanasieregels geschiedt, en dat er te weinig tijd voor beoordeling van het verzoek van de patiënt wordt uitgetrokken? </vraag>
      <vraag nummer="3">Waarom kunnen medisch specialisten geen beroep doen op de goed opgeleide SCEN-artsen ten behoeve van een second opinion van een euthanasieverzoek? </vraag>
      <vraag nummer="4">Bent u bereid het subsidieverzoek van de KNMG te honoreren teneinde in de komende drie jaar 120 specialisten op te leiden tot SCEN-arts? Zo ja, wanneer kan die opleiding van start gaan? </vraag>
      <vraag nummer="5">Bent u bereid maatregelen te nemen zodat intussen euthanasieverzoeken door medisch specialisten volgens de regels van de euthanasiewet worden getoetst? Zo ja, aan welke maatregelen denkt u? </vraag>
      <vraag nummer="6">Hoe is het te verklaren dat de zorgen die de heer Douma in het krantenartikel uit niet terug te vinden zijn in de verslagen van de toetsingscommissies? Zijn de zaken, waarvan de heer Douma stelt dat deze onzorgvuldig zijn verlopen, aan het Openbaar Ministerie voorgelegd? Zo ja, hoe heeft het Openbaar Ministerie die zaken beoordeeld? </vraag>
      <vraag nummer="7">Bent u bereid in de evaluatie van de euthanasiewet specifiek aandacht te besteden aan de werkwijze van medisch specialisten? </vraag>
      <noten afkomstig="vraag">
         <noot nummer="1" datum="2002-04-29" bron="NRC Handelsblad">NRC Handelsblad, 29 april 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De heer Douma en enkele andere specialisten in het Rijnstate-ziekenhuis hebben in een interview met een redacteur van de NRC een aantal aspecten aan de orde gesteld die betrekking hebben op de wijze waarop in ziekenhuizen over het algemeen met een euthanasieprocedure wordt omgegaan. Deze aspecten betroffen onder andere communicatie en informatie, conceptuele kaders voor de beoordeling van de ondraaglijkheid van het lijden en procedurele kennis. Ook de betrekkelijkheid van de onafhankelijkheid is besproken. Het interview had als boodschap dat het in ziekenhuizen niet slecht gaat, maar dat er verbeterpunten moeten worden aangebracht, bijvoorbeeld wat de logistiek betreft. Door de wijze waarop vooral het interview in de NRC van koppen is voorzien, heeft de strekking van het interview een negatieve klank gekregen, terwijl de specialisten poogden om op een positieve manier een bijdrage te leveren aan de kwaliteitsontwikkeling. </antwoord>
      <antwoord nummer="3">Het SCEN-project is in eerste instantie opgezet voor huisartsen, om hen vaardigheden bij te brengen die nodig zijn om op een juiste wijze om te gaan met een verzoek om euthanasie. De belangrijkste reden hiervoor was dat het overgrote deel van de meldingen afkomstig is van huisartsen. Het is van meet af aan de bedoeling geweest om, wanneer een consulentennetwerk van huisartsen was voltooid, dezelfde opzet te initiëren voor specialisten in ziekenhuizen en voor verpleeghuisartsen. Hetgeen in het interview is gesteld ten aanzien van specialisten in ziekenhuizen gold eerder ook voor huisartsen. Daar is veel aandacht aan besteed in de afgelopen jaren. De regionale toetsingscommissies maken hier in hun jaarverslag ook gewag van. Het SCEN-project wordt, mede vanwege de vereiste beheersbaarheid, gefaseerd uitgevoerd en zal zich na het tot stand komen van het huisartsenconsulentennetwerk, richten op specialisten. Ook thans komt het overigens al voor dat specialisten een SCEN-huisartsconsulent consulteren. </antwoord>
      <antwoord nummer="4">Nu de huidige fase van het SCEN-project bijna is afgerond, kan hopelijk nog in de tweede helft van dit kalenderjaar worden begonnen met de opleiding van specialistenconsulenten. </antwoord>
      <antwoord nummer="5">De toetsingscommissies zijn onafhankelijk en toetsen in alle gevallen volgens de regels van de euthanasiewet. Meldingen van specialisten worden op dezelfde wijze getoetst als meldingen van huisartsen. Toetsingscommissies hebben wel aangegeven dat de meldingen die zij van SCEN-artsen krijgen van een groter inzicht in de procedure getuigen. De commissieleden behoeven daardoor minder vaak om aanvullende informatie te verzoeken en hebben sneller een goed beeld van de omstandigheden waaronder tot euthanasie is overgegaan. Uiteindelijk gaat het er altijd om of aan de zorgvuldigheidseisen is voldaan en die zijn voor iedere arts hetzelfde. </antwoord>
      <antwoord nummer="6">De zorgen die de heer Douma uit hebben betrekking op enkele aspecten van de euthanasieprocedure in ziekenhuizen. Hiermee wordt geenszins gezegd dat specialisten onzorgvuldig zouden handelen. Alleen dat de kwaliteit van dit handelen op een aantal punten nog verder dient te worden verbeterd. De toetsingscommissies constateren wel dat de verslaglegging door specialisten vaak summier is, zodat zij zich nogal eens genoodzaakt zien aanvullende informatie te vragen. In ziekenhuizen is het gebruikelijk dat een euthanasieverzoek in een team van behandelaars en verpleegkundigen wordt besproken. Hiermee is de kans dat een verzoek ten onrechte wordt ingewilligd door onvoldoende kennis van alternatieven bijzonder klein. In 2001 heeft de toetsingscommissie slechts éénmaal geoordeeld dat een specialist niet zorgvuldig heeft gehandeld. In deze zaak heeft het Openbaar Ministerie inmiddels een gerechtelijk vooronderzoek geopend. In (bijna) alle gevallen hebben de toetsingscommissies derhalve geoordeeld dat specialisten wel overeenkomstig de zorgvuldigheidsnormen handelen. </antwoord>
      <antwoord nummer="7">In het evaluatieonderzoek betreffende de euthanasiewetgeving wordt ook aandacht besteed aan de toepassing van de wet en het in acht nemen van de zorgvuldigheidseisen in ziekenhuizen. </antwoord>
      <noten afkomstig="antwoord"/>
   </antwoorden>
</kvr>
