<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Valk (PvdA), Niederer (VVD) en Giskes (D66) aan de minister van Verkeer en Waterstaat over de voorlichtingscampagne rond de invoering van de regel «fietsers van rechts voorrang». (Ingezonden 27 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13433
</item>
         <item attribuut="Inhoud">Deze vragen dienen ter aanvulling op eerdere vragen hierover van Tweede-Kamerlid Eurlings, ingezonden 27 maart 2001, 2000108600.</item>
         <item attribuut="Rubriek">Verkeer, vervoer en waterstaat (Fietsen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Fietsen Verkeersveiligheid Verkeerswetgeving</item>
         <item attribuut="Vindplaats">Kamervragen met antwoord 2000-2001, nr. 971, Tweede Kamer</item>
         <item attribuut="Vraagnr_bij_indiening">2000108620</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Valk</persoon>
            <persoon partij="VVD">Niederer</persoon>
            <persoon partij="D66">Giskes</persoon>
         </item>
         <item attribuut="Datum_reaktie">2001-04-02</item>
         <item attribuut="Datum_indiening">2001-03-27</item>
         <item attribuut="Document-id">KVR13433</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2019" allpagenumbers="2019 2020" vetnummer="2000108620" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13433" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="971" onderwerp="" indiendatum="2001-03-27">
         <vrager partij="PvdA" oorsprong="parlement">Valk</vrager>
         <vrager partij="VVD" oorsprong="parlement">Niederer</vrager>
         <vrager partij="D66" oorsprong="parlement">Giskes</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-04-2">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u de Kamer op zeer korte termijn informeren over de voorlichtingscampagne die op 6 april a.s. van start zal gaan, met betrekking tot de invoering van de regel «fietser van rechts voorrang»? </vraag>
      <vraag nummer="2">Bent u het ermee eens dat, waar de aanpassingen door de wegbeheerder in het kader van het Startprogramma Duurzaam Veilig de verantwoordelijkheid van de wegbeheerders zijn, het de verantwoordelijkheid van uw ministerie is om te zorgen dat de weggebruikers op de hoogte zijn, inclusief de allerjongste fietsende schoolgaande jeugd? </vraag>
      <vraag nummer="3">Kunt u in dat verband aangeven of de wegbeheerders (de lagere overheden), onder meer in het kader van het Startprogramma Duurzaam Veilig, goed op weg zijn met het aanpassen van voorrangssituaties, het inrichten van 30-kilometerzones en het aanleggen van in-/uitritconstructies, tenminste op alle als onveilig aangemerkte punten? </vraag>
      <vraag nummer="4">Heeft u de indruk dat de voorlichtingscampagne van een zodanige intensiteit en kwaliteit zal zijn, dat alle weggebruikers bereikt zullen worden en dat met name ook een kwetsbare groep als de schoolgaande jeugd (vanaf 7/8 jaar) voldoende op de hoogte is, voordat de regel op 1 mei a.s. van kracht zal worden? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Eurlings, ingezonden 27 maart 2001. </toelichting>
   <antwoorden aantal="4">
      <antwoord nummer="1">De campagne «geef het door, rechts gaat voor» in het kader van de maatregel «voorrang bestuurders van rechts» gaat op maandag 2 april van start. Door middel van een waar media-offensief wordt de Nederlandse bevolking op de hoogte gebracht van de nieuwe voorrangsregel. De campagne loopt tot eind mei. De belangrijkste campagnemiddelen zijn: – televisie- en radio-spot – postbus 51 brochure – posters achterop OV-bussen – artikelen in huis-aan-huis bladen – internet www.geefhetdoor.nl – advertentie in een aantal landelijke dagbladen – spandoeken, posters, free publicity in diverse media. Ook via het onderwijs wordt uitgebreid aandacht besteed aan de nieuwe verkeersregel, door middel van: – digitaal werkdossier – lesbrieven voor basis-, voortgezet en volwassenenonderwijs – schooltelevisie – schoolposters, fietsbelstickers, koffiebekers In verband met de invoering van «voorrang bestuurders van rechts» gaat de politie in de zomer- en het najaar, als de scholen weer beginnen, extra verkeershandhaving inzetten. Het zal hierbij gaan om snelheidscontroles van motorvoertuigen die gelijkwaardige kruisingen naderen (periode augustus–oktober). Tevens zullen fietsers en bromfietsers extra op zichtbaarheid (verlichting en reflectie) worden gecontroleerd (periode oktober–november). </antwoord>
      <antwoord nummer="2">Ja. </antwoord>
      <antwoord nummer="3">Zoals ik al aangegeven heb in mijn antwoorden op de vragen van het lid Eurlings is mij gebleken dat alle wegbeheerders (niet alleen gemeenten, maar ook waterschappen, provincies en rijkswaterstaat) druk bezig zijn met aanpassingen, zo ze al niet gereed zijn. Ik ben ervan overtuigd dat voor 1 mei op het overgrote deel van de kruisingen in verkeersaders de voorrang apart geregeld is (door aanleg van een inrit/uitritconstructie, dan wel plaatsing van voorrangsborden en haaientanden). Ook op de overige wegen wordt een flink aantal knelpunten aangepakt, o.a. in het kader van het Startprogramma Duurzaam Veilig, dat voor eind 2002 wordt afgerond. Voor de bebouwde kom betekent het dat meer dan de helft van de daarvoor in aanmerking komende wegen zal zijn ingericht als 30 km-gebied met snelheidsbeheersende maatregelen op de meest onveilige punten en met een duidelijke overgang naar de verkeersaders. Buiten de bebouwde kom is een begin gemaakt met de omvorming van plattelandswegen tot 60 km-gebied. Met de koepels van de lokale en regionale overheden ben ik in overleg over de invulling van de volgende fase van Duurzaam Veilig. </antwoord>
      <antwoord nummer="4">Ja. Gezien de omvang en de veelzijdigheid van de publiekscampagne en de activiteiten op scholen ben ik ervan overtuigd dat op 1 mei a.s. praktisch alle weggebruikers (volwassenen en schoolgaande jeugd) op de hoogte zullen zijn van de invoering van de nieuwe voorrangsregel. </antwoord>
      <noten afkomstig="antwoord"/>
   </antwoorden>
</kvr>
