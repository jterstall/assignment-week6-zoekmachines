<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Van de Camp (beiden CDA) aan de minister van Justitie over de evaluatie van de Puttense moordzaak. (Ingezonden 2 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15802
</item>
         <item attribuut="Inhoud">Vragen over een evaluatie van de gang van zaken op het gebied van strafvordering rond de Puttense moordzaak, en met name ook aandacht te besteden aan de gebruikte opsporingsmethoden.</item>
         <item attribuut="Rubriek">Strafrecht en strafprocesrecht (Opsporingsonderzoek) Strafrecht en strafprocesrecht (Vervolging)</item>
         <item attribuut="Trefwoorden">Opsporingen Strafvervolging</item>
         <item attribuut="Vindplaats">Kamervragen met antwoord 2001-2002, nr. 1262, Tweede Kamer</item>
         <item attribuut="Vraagnr_bij_indiening">2010209900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">2002-06-13</item>
         <item attribuut="Datum_indiening">2002-05-02</item>
         <item attribuut="Document-id">KVR15802</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2669" allpagenumbers="2669 2670" vetnummer="2010209900" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15802" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1262" onderwerp="" indiendatum="2002-05-2">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 juni 2002), zie ook Aanhangsel Handelingen nr. 1141, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bereid de gang van zaken op het gebied van strafvordering rond de zogenaamde «Puttense Moordzaak» te evalueren? </vraag>
      <vraag nummer="2">Wilt u daarbij nadrukkelijk aandacht schenken aan de gebruikte opsporingsmethoden, in het bijzonder het optreden van de diverse recherche instanties en de gebruikte DNA methodieken en theorieën (sleeptheorie e.d.)? </vraag>
      <vraag nummer="3">Hoeveel tijd zou met een dergelijke evaluatie gemoeid zijn? </vraag>
      <vraag nummer="4">Welke wijze lessen voor de toekomst zijn te trekken uit de gang van zaken? </vraag>
      <vraag nummer="5">Bent u bereid de evaluatierapporten aan de Tweede Kamer der Staten-Generaal te zenden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Grote opsporingsonderzoeken worden doorgaans intern geëvalueerd. Hiertoe is in 1997 een model ontwikkeld door het WODC. Ik wijs ook op het advies van de Werkgroep «Aanbevelingen Evaluatie Megazaken» dat ik onlangs aan Uw Kamer aangeboden heb (brief aan de Voorzitter van de Vaste Commissie voor Justitie van 16 april 2002, kenmerk 516077/505/wb). De praktijk van interne evaluatie is gericht op grote onderzoeken en dat was de Puttense moordzaak in beginsel niet. Het is een bijzondere zaak geworden met name door de beslissing van de Hoge Raad tot herziening en de daarop volgende vrijspraken door het Gerechtshof te Leeuwarden. Nu het Openbaar Ministerie heeft besloten geen cassatie in te stellen in deze zaak, bestaat de mogelijkheid om het onderzoek naar de dader(s) te heropenen. Bij het arrondissementsparket in Zutphen wordt momenteel bezien of het dossier aanknopingspunten biedt voor heropening van de zaak. Hierbij komen uiteraard alle aspecten van het onderzoek aan de orde, omdat die mede bepalend zijn voor een eventuele nieuwe onderzoeksrichting. Indien besloten wordt tot heropening van het onderzoek, ligt een afzonderlijke evaluatie op dit moment niet in de rede. Indien besloten wordt niet tot heropening over te gaan, zal in de gronden voor dat besluit een zekere evaluatie van het tot dusver uitgevoerde onderzoek besloten liggen. </antwoord>
      <antwoord nummer="3">Gezien het antwoord op de vragen 1 en 2 kan ik deze vraag nu nog niet beantwoorden. </antwoord>
      <antwoord nummer="4">Het Hof te Leeuwarden overweegt in zijn arrest onder meer: «Hoewel er geen reden is te twijfelen aan de integriteit van de opsporingsambtenaren die het onderzoek hebben verricht, is het onderzoek nadat H.d.B. c.s. waren gearresteerd, vrijwel uitsluitend gericht geweest op het onderbouwen van de verdenking die tegen H.d.B. c.s. gerezen was.,» (overweging 81 onder f.); en: «De advocaat-generaal is – anders dan het Hof uitgegaan van de geloofwaardigheid van de bekentenissen van de H.d.B. c.s. en heeft zich vervolgens kennelijk gericht op die feiten die met de geloofwaardigheid van die bekentenissen in zijn visie overeenstemmen» (overweging 83). Naar aanleiding van deze overwegingen van het Hof merk ik in het algemeen op dat men zich de laatste jaren binnen de opsporing steeds meer bewust is geworden van het feit dat opsporingsteams geneigd zijn op basis van de informatie die men vooral in het begin verzamelt, vanuit een bepaald perspectief verder te handelen en te rechercheren. Daarvanuit wordt vervolgens gericht gezocht naar nieuwe informatie die past binnen dat perspectief en wordt verkregen informatie vanuit dat perspectief gewaardeerd. Dit handelen wordt aangeduid als «tunneldenken». Het gevaar daarvan is dat men zich niet of niet voldoende bewust is van andere mogelijke oplossingsrichtingen en perspectieven. In het kader van het programma ABRIO («Aanpak Bedrijfsvoering Recherche Informatie en Opleidingen», een samenwerkingsverband tussen de politie en het openbaar ministerie ten behoeve van de kwaliteitsverbetering van de opsporing) wordt thans een procesbeschrijving opgesteld voor de aanpak van onderzoeken naar kapitale delicten, ontvoeringen en gijzelingen door de Teams Grootschalige Opsporing (TGO, voorheen Recherche Bijstandsteams). Daarbij wordt ook aandacht gegeven aan de problematiek van het «tunneldenken». Voorgesteld wordt te komen tot een collegiale toetsing die inhoudt dat aan een TGO één of meer – niet bij het onderzoek betrokken – rechercheurs (eventueel uit een andere regio) worden toegevoegd die het opsporingsproces kritisch volgen en consequent het onderzoeksteam bewust maken dat de informatie ook vanuit andere perspectieven is te waarderen. Ook in de uitwerking van de nota «Criminaliteitsbeheersing» van 26 juni 2001 (Kamerstukken 7834, nrs. 1–2) zal expliciet aandacht worden besteed aan de verhoging van de kwaliteit van de recherche. Hierbij moet worden gedacht aan loopbaanbeleid, opleiding, het bevorderen van ketendenken, het vergroten van specialistische kennis en het gebruik maken van hoogwaardige technologie bij de opsporing. Binnen het Openbaar Ministerie bestaat al enige tijd het streven om te komen tot het organiseren van tegenspraak en het inbouwen van objectivering bij grote of bijzondere onderzoeken. Ik verwijs naar hetgeen ik hierover heb gezegd naar aanleiding van de uitvoering van de aanbevelingen van de enquêtecommissie opsporingsmethoden (Kamerstukken 26 269, nr. 40). </antwoord>
      <antwoord nummer="5">Ik zal Uw Kamer informeren over de beslissing om het onderzoek in deze zaak al dan niet te heropenen. </antwoord>
      <noten afkomstig="antwoord"/>
   </antwoorden>
</kvr>
