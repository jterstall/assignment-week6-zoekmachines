<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Van Velzen (beiden SP) aan de staatssecretarissen van Volkshuisvesting, Ruimtelijke Ordening en Milieubeheer en van Financiën over het rijden op zonnebloemolie. (Ingezonden 26 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23787
</item>
         <item attribuut="Inhoud">Vragen naar aanleiding van artikel in Telegraaf (21 juli 2005) over initiatieven van burgers die op biobrandstoffen, zoals zonnebloemolie, gaan rijden. Indiener vindt het verkeerd dat dit milieuvriendelijke initiatief ontmoedigd wordt door boetes.</item>
         <item attribuut="Rubriek">Energie, water en grondstoffen (Alternatieve energiebronnen) Verkeer, vervoer en waterstaat (Motorrijtuigen)</item>
         <item attribuut="Trefwoorden">Alternatieve energiebronnen Motorrijtuigen</item>
         <item attribuut="Vindplaats">Kamervragen met antwoord 2004-2005, nr. 2344, Tweede Kamer</item>
         <item attribuut="Vraagnr_bij_indiening">2040518780</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2005-09-08</item>
         <item attribuut="Datum_indiening">2005-07-26</item>
         <item attribuut="Document-id">KVR23787</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4711" allpagenumbers="4711 4712" vetnummer="2040518780" code="0405tkkvr2344" lopendefooter="Tweede Kamer, vergaderjaar 2004–2005, Aanhangsel" filenaam="KVR23787" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2344" onderwerp="" indiendatum="2005-07-26">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Financiën</vraagt-aan>
      </vraagdata>
      <antwoorddata antwoorddatum="2005-09-8">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de initiatieven van burgers die op biobrandstoffen gaan rijden, waaronder zonnebloemolie? <voetnoot nummer="1"/>
      </vraag>
      <vraag nummer="2">Is het waar dat het rijden op biobrandstoffen zoals zonnebloemolie minder schadelijk is voor het milieu? Zo neen, waarom niet? Zo ja, bent u bereid het rijden op zonnebloemolie te bemoedigen? </vraag>
      <vraag nummer="3">Is het waar dat de douane regelmatig controleert op de aanwezigheid van biobrandstof in de tank van een auto? Zo ja, hoe vaak en met welke resultaten? </vraag>
      <vraag nummer="4">Deelt u de mening dat het ontmoedigen van een milieuvriendelijk initiatief zoals zonnebloemolie door het opleggen van boetes onwenselijk is? </vraag>
      <vraag nummer="5">Bent u bereid een oplossing te zoeken voor het probleem dat rijders op zonnebloemolie geen accijns betalen? Zo neen, vindt u het wenselijk dat hierdoor automobilisten ontmoedigd worden op duurzame zonnebloemolie gaan rijden? Zo ja, op welke termijn? </vraag>
      <noten afkomstig="vraag">
         <noot nummer="1" datum="2005-07-21" bron="Telegraaf">Telegraaf, 21 juli 2005</noot>
      </noten>
   </vragen>
   <antwoorden aantal="4">
      <antwoord nummer="1">Hierover heb ik vernomen uit de media. </antwoord>
      <antwoord nummer="2" voetnoot="2">Biobrandstoffen leveren (gezien over de gehele keten) een CO <voetnoot nummer="2"/>-reductie op. De hoogte van deze reductie is sterk afhankelijk van onder andere de grondstof, productiemethode en gebruik. Wat betreft de overige emissies is de reductie bij het gebruik van biobrandstoffen in de meeste gevallen zeer beperkt. Voor pure oliën (zoals de hier bedoelde zonnebloemolie) zijn nog weinig emissiemetingen verricht aan voertuigen. De metingen die verricht zijn geven de indicatie dat de emissie van fijn stof iets afneemt en dat de emissie van NO x iets toeneemt. De carcinogeniteit van de emissies is vergelijkbaar met die van de emissies van moderne dieselvoertuigen. Omdat voor het gebruik van pure oliën de voertuigen moeten worden omgebouwd, zijn de emissies eveneens sterk afhankelijk van de kwaliteit van de ombouw (vergelijkbaar met bijvoorbeeld LPG). Rijden op pure plantaardige olie (PPO) zonder ombouw, zoals in het artikel in de Telegraaf wordt gesuggereerd, kan schadelijk zijn voor de auto en is daarom niet aan te raden. </antwoord>
      <antwoord nummer="3">De douane controleert niet specifiek op de aanwezigheid van biobrandstoffen in de tanks van auto’s. Wel worden regelmatig controles uitgevoerd op de aanwezigheid van zogenoemde «rode dieselolie» in tanks van auto’s waar rode dieselolie niet in aanwezig mag zijn. Bij deze controles kan de aanwezigheid van biobrandstoffen worden geconstateerd. Er bestaat nog geen goed beeld van de resultaten van die controles. </antwoord>
      <antwoord nummer="4 en 5">Wat betreft een mogelijk stimuleringsbeleid voor biobrandstoffen wordt verwezen naar de Nota Verkeersemissies (Kamerstukken II, 2003–2004, 29 667, nr. 1, bijlage) waarin het kabinet heeft aangekondigd een uiterste inspanning te zullen doen om in 2006 een stimuleringsregeling te starten met het oog op een vervanging van 2% van de in het wegverkeer gebruikte fossiele brandstoffen door biobrandstoffen. Naar verwachting zult u hierover in het Belastingplan 2006 nader worden geïnformeerd. Zonnebloemolie (of andere plantaardige olie) die bestemd is om te worden gebruikt als motorbrandstof wordt aangemerkt als minerale olie en is dus een accijnsgoed in de zin van de Wet op de accijns en van de Europese richtlijnen, die (mede) aan de Wet op de accijns ten grondslag liggen. Uit dien hoofde leidt het gebruik, zoals beschreven in het artikel in de Telegraaf van 21 juli jl., tot een verschuldigdheid van accijns en wel tegen het tarief zoals dat geldt voor dieselolie. Het voorhanden hebben van een accijnsgoed dat niet in de heffing van de accijns is betrokken en het niet voldoen aan de overige verplichtingen die gelden ten aanzien van accijnsgoederen en de vervaardiging daarvan zijn strafbare feiten in de zin van de Wet op de accijns. Daarbij is het niet van belang of de gebruikte brandstof wellicht als milieuvriendelijk moet worden aangemerkt. Indien vanuit milieutechnische of andere redenen een brandstof accijnstechnisch anders zou moeten worden behandeld dan andere (met name fossiele) brandstoffen, zal daarvoor in de wetgeving een voorziening moeten worden getroffen. Zolang die bijzondere voorziening er niet is, leidt handhaving van de wet in dit specifieke geval tot zowel een boete als de naheffing van de accijns. Daargelaten wat de motieven zijn van de gebruiker van de zonnebloemolie als motorbrandstof wordt hier niet zozeer een ontmoedigingsbeleid gevoerd, maar een beleid ter voorkoming van ontduiking van accijns. </antwoord>
      <noten afkomstig="antwoord"/>
   </antwoorden>
</kvr>
