<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Volkshuisvesting, Ruimtelijke Ordening en Milieubeheer over de sloop van woningen. (Ingezonden 6 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12452
</item>
         <item attribuut="Inhoud">Vragen over enerzijds het tekort aan kamers voor studenten in Nijmegen en anderzijds sloop van woningen in Nijmegen omdat niemand er wil wonen.</item>
         <item attribuut="Rubriek">Volkshuisvesting (Studentenhuisvesting) Volkshuisvesting (Woningmarkt)</item>
         <item attribuut="Trefwoorden">Studenten Woningnood</item>
         <item attribuut="Vindplaats">Kamervragen met antwoord 2000-2001, nr. 112, Tweede Kamer</item>
         <item attribuut="Vraagnr_bij_indiening">2990015370</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2000-10-17</item>
         <item attribuut="Datum_indiening">2000-09-06</item>
         <item attribuut="Document-id">KVR12452</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="227" allpagenumbers="227 228" vetnummer="2990015370" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12452" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="112" onderwerp="" indiendatum="2000-09-6">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="17 oktober 2000), zie ook Aanhangsel Handelingen nr. 50, vergaderjaar 2000–2001">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Kent u het onderzoek van Arnhem en Nijmegen waaruit zou blijken dat minimaal 1500 woningen rijp zijn voor de sloop omdat niemand er meer wil wonen <voetnoot nummer="1"/>, en het krantenbericht dat in Nijmegen 1400 studenten op een kamer wachten? <voetnoot nummer="2"/>
      </vraag>
      <vraag nummer="2">Deelt u de mening dat alles in het werk gesteld moet worden om sloop van woningen te voorkomen zolang ze bouwtechnisch in een goede staat zijn, en – indien noodzakelijk – aangepast kunnen worden? </vraag>
      <vraag nummer="3">Hoe kan het dat er zich in het KAN-gebied enerzijds een tekort aan woningen voordoet voor een groep woningzoekenden (studenten) die minder hoge eisen stelt, en er anderzijds een overschot bestaat waarvoor geen belangstelling zou zijn? </vraag>
      <vraag nummer="4">Bent u van mening dat in het Knooppunt Arnhem–Nijmegen voldoende in het werk wordt gesteld om vraag en aanbod bij elkaar te brengen? Zijn er barrières opgeworpen waardoor woningen niet bereikbaar zijn voor bepaalde groepen van woningzoekenden? Zo ja, voor welke groepen, en om welke barrières gaat het dan? </vraag>
      <vraag nummer="5">Kunt u aangeven hoe groot deze problematiek op landelijke schaal is? Zo neen, bent u bereid hiernaar onderzoek te doen? </vraag>
      <vraag nummer="6">Bent u van mening dat de Nederlandse gemeenten voldoende innovatief en creatief omgaan met het herbestemmen en aanpassen van woningen ter voorkoming van sloop? Zo neen, wat gaat u daaraan doen? </vraag>
      <noten afkomstig="vraag">
         <noot nummer="1" datum="2000-07-7" bron="Etagewoningen worden overbodig, Algemeen Dagblad">Etagewoningen worden overbodig, Algemeen Dagblad, 7 juli 2000</noot>
         <noot nummer="2" datum="2000-08-11" bron="Student moet jaar wachten op kamer in Amsterdam, de Volkskrant">Student moet jaar wachten op kamer in Amsterdam, de Volkskrant, 11 augustus 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ken het krantebericht en het woningmarktonderzoek 1999 van Arnhem en Nijmegen waarin gewezen wordt op de sloop op enige termijn van zo’n 1500 verouderde woningen, hoofdzakelijk in de Arnhemse wijk Malburgen. </antwoord>
      <antwoord nummer="2">Nee. Ik ben van mening dat, naast bouwtechnische kwaliteit ook de woontechnische kwaliteit – zijn de woningen nog passend in de kwalitatieve woningvraag in de woningmarkt – van groot belang is voor de afweging om wel of niet tot sloop over te gaan. Daarbij is de uiteindelijke afweging een bevoegdheid van lokale en/of regionale partijen. Het rijk is hierin geen partij. </antwoord>
      <antwoord nummer="3">Het is een bekend gegeven dat de jaarlijkse piek in de toestroom van nieuwe studenten in augustus/september – en naar mijn mening onvermijdelijk – tot knelpunten in de woonsituatie van studenten in het KAN-gebied en ook in andere gebieden in Nederland leidt. In uw vraag legt u een verband met een overschot aan woningen waarvoor geen belangstelling zou bestaan. Dit is niet juist. Er staan in de regio Arnhem–Nijmegen geen 1500 woningen leeg. Integendeel zelfs, momenteel wordt de woningmarkt juist gekenmerkt door een grote druk. Voorzover er plannen bij de betrokken gemeenten zijn om te slopen maken deze onderdeel uit van herstructureringsplannen van wijken. Het is hierbij niet alleen de bouwtechnische kwaliteit van deze woningen waardoor de gemeenten bepalen tot sloop over te gaan, maar evenzeer de gemeentelijke taxatie dat deze woningen, in woontechnisch opzicht, op termijn een onvoldoende functie in de woningmarkt hebben. </antwoord>
      <antwoord nummer="4">In het knooppunt Arnhem–Nijmegen is in het verleden steeds veel in het werk gesteld om vraag en aanbod bij elkaar te brengen. Ik wil in dit verband ook wijzen op het recent gestarte Experiment Woonruimteverdeling KAN, waarbij ook de Inspectie Volkshuisvesting Gelderland betrokken is. De insteek van dit experiment is een verbetering van de verdeling van woonruimte voor de huurder als antwoord op de veranderende woningmarkt. Tijdens dit experiment wordt nauwlettend in de gaten gehouden dat de doelgroepen van de volkshuisvesting niet in de knel komen. Of op dit moment vraag en aanbod goed op elkaar aansluiten kan ik nog niet beoordelen. Tijdens het gesprek dat ik op 18 september jongstleden in het kader van het verstedelijkingsbeleid 2010 met de regio KAN heb gevoerd, zijn afspraken gemaakt om eventuele knelpunten in het proces van herstructurering en Vinex te inventariseren en om te onderzoeken wat de eventuele consequenties zijn van de gewenste kwaliteitsverhoging in de verstedelijking. </antwoord>
      <antwoord nummer="5">Ik heb u per brief van 15 september 2000 toegezegd dat ik een analyse zal laten verrichten naar de ontwikkelingen en problematiek met betrekking tot de vraag naar en het aanbod van huisvesting voor studenten. </antwoord>
      <antwoord nummer="6">Ik ben van mening dat Nederlandse gemeenten niet lichtzinnig tot sloop overgaan. Ik wil hier echter wel bij opmerken dat het voorkomen van sloop in mijn optiek geen doel op zich is. De afweging om wel of niet tot sloop over te gaan, dient een onderdeel te zijn van een bredere afweging van sociale, economische en fysieke strategieën ten behoeve van het verhogen van de woonkwaliteit van wijken. In de transformatie-ambitie, neergelegd in de Ontwerp Nota Wonen, wordt er, op landelijk niveau, wel van uitgegaan dat het niveau van sloop en vervangende nieuwbouw de komende tien jaar op een structureel hoger niveau komt te liggen dan de huidige omvang. </antwoord>
      <noten afkomstig="antwoord"/>
   </antwoorden>
</kvr>
