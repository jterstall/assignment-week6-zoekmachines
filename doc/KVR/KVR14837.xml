<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over de behoefteraming voor het onderwijs. (Ingezonden 3 december 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14837
</item>
         <item attribuut="Inhoud">De statistische bijlage bij de rapportage "De arbeidsmarkt naar opleiding en beroep tot 2006" is dit jaar verschenen als een losse bijlage waarvoor 1134 euro betaald moet worden per studierichting. Moet het Researchcentrum voor onderwijs en arbeidsmarkt, een met publieke gelden gefinancierde instelling, deze gegevens vrij toegankelijk stellen?</item>
         <item attribuut="Rubriek">Basisonderwijs (Onderwijspersoneel) Beroepsonderwijs en volwasseneneducatie (Onderwijspersoneel) Hoger onderwijs (Onderwijspersoneel en wetenschappelijke staf) Speciaal onderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Onderwijsgevenden</item>
         <item attribuut="Vindplaats">Kamervragen met antwoord 2001-2002, nr. 446, Tweede Kamer</item>
         <item attribuut="Vraagnr_bij_indiening">2010203140</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2001-12-24</item>
         <item attribuut="Datum_indiening">2001-12-03</item>
         <item attribuut="Document-id">KVR14837</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="937" allpagenumbers="937 938" vetnummer="2010203140" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14837" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="446" onderwerp="" indiendatum="2001-12-3">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-12-24">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat de rapportage «De arbeidsmarkt naar opleiding en beroep tot 2006» van het Researchcentrum voor onderwijs en arbeidsmarkt dit jaar is verschenen zonder statistische bijlage, waarin de behoefteramingen en de tekorten voor de verschillende onderwijssectoren zijn opgenomen? <voetnoot nummer="1"/>
      </vraag>
      <vraag nummer="2">Is het waar dat deze gegevens voortaan verschijnen in een aparte bijlage waarvoor 1134,45 euro exclusief BTW per studierichting betaald moeten worden en dat voor een totaaloverzicht voor de pedagogische beroepen zeven tabellen nodig zijn? Waren deze gegevens tot nu toe steeds gratis beschikbaar? </vraag>
      <vraag nummer="3">Moet voortaan iedereen voor deze cijfers betalen, ook uw ministerie van Onderwijs, Cultuur en Wetenschappen? </vraag>
      <vraag nummer="4">Bent u betrokken geweest bij de besluitvorming om deze bijlage met relevante gegevens niet meer gratis beschikbaar te stellen of bent u hiervan op de hoogte gesteld? </vraag>
      <vraag nummer="5">Herinnert u zich mijn vraag naar het waarom van het ontbreken van gegevens over de ramingen van aanbod en tekorten aan leraren tijdens het algemeen overleg over het lerarenbeleid van woensdag 14 november 2001? Heeft het ontbreken van die gegevens te maken met het feit dat er veel voor betaald moet worden? </vraag>
      <vraag nummer="6">Beschikt u inmiddels over de behoefteramingen voor het onderwijs? En zo ja, bent u bereid deze cijfers alsnog aan ons ter beschikking te stellen? </vraag>
      <vraag nummer="7">Is het waar dat het Researchcentrum voor onderwijs en arbeidsmarkt volledig bekostigd wordt uit publieke middelen? </vraag>
      <vraag nummer="8">Zo ja, hoe beoordeelt u deze gang van zaken waarbij een met publieke middelen gefinancierde instelling deze gegevens met een groot en algemeen belang niet vrij toegankelijk stelt? </vraag>
      <vraag nummer="9">Bent u bereid om voortaan aan de opdracht aan het ROA tot het in beeld brengen van aanbod en tekorten de eis te verbinden dat deze gegevens openbaar en voor eenieder vrij toegankelijk moeten zijn? </vraag>
      <noten afkomstig="vraag">
         <noot nummer="1">Het onderwijsblad 21 van het jaar 2001</noot>
      </noten>
   </vragen>
   <antwoorden aantal="9">
      <antwoord nummer="1">Ja, dat is waar. Het betreft een bredere rapportage dan alleen de behoefteramingen voor het onderwijs. In de ROA-rapportage gaat het om opleidingen en arbeidsmarkt in het algemeen. Het betreft 127 beroepsgroepen en 104 opleidingstypen. Voor de arbeidsmarktramingen voor de sector onderwijs gebruik ik meer gedetailleerde en anderssoortige gegevens. De meest recente ramingsgegevens zijn aan de kamer gerapporteerd in de nota Werken in het Onderwijs (nota WIO aangeboden bij brief van 12 september; AB/2001/36775). </antwoord>
      <antwoord nummer="2">Voor een tabel per beroepsgroep wordt 1134,45 exclusief BTW in rekening gebracht. In deze tabel is informatie opgenomen over de persoonskenmerken van de werkenden, de functiekenmerken, de substitutiemogelijkheden op de arbeidsmarkt, de conjunctuurgevoeligheid van de werkgelegenheid en de voor de periode 2001–2006 verwachte arbeidsmarktontwikkelingen. Hierbij wordt aanvullende informatie gegeven over de verwachte knelpunten in de personeelsvoorziening. Een tabel betreft een bewerking van de gegevens uit de statistische bijlage. Voor een totaal overzicht over de pedagogische beroepen is een aantal tabellen nodig. Voorheen was de informatie in deze vorm niet beschikbaar. Een deel van de gegevens was beschikbaar via de statistische bijlage. Voor bewerkingen van deze gegevens door het ROA diende echter, evenals dit jaar, separaat betaald te worden. </antwoord>
      <antwoord nummer="3">Het ministerie van Onderwijs, Cultuur en Wetenschappen subsidieert het Researchcentrum voor Onderwijs en Arbeidsmarkt te behoeve van het uitvoeren van het Project Onderwijs-Arbeidsmarkt en «betaalt» op deze wijze voor de cijfers. </antwoord>
      <antwoord nummer="4">Ja, ik ben betrokken geweest bij de besluitvorming. De financiers van het project hebben hier voor gekozen omdat een aantal financiers de afgelopen jaren zich terug trok uit het Project Onderwijs-Arbeidsmarkt. Reden voor hen was dat zij door aanschaf van de bijlage veel goedkoper over de informatie konden beschikken. De financiers zijn van mening dat de lasten voor dit project in redelijkheid moeten worden verdeeld over degenen die veel gebruik maken van de gegevens die uit dit onderzoek voortvloeien. Daartoe zijn de afgelopen maanden ook diverse acties in gang gezet, onder meer door het Researchcentrum voor Onderwijs en Arbeid. Deze acties hebben echter nog niet tot een concreet resultaat geleid. Thans worden de lasten op steeds minder financiers afgewenteld. Dat vind ik een ongezonde situatie. </antwoord>
      <antwoord nummer="5" voetnoot="1">Ja, uw vraag uit het AO is mij vanzelfsprekend bekend. Het ontbreken van de gegevens heeft niet te maken met het feit dat er veel voor betaald moet worden. De rapportages van het ROA hebben een andere fasering dan die van mij inzake de monitoring en raming van vraag en aanbod, waarvoor meer gedetailleerde en andere gegevens nodig zijn dan de gegevens van het ROA. In de nota WIO heb ik de kamer de meest recente gegevens doen toekomen (zie antwoord vraag <voetnoot nummer="1"/>. Daarnaast heb ik de kamer onlangs gerapporteerd over de globale vacaturesituatie aan het begin van het schooljaar 2001/2002 (AB/BAP/2001/44383). Begin 2002 zal ik de kamer meer uitgebreid informeren over de vacatureproblematiek in het lopende schooljaar (PO, VO en BVE; tussenrapportage arbeidsmarktbarometer 2001–2002 van het onderzoeksbureau Regioplan). Een nieuwe arbeidsmarktraming voor het onderwijs heb ik de kamer toegezegd in het komend voorjaar. </antwoord>
      <antwoord nummer="6">Als medefinancier van het POA beschik ik inmiddels over de onderzoeksresultaten van het ROA-rapport (bijlage). De resultaten van dit onderzoek corresponderen met de door mij eerder aan de kamer toegestuurde arbeidsmarktrapportages. Als bijlage zend ik u een samenvatting van de ROA-gegevens. Zoals aangegeven in de beantwoording van de vragen 1 en 5, zijn de meest recente arbeidsmarktgegevens opgenomen in de onlangs toegezonden nota WIO. Een bijstelling van die behoeftenraming vindt plaats in de arbeidsmarktraming onderwijs van komend voorjaar. Deze arbeidsmarktraming is breder dan alleen een nieuwe behoefteraming (die op zichzelf vrij constant is in de opeenvolgende ramingen), maar betreft tevens een raming van de confrontatie van vraag en aanbod uit diverse wervingsbronnen en geeft aldus inzicht in de onderwijsarbeidsmarkt. </antwoord>
      <antwoord nummer="7">Nee, dat is niet waar. Het Researchcentrum voor Onderwijs en Arbeidsmarkt is een onderzoeksinstituut verbonden aan de Universiteit Maastricht dat voor verschillende opdrachtgevers, binnen en buiten de publieke sector, opdrachten uitvoert. </antwoord>
      <antwoord nummer="8">Niet van toepassing. </antwoord>
      <antwoord nummer="9">Ik wil opnieuw met het Researchcentrum voor Onderwijs en Arbeidsmarkt in overleg nagaan of wij de financieringsbasis voor dit onderzoek zodanig kunnen verbreden dat degenen die gebruik maken van de resultaten dit onderzoek ook mede financieren. Hierdoor wordt voorkomen dat de totale kosten van dit onderzoek worden afgewenteld op een beperkte groep financiers, terwijl ook derden van het onderzoek meeprofiteren. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
