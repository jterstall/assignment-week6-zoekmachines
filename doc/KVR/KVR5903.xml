<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en De Graaf (beiden D66) over de beschikbaarheid en uitgave van Hilter's Mein Kampf. (Ingezonden 17 september 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5903
</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Politiek)</item>
         <item attribuut="Trefwoorden">Politiek Rassendiscriminatie</item>
         <item attribuut="Vindplaats">Kamervragen met antwoord 1997-1998, nr. 201, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">De Graaf</persoon>
         </item>
         <item attribuut="Datum_reaktie">1997-10-28</item>
         <item attribuut="Datum_indiening">1997-09-17</item>
         <item attribuut="Document-id">KVR5903</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="409" allpagenumbers="409 410" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5903" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="201" onderwerp="" indiendatum="1997-09-17">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="28 oktober 1997), zie ook Aanhangsel Handelingen nr. 135, vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het u bekend dat het betrekkelijk eenvoudig is om in Nederlandse boekhandels/antiquariaten en op boekmarkten Hitler’s Mein Kampf te kopen en dat naar schatting de helft van de aspirant kopers er kenbaar extreem-rechtse ideeën op na houdt? <voetnoot nummer="1"/>Wat is daarop uw reactie? </vraag>
      <vraag nummer="2">Valt het ten verkoop aanwezig hebben van Hitler’s Mein Kampf onder de verbodsbepaling van artikel 137e Wetboek van Strafrecht of onder een andere verbodsbepaling? Zo ja, welke stappen gaat u ondernemen om dit verbod te handhaven? </vraag>
      <vraag nummer="3">Acht u het wenselijk dat Mein Kampf of een gedeelte ervan in een wetenschappelijk kader wordt heruitgegeven om de huidige generaties kennis te laten nemen van de abjecte denkbeelden van Hitler? Onder welke voorwaarden zou u zo’n wetenschappelijke uitgave toestaan? </vraag>
      <noten afkomstig="vraag">
         <noot nummer="1" datum="1997-09-16" bron="KRO’s Dingen, die gebeuren">KRO’s Dingen, die gebeuren, 16 september 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. Ik betreur het dat er mensen zijn die dit boek uit commerciële overwegingen of op grond van hun rechts-extremistische ideeën ten verkoop aanbieden en dat daar kennelijk een markt voor bestaat. Voor het overige verwijs ik naar het antwoord op vraag 2. </antwoord>
      <antwoord nummer="2">Ja. Op grond van een beschikking van de Hoge Raad, 12 mei 1987 (NJ 1988, 299) kan worden geconcludeerd dat het ten verkoop aanbieden van «Mein Kampf» in beginsel kan vallen onder de verbodsbepaling van artikel 137e Wetboek van Strafrecht. Wat betreft de handhaving van dit verbod kan opgemerkt worden dat de politie proces-verbaal dient op te maken indien zij, hetzij uit eigen waarneming, hetzij na een melding, constateert dat het boek «Mein Kampf» ten verkoop wordt aangeboden. Dit actieve opsporingsbeleid is neergelegd in de Richtlijn Discriminatiezaken van het Openbaar Ministerie. Daarin is tevens bepaald dat het Openbaar Ministerie in de regel tot vervolging overgaat en slechts in uitzonderingsgevallen – en dan nog onder voorwaarden – transigeert of seponeert. </antwoord>
      <antwoord nummer="3">Met artikel 137e Wetboek van Strafrecht heeft de wetgever beoogd met strafrechtelijke middelen, met een uitzondering voor het doen van zakelijke berichtgeving, een einde te maken aan het in omloop brengen van voor (groepen van) mensen kwetsende of haatzaaiende voorwerpen. Het boek «Mein Kampf» behoort – uit wetenschappelijk/historisch oogpunt bezien – tot een van de belangrijkste kenbronnen van de oorzaken van de Tweede Wereldoorlog en de aanloop daartoe. Het boek openbaart in detail Hitler’s wereldbeschouwing, zijn racistische opvattingen en zijn overtuiging dat met name de joden de bewerkers zijn van Duitslands ongeluk. Een wetenschappelijk verantwoorde heruitgave, wat hieronder ook verstaan moge worden, zou dienstig kunnen zijn aan zakelijke berichtgeving met een historisch of historiografisch doel. Een dergelijke uitgave – waarbij in het voorwoord de uitgever of bewerker zijn motieven en doel expliciteert (waaronder hij zich tevens distantieert van de inhoud van het boek zelf) – valt in beginsel niet onder de strafbaarstelling van artikel 137e Wetboek van Strafrecht. Een heruitgave echter, waarbij de uitgever of bewerker die inhoud aanprijst, overneemt en tot de zijne maakt, zou wél onder het bereik van genoemd artikel vallen. Dit hangt af van de wijze van presenteren van de heruitgave. Het is aan de rechter om dit aan de hand van de concrete omstandigheden te beoordelen. Daarvan is dan ook de toelaatbaarheid van een dergelijke uitgave afhankelijk. </antwoord>
      <noten afkomstig="antwoord"/>
   </antwoorden>
</kvr>
