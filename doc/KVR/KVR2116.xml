<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vliet (D66) en Soutendijk-van Appeldoorn (CDA) over de schoolinternaten Edward Poppe en Saint Louis (in Oudenbosch). (Ingezonden 5 oktober 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2116
</item>
         <item attribuut="Inhoud">Betreft de capaciteit aan jeugdopvangplaatsen.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdhulpverlening Jeugdwelzijn Onderwijs Subsidies</item>
         <item attribuut="Vindplaats">Kamervragen met antwoord 1995-1996, nr. 198, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Vliet</persoon>
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1995-11-06</item>
         <item attribuut="Datum_indiening">1995-10-05</item>
         <item attribuut="Document-id">KVR2116</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="401" allpagenumbers="401 402" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="198" onderwerp="" indiendatum="1995-10-5">
         <vrager partij="D66" oorsprong="parlement">Van Vliet</vrager>
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1995-11-6">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de brief van het schoolinternaat Edward Poppe in Etten-Leur inzake jeugdhulpverlening in een licht-residentie¨le setting? <voetnoot nummer="1"/>
      </vraag>
      <vraag nummer="2">Bent u op de hoogte van het feit, dat de schoolinternaten Edward Poppe en Saint Louis (in Oudenbosch) met ingang van 1 januari 1996 hun activiteiten zullen moeten stoppen omdat de geboden hulpvariant niet inpasbaar lijkt te zijn in het provinciale jeugdhulpverleningsbeleid? </vraag>
      <vraag nummer="3">Is het u bekend, dat daar op dit moment reeds een 70-tal bedden leegstaan? </vraag>
      <vraag nummer="4">Deelt u de mening, dat het leegstaan van deze bedden geen goede zaak is, zeker gezien het tekort aan bedden in de gehele jeugdhulpverlening en de toegenomen aandacht voor preventieve vormen van jeugdhulpverlening? </vraag>
      <vraag nummer="5">Bent u ervan op de hoogte dat een aanmerkelijk deel van de jongeren van buiten de provincie Noord-Brabant komt? </vraag>
      <vraag nummer="6">Bent u bereid op korte termijn een experiment op te starten in de schoolinternaten Edward Poppe en Saint Louis – en deze in ieder geval gedurende het experiment te beschouwen als landelijke voorziening – om te onderzoeken op welke wijze deze waardevolle capaciteit aan jeugdopvangplaatsen kan worden behouden? </vraag>
      <noten afkomstig="vraag">
         <noot nummer="1">Brief aan de vaste Kamercommissie voor Volksgezondheid, Welzijn en Sport van 22 juni 1995, ondershands aan de staatssecretaris ter hand gesteld</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="2">De schoolinternaten in Etten-Leur en Oudenbosch omvatten momenteel in totaal 180 plaatsen, waarvan 122 gesubsidieerd. Daarvan wordt voor 82 plaatsen voor schippers- en kermiskinderen subsidie ontvangen van het ministerie van VWS. Voor circa 20 plaatsen is een contract afgesloten met de stichting De Opbouw voor de vervolgopvang van alleenstaande minderjarige asielzoekers (AMA’s). De bezetting van die plaatsen is geen 100%. De plaatsen voor de AMA’s worden bekostigd door het ministerie van Justitie. Voorts wordt in zeer beperkte mate voor bijzondere gevallen op basis van een individuele machtiging door het ministerie van Justitie aan voogdij- en gezinsvoogdij- instellingen de mogelijkheid geboden om in genoemde schoolinternaten kinderbeschermingspupillen te plaatsen. Daarnaast zijn er door particulieren gefinancierde plaatsingen, bijvoorbeeld van kinderen wier ouders naar het buitenland zijn uitgezonden. Dat er sprake is van een onderbezetting van circa 70 plaatsen zal juist zijn. Of deze situatie de aanleiding is om alle activiteiten, inclusief de gesubsidieerde, met ingang van 1 januari 1996 stop te zetten, kan ik niet beoordelen. De (voormalig) Minister van WVC heeft in 1992 <voetnoot nummer="2"/>met instemming van de Kamer definitief besloten het subsidie in de kosten van een deel van de kinderen aan de (vier) schoolinternaten te bee¨indigen. De provincie Noord-Brabant heeft zich op het standpunt gesteld de (drie) schoolinternaten niet over te nemen. Deze stellingname spoort met de algemene beleidslijn van de provincie, dat geen taken van het Rijk worden overgenomen zonder de daarbij behorende middelen. Met ingang van 1992 zijn de planning en de financiering van de instellingen voor jeugdhulpverlening overgegaan naar de provincies en de grootstedelijke regio’s. Het Rijk heeft de provincie Noord-Brabant toen gesuggereerd de schoolinternaten in het kader van de Jeugdhulpverlening te bezien. Om redenen van het aanbod van de schoolinternaten in Etten-Leur en Oudenbosch, van de lokatie en van het gebrek aan voldoende middelen voor de jeugdverlening in Noord-Brabant heeft de provincie zich niet verantwoordelijk gesteld voor de financiering van genoemde internaten in het kader van Wet op de jeugdhulpverlening. Het is mij bekend, dat het schoolinternaat Edward Poppe Provinciale Staten van Noord-Brabant in 1993 gevraagd heeft om een financie¨le bijdrage ten behoeve van de exploitatie van een 50-tal plaatsen binnen het schoolinternaat, inclusief de erkenning in het kader van de Wet op de jeugdhulpverlening. De provincie heeft het bestuur van Edward Poppe laten weten, dat «van een provinciale functie voor het door u beoogde aanbod (te weten licht residentieel) geen sprake kan zijn». Verder werd het onttrekken van middelen uit andere regio’s ten behoeve van de exploitatie van het schoolinternaat gelet op de onevenwichtige spreiding van voorzieningen over de verschillende regio’s, onverantwoord geacht. Adviezen hieromtrent zijn op verzoek van Gedeputeerde Staten van Noord-Brabant uitgebracht door de Vereniging Ontwikkeling Jeugdhulpverlening West-Brabant (VOJ) en de (toenmalige) Inspectie voor de Jeugdhulpverlening regio Zuid. De VOJ heeft negatief geadviseerd en daarbij aangegeven dat prioriteit zou moeten worden gegeven aan ombouw die zich begeeft op het snijvlak met semi-residentie¨le en ambulante hulpverlening en niet ten behoeve van licht-residentie¨le zorg. De inspectie heeft laten weten dat het aanbod van Edward Poppe, dat getypeerd kan worden als niet-intensieve basishulp, niet past binnen het systeem van normharmonisatie. De inspectie kan over de feitelijke werkwijze geen gefundeerd oordeel geven, maar meent dat het aanbod in principe kan worden erkend, mits voldaan wordt aan de wettelijke eisen. Mede op basis van deze adviezen heeft GS besloten de schoolinternaten niet op jeugdhulpverlening 1994. Daarmee is het verzoek van Edward Poppe afgewezen. Het bezwaarschrift van het bestuur van Edward Poppe tegen het besluit van provinciale Staten van Noord-Brabant om 50 plaatsen voor licht-residentie¨le hulpverlening te erkennen en te subsidie¨ren is op 20 mei 1994 met uitvoerige argumentatie ongegrond verklaard. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">Er zijn plaatsingsproblemen in de jeugdhulpverlening c.q. de jeugdzorg. Deze problemen hebben te maken met een tekort aan capaciteit en met de kwaliteit en de doelmatigheid van de jeugdzorg. Algemeen is er een tekort aan capaciteit in de sectoren intensief ambulant, pleegzorg en de zware variant residentieel. Op Prinsjesdag is bekend geworden, dat er met ingang van 1996 extra financie¨le middelen beschikbaar komen voor capaciteitsuitbreiding en kwaliteitsverbetering van de jeugdzorg. In het bestuurlijk overleg jeugdzorg is afgesproken het zwaartepunt van de besteding ervan te leggen op regionaal niveau en wel in de sectoren intensief ambulant c.q. intensieve gezinsbehandeling, de pleegzorg en de zware variant residentieel. De provincie Noord-Brabant zal haar deel van deze intensiveringsmiddelen met inachtneming van de bestuurlijke afspraken mede kunnen inzetten voor de knelpunten in de regionale capaciteit van de jeugdzorg. Of het door Edward Poppe te verzorgen aanbod in de sector licht residentieel in die capaciteitsuitbreiding past, is ter beoordeling van de provincie. Preventieve vormen van hulpverlening moeten versterkt worden om de druk op en onnodig gebruik van de bestaande capaciteit aan bedden in de jeugdzorg te verminderen. Het gaat met name om het versterken van de sectoren intensief ambulant, waaronder de intensieve gezinsbehandeling, en van pleegzorg. Dit zijn lichtere hulpvarianten die eerder in het hulptraject kunnen worden ingezet. Ook voor versterking van de preventieve vormen van hulpverlening kan de provincie (een deel van) de intensiveringsmiddelen inzetten. </antwoord>
      <antwoord nummer="5">Ja, ik weet dat een aanmerkelijk deel van de jongeren van de schoolinternaten van buiten de provincie komt. Deze situatie verschilt niet van die in de jeugdhulpverlening. Dat heeft voornamelijk te maken met de onevenwichtige verdeling van de middelen voor de jeugdhulpverlening. </antwoord>
      <antwoord nummer="6">Bij de decentralisatie van de planning en de financiering van de instellingen voor jeugdhulpverlening in 1992 is een beperkt aantal landelijke voorzieningen in stand gebleven. Met het Interprovinciaal Overleg (IPO) is afgesproken, dat de rijksoverheid in 1996 nader overleg met het IPO zal voeren over decentralisatie van de landelijke voorzieningen. Uitbreiding van het aantal landelijke voorzieningen – ook een tijdelijke – verdraagt zich hier niet mee. Gegeven de twee belangrijke ontwikkelingen, namelijk versterking van een beperkt aantal sectoren met name op regionaal niveau en de afspraak in 1996 nader te overleggen over de decentralisatie van landelijke voorzieningen naar het regionale niveau, ben ik niet bereid een experiment te starten in de schoolinternaten Edward Poppe en Saint Louis – met de voorlopige erkenning als landelijke voorziening – om te onderzoeken op welke wijze deze capaciteit in het kader van de jeugdhulpverlening kan worden ingezet. </antwoord>
      <noten afkomstig="antwoord">
         <noot nummer="2" documenttype="Kamerstuk" kamerstuk-id="22 300 XVI" documentnummer="101">Kamerstuk 22 300 XVI, nr. 101</noot>
      </noten>
   </antwoorden>
</kvr>
