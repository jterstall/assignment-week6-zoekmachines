<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra, Herrebrugh en Witteveen-Hevinga (allen PvdA) aan de ministers van Volkshuisvesting, Ruimtelijke Ordening en Milieubeheer en van Economische Zaken over de bouw van een stormvloedkering in de Eems. (Ingezonden 24 september 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8028
</item>
         <item attribuut="Inhoud">Vragen over behoud van natuurlijke kenmerken en waarden van het Eems-Dollardestuarium en de Waddenzee bij de Duitse plannen voor de bouw van een stormvloedkering in de Eems.</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Waddenzee Waterkeringen</item>
         <item attribuut="Vindplaats">Kamervragen met antwoord 1998-1999, nr. 199, Tweede Kamer</item>
         <item attribuut="Vraagnr_bij_indiening">2989900660</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="PvdA">Herrebrugh</persoon>
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1998-10-22</item>
         <item attribuut="Datum_indiening">1998-09-24</item>
         <item attribuut="Document-id">KVR8028</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="2989900660" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8028" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="199" onderwerp="" indiendatum="1998-09-24">
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">Herrebrugh</vrager>
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Economische Zaken</vraagt-aan>
      </vraagdata>
      <antwoorddata antwoorddatum="1998-10-22">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Zijn de zekerheden die de Nederlandse regering met betrekking tot de Duitse plannen voor de bouw van een stormvloedkering in de Eems heeft gevraagd voor het behoud van de natuurlijke kenmerken en waarden van het Eems-Dollardestuarium en de Waddenzee en het belang van de kustbescherming en de afwatering, inmiddels geboden? <voetnoot nummer="1"/>
      </vraag>
      <vraag nummer="2">Wordt Nederland betrokken bij het opstellen van het bedieningsprotocol voor de geplande stuwdam? </vraag>
      <vraag nummer="3">Welke voorwaarden voor het zuurstofgehalte zijn in de Duitse plannen opgenomen? </vraag>
      <vraag nummer="4">Is voorzien in het opzetten van een monitoringsprogramma? </vraag>
      <vraag nummer="5" voetnoot="2">Voldoen de plannen voor de stormvloedkering aan de 6 genoemde internationale overeenkomsten? <voetnoot nummer="2"/>
      </vraag>
      <vraag nummer="6" voetnoot="2">Op welke wijze is een herschikking van scheepsbouwactiviteiten door middel van de aanleg van een buitendijkse werf nader verkend, hetzij aan Duitse zijde dan wel in combinatie met Nederlandse plannen hierover? <voetnoot nummer="2"/>
      </vraag>
      <vraag nummer="7" voetnoot="3">Hoe lang biedt de aanleg van de Emssperwerke de Duitse scheepsbouw soelaas, of moet op termijn alsnog tot een buitendijkse voorziening worden besloten? <voetnoot nummer="3"/>
      </vraag>
      <vraag nummer="8">Wilt u de briefwisseling tussen de Nederlandse regering en de Duitse overheid/overheden over de Emssperwerke aan de Tweede Kamer toezenden? </vraag>
      <noten afkomstig="vraag">
         <noot nummer="1" datum="1998-08-24" bron="Brief van de minister van Volkshuisvesting, Ruimtelijke Ordening en Milieubeheer">Brief van de minister van Volkshuisvesting, Ruimtelijke Ordening en Milieubeheer, 24 augustus 1998</noot>
         <noot nummer="2" documenttype="Kamervragen" documentnummer="421" documentjaargang="1997-1998">Aanhangsel Handelingen, nr. 421, vergaderjaar 1997–1998.</noot>
         <noot nummer="3" datum="1998-09-20" bron="Lopende Zaken, VPRO">Lopende Zaken, VPRO, 20 september 1998</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">De regering heeft inmiddels kennisgenomen van het Planfeststellungsbeschluss zum Emssperrwerk und Bestickfestsetzung van 14 augustus 1998. Een exemplaar van dit besluit is ter kennisname bijgevoegd <voetnoot nummer="1"/>. In de toelichting (Begründung) bij het besluit is een passage opgenomen waarin wordt gesteld dat in het besluit met de Nederlandse wensen rekening wordt gehouden en dat in het verordenende (voorwaarden opleggende) deel van het Planfeststellungsbeschluss de door Nederland voorgestelde randvoorwaarden met betrekking tot zuurstofgehalten, saliniteit, duur van de stuwperiode en voorkomen van additionele waterstandsverhogingen bij extreme stormvloeden overgenomen zijn en verbindend zijn verklaard. Voor een deel zijn de gevraagde zekerheden verkregen. Er bestaan echter nog enkele onduidelijkheden over het besluit, met name over de zuurstofgehalten en over de maatregelen betreffende het voorkomen van additionele waterstandsverhogingen bij extreme stormvloeden. Hiernaast zijn er nog onduidelijkheden over onder meer de bij het plan voorbehouden besluiten betreffende de monitoring en het bedieningsprotocol. De Duitse autoriteiten zullen middels een Aide Memoire hierover worden benaderd. </antwoord>
      <antwoord nummer="2">In de bovengenoemde toelichting bij het besluit is tevens gesteld dat Nederland betrokken zal worden bij het opstellen van het bedieningsprotokol voor de geplande stuwdam. Dit zal gebeuren via de Subcommissie Eems-Dollard van de Permanente Nederlands-Duitse Grenswaterencommissie. </antwoord>
      <antwoord nummer="3">In het verordenende deel van het Planfeststellungsbeschluss wordt aangegeven dat met stuwen pas mag worden begonnen als het zuurstofgehalte in de nabijheid van het wateroppervlak hoger is dan 6 mg/l. Wanneer de watertemperaturen lager zijn dan 12°C mag echter 5 mg/l worden aangehouden en bij temperaturen onder de 10°C zelfs 4 mg/l. Zoals u bekend is, heeft Nederland er bij de Duitse autoriteiten in het Aide Memoire van 11 augustus 1998 op aangedrongen het Emssperrwerk niet te sluiten bij zuurstofgehalten lager dan 5 mg/l en te voorkomen dat tijdens het stuwen het zuurstofgehalte tot beneden de 4 mg/l daalt. Zoals hiervoor bij de beantwoording van vraag 1 reeds is aangegeven zullen de Duitse autoriteiten worden gewezen op de discrepantie tussen beide benaderingen. Hierbij zal er op worden aangedrongen de door Nederland voorgestelde zuurstofgehalten over te nemen. </antwoord>
      <antwoord nummer="4">In eerder genoemde toelichting bij het Planfeststellungsbeschluss is gesteld dat Nederland via de Subcommissie Eems-Dollard betrokken zal worden bij het opzetten van het monitoringsprogramma (Beweissicherungsprogramme). </antwoord>
      <antwoord nummer="5">In haar Aide Memoire van 21 november 1997, dat ook aan de Tweede Kamer is toegezonden, heeft de Nederlandse regering de Duitse autoriteiten verzocht om aanvullende informatie. De Nederlandse regering gaf hierbij aan deze aanvullende informatie nodig te hebben teneinde zich een oordeel te kunnen vormen over de aanvaardbaarheid van de grensoverschrijdende gevolgen van de bouw en het gebruik van het Emssperrwerk aan de hand van de verplichtingen neergelegd in de Vogelrichtlijn (79/409/EEG), de Habitat-richtlijn (92/43/EEG), het Eems-Dollard Verdrag (1960) en het aanvullend Milieuprotocol (1996), de richtlijn inzake milieu-effectrapportage (85/337/EEG) en de wijzigingsrichtlijn milieu-effectrapportage (97/11/EG). In het Aide Memoire van 11 augustus 1998, dat eveneens aan de Tweede Kamer is toegezonden, is het standpunt van de Nederlandse regering verwoord. Daarin wordt er bij de Duitse autoriteiten op aangedrongen randvoorwaarden vast te leggen voor het zuurstofgehalte, saliniteit, hoogte en duur van het stuwen, het voorkomen van additionele waterstandsverhoging bij stormvloed en het voorkomen van substantiële verhoging van laagwaterstanden bij opening van de stuw. Voorts is door de Nederlandse regering gesteld het opzetten van een monitoringprogramma van groot belang te achten, teneinde de voorspelde gevolgen te kunnen verifiëren en na te gaan of de voorspelde gevolgen blijven binnen de vastgestelde randvoorwaarden. De Nederlandse regering heeft voorgesteld relevante natuur- en milieu-organisaties te horen wanneer deze onderwerpen in de Subcommissie Eems-Dollard van de Permanente Nederlands-Duitse Grenswaterencommissie aan de orde komen. Geconcludeerd is dat, wanneer de gestelde randvoorwaarden inderdaad op bindende wijze zijn vastgelegd en in de praktijk worden toegepast en wanneer deze vervolgens worden gemonitord, bij de Nederlandse regering het vertrouwen bestaat dat geen onomkeerbare gevolgen in het Eems-Dollard estuarium en de Waddenzee zullen optreden. </antwoord>
      <antwoord nummer="6">In Nederland zijn plannen tot de aanleg van een buitendijkse werf in de Eemshaven. Dit is een initiatief van vijf Nederlandse werven, welke momenteel zijn gevestigd aan het Winschoterdiep. De maximale breedte van de te bouwen schepen wordt door de breedte van het Winschoterdiep ernstig beperkt. Afnemers hebben behoefte aan grotere en dus bredere schepen. Door de aanleg van een buitendijkse werf in de Eemshaven zijn de werven in staat aan de wens van de afnemers te voldoen. Op de huidige locaties zullen dan secties worden gebouwd, welke tot schip zullen worden geassembleerd in de Eemshaven. Het gaat hier om totaal andere bedrijven dan de Duitse werf: de Nederlandse werven zijn kleinere ondernemingen die een ander en kleiner type schip bouwen dan de Duitse werf. De Duitse werf heeft overwogen deel te nemen aan het Nederlandse initiatief, maar heeft om verscheidene (bedrijfseconomische) redenen besloten dit niet te doen. </antwoord>
      <antwoord nummer="7">Volgens de betrokken werf zelf kan de toekomst alleen zeker worden gesteld, indien een diepte van 8,5 meter mogelijk is. Als gevolg van de bouw van de stuw zal het bouwen van dergelijke schepen (met een diepgang van 8,5 meter) mogelijk zijn. Het voorspellen van de ontwikkelingen in de scheepsbouw is niet eenvoudig. Het is dus bijzonder moeilijk aan te geven of en zo ja op welke termijn er in de toekomst behoefte zal zijn aan schepen met een diepgang die groter is dan 8,5 meter. Volgens de inschatting van het Nedersaksische Ministerie van Economische Zaken, Technologie en Verkeer zou met deze diepte het voor de werf interessante marktsegment voor grote cruiseschepen kunnen worden afgedekt voor de voorzienbare toekomst. De Meyer Werft deelt deze inschatting en komt tot de inschatting dat in ieder geval voor vijf jaar op basis van de huidige orderportefeuille en nog lange tijd daarna op basis van deze diepte kan worden voortgegaan. </antwoord>
      <antwoord nummer="8">Bij brief van 2 december 1997 is het eerste Aide Memoire toegezonden aan de Tweede Kamer. Het tweede Aide Memoire is toegezonden bij brief van 24 augustus 1998. Op korte termijn zal ik de Kamer het in het antwoord op vraag 1 genoemde derde Aide Memoire doen toekomen alsmede een afschrift van de brief van 16 september 1998 aan de minister van milieu van de deelstaat Nedersaksen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
