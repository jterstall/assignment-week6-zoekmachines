<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over mogelijke toeneming van geweld tegen politiemensen. (Ingezonden 2 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19244
</item>
         <item attribuut="Inhoud">Welke maatregelen worden getroffen om het toenemend geweld tegen politiemensen te beperken (Leeuwarder Courant, 28 november 2003).</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2003-2004, nr. 618, Tweede Kamer</item>
         <item attribuut="Vraagnr_bij_indiening">2030404060</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2004-01-19</item>
         <item attribuut="Datum_indiening">2003-12-02</item>
         <item attribuut="Document-id">KVR19244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1315" allpagenumbers="1315 1316" vetnummer="2030404060" code="0304tkkvr618" lopendefooter="Tweede Kamer, vergaderjaar 2003–2004, Aanhangsel" filenaam="KVR19244" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="618" onderwerp="" indiendatum="2003-12-2">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-01-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is er sprake van toeneming van geweld tegen politiemensen zoals de politievakbonden stellen? <voetnoot nummer="1"/>
      </vraag>
      <vraag nummer="2">Welke maatregelen worden genomen om geweld tegen politiemensen te beteugelen? </vraag>
      <vraag nummer="3">Welke aanvullende maatregelen om geweld tegen politiemensen te beperken, worden overwogen? </vraag>
      <vraag nummer="4">Is er inmiddels meer inzicht in de mogelijkheden om na aanhouding van geweldplegers en gewelddreigers jegens politiemensen een lik-op-stuk rechtsgang toe te passen, zoals gevraagd tijdens het wetgevingsoverleg begroting politie op 3 november jl.? </vraag>
      <noten afkomstig="vraag">
         <noot nummer="1" datum="2003-11-28" bron="Leeuwarder Courant">Leeuwarder Courant, 28 november 2003</noot>
      </noten>
   </vragen>
   <antwoorden aantal="3">
      <antwoord nummer="1">Los van het feit of er sprake is van een eventuele toename van geweld tegen politie of niet wil ik vooropstellen dat ik iedere vorm van geweld gepleegd tegen mensen die gewoon hun werk doen onaanvaardbaar acht. Zoals ook verwoord in het kabinetsstandpunt naar aanleiding van het rapport «Geweld tegen werknemers in de (semi-)openbare ruimte», betekent het plegen van geweld respectloos handelen en een aantasting van het gezag, waarvan zowel de werknemer, in casu de politieagent, als de samenleving nadeel ondervindt. Hoewel uit navraag bij een van de politievakorganisaties, de Nederlandse Politie Bond, is gebleken dat de in het bedoelde krantenartikel omschreven gesignaleerde toename van geweld tegen politiemensen niet gebaseerd is op kwantitatieve gegevens maar op incidentele signalen, doet dit niets af aan het feit dat dit signaal vanuit de politievakbonden door mij zeer serieus wordt genomen. Ongeacht of een werknemer wel of niet in dienst is van de overheid moeten er maatregelen genomen worden om geweld tegen te gaan. Hier ligt een gezamenlijke verantwoordelijkheid bij overheid en werkgevers, waarbij werknemers maximale steun verdienen. </antwoord>
      <antwoord nummer="2 en 3">Door nagenoeg alle regionale politiekorpsen zijn eigen geweldsprotocollen opgesteld waarin door de korpsen zowel intern als met het Openbaar Ministerie (OM) duidelijke afspraken zijn gemaakt over de afhandeling van geweldszaken tegen de politie. Hierbij staat eenduidigheid en een consequent optreden centraal. Uitgangspunt is dat geweld en agressie tegen de politie niet getolereerd wordt. Ook vanuit de betrokken ministeries wordt er aan gewerkt om het geweld tegen politie tegen te gaan. Zo is door mijn ambtgenoot van Justitie en mij een tweetal maatregelen geformuleerd waarover u per brief van 7 oktober 2002 bent geïnformeerd (Kamerstukken 28 600 VI en VII, nr. 4). De eerste maatregel betreft een serie landelijke richtlijnen met minimumnormen opgesteld ten behoeve van uniformisering van de regionale geweldprotocollen. In deze richtlijnen staan concrete maatregelen die helpen bij het voorkomen en terugdringen van geweld tegen politiemensen. Doel hiervan is regiokorpsen te ondersteunen in de aanpak van geweld tegen politie. Tevens is het doel de politiemensen die slachtoffer van geweld zijn geworden zo goed en volledig mogelijk te ondersteunen. Momenteel wordt de laatste hand gelegd aan de totstandkoming van deze richtlijnen, die ontwikkeld zijn in samenwerking met de politie en Justitie. Regiokorpsen dienen deze maatregelen te implementeren in hun eigen organisatie en hun geweldsprotocollen zonodig aan te passen. Met de uitvoering van deze richtlijnen wordt een duidelijk signaal afgegeven dat agressie tegen de politie niet wordt getolereerd. Hierdoor wordt naar verwachting niet alleen het gezag van de politie verder geoptimaliseerd, maar wordt ook iets extra’s toegevoegd aan de kwaliteit van de personeelszorg. De tweede maatregel heeft tot doel om te bepalen of de gevolgen voor de geweldpleger wel verstrekkend genoeg zijn. Hiertoe is onderzoek verricht waarin de vraag centraal staat of de huidige aanpak door politie en OM een afdoend antwoord geeft op de aard en het niveau van gepleegd geweld. Over de resultaten van het onderzoek bij het OM is uw kamer per brief van 7 oktober 2002 (Kamerstukken 28 600 VI en 28 600 VII, nr. 4) geïnformeerd. Inmiddels is ook het onderzoek bij de politie afgerond. Over de resultaten hiervan wordt u zo spoedig mogelijk geïnformeerd. </antwoord>
      <antwoord nummer="4">Tijdens dit overleg is door mijn ambtgenoot van Justitie aangegeven, dat bij voldoende bewijs de afhandeling van strafzaken tegen meerderjarige verdachten van geweldpleging tegen politieambtenaren doorgaans plaatsvindt binnen een maand, conform de tussen de politie en het Openbaar Ministerie gesloten geweldsprotocollen. Een veel snellere afhandeling stuit in de praktijk doorgaans op een aantal bezwaren. Een groot deel van de geweldplegingen tegen politieambtenaren vindt immers plaats naar aanleiding van contact tussen politie en burger, bijvoorbeeld bij een aanhouding of bij een controle. Indien in dat contact geweld tegen de politieambtenaar wordt gebruikt, dient deze geweldpleging niet als separate zaak te worden behandeld, maar gecombineerd met de zaak waar het contact in eerste instantie over handelde te worden afgedaan. Daarmee wordt de snelheid van afhandeling, nog los van de benodigde tijd voor de bewijsvergaring voor geweldpleging, mede afhankelijk van de snelheid van afhandeling van de initiële zaak. Tot slot breng ik opnieuw naar voren dat het tot topprioriteit verheffen van alle geweldszaken tegen politieambtenaren het risico in zich draagt dat zwaardere (gewelds)zaken tegen niet-ambtenaren, gelet op de beschikbare zittingscapaciteit, later worden behandeld, hetgeen niet zonder meer gerechtvaardigd is. </antwoord>
      <noten afkomstig="antwoord"/>
   </antwoorden>
</kvr>
