<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balkenende (CDA) aan de minister van FinanciÃ«n over de besteding van de opbrengsten van de veiling van UMTS-frequenties. (Ingezonden 21 juli 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12210
</item>
         <item attribuut="Inhoud">Gevraagd wordt welke afspraken de ministers van FinanciÃ«n van de twaalf EMU-landen hebben gemaakt over de besteding van de opbrengsten van de veiling van telefoonfrequenties.</item>
         <item attribuut="Rubriek">Communicatie, media en informatievoorziening (Telecommunicatie) OverheidsfinanciÃ«n (Overheidsuitgaven)</item>
         <item attribuut="Trefwoorden">Mobiele telefonie Overheidsuitgaven Telecommunicatie</item>
         <item attribuut="Vindplaats">Kamervragen met antwoord 1999-2000, nr. 1732, Tweede Kamer</item>
         <item attribuut="Vraagnr_bij_indiening">2990014100</item>
         <item attribuut="Afkomstig_van">FinanciÃ«n</item>
         <item attribuut="Indiener">
            <persoon partij="CDA">Balkenende</persoon>
         </item>
         <item attribuut="Datum_reaktie">2000-08-28</item>
         <item attribuut="Datum_indiening">2000-07-21</item>
         <item attribuut="Document-id">KVR12210</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3897" allpagenumbers="3897 3898" vetnummer="2990014100" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12210" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1732" onderwerp="" indiendatum="2000-07-21">
         <vrager partij="CDA" oorsprong="parlement">Balkenende</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="28 augustus 2000), zie ook Aanhangsel Handelingen nr. 1690, vergaderjaar 1999–2000">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Zijn de berichten <voetnoot nummer="1"/>in de pers waar dat de ministers van Financiën van de twaalf EMU-landen de afspraak hebben gemaakt dat de opbrengsten van de veiling van telefoonfrequenties (UMTS) uitsluitend ten goede mag komen aan terugdringing van de staatsschuld dan wel het AOW-fonds en dat lastenverlichting, zonder daarvoor te hoeven bezuinigen, alleen gegeven mag worden door landen die geen of bijna geen EMU-tekort op hun begroting hebben? Zo ja, wat zijn de exacte afspraken en zijn er nog andere afspraken gemaakt? </vraag>
      <vraag nummer="2">Zijn de gemaakte afspraken bindend voor de twaalf landen? Zo ja, vanaf welke datum gelden deze afspraken? Zo neen, welke discretionaire ruimte hebben de EMU-landen dan nog? </vraag>
      <vraag nummer="3" voetnoot="2">Heeft u in het overleg met uw collega’s van de twaalf EMU-landen gehandeld overeenkomstig de opvattingen van het gehele kabinet? Op welke concrete afspraken in het kabinet dan wel de regeringscoalitie berust de stelling van een woordvoerder van de minister dat de afspraak over de aanwending van de opbrengsten van de telefonieveilingen «in lijn is met de opstelling van het kabinet»? <voetnoot nummer="2"/>
      </vraag>
      <vraag nummer="4">Kan de Kamer al dan niet vrij besluiten over de aanwending van de opbrengst van de genoemde veiling van telefoonfrequenties? Hoe beoordeelt u in dat kader de opmerkingen van PvdA-kamerlid Crone met betrekking tot de gemaakte afspraak: «Daar zijn we niet aan gebonden... Zalm heeft geen toestemming gevraagd om dit af te spreken. We zij van tevoren niet gewaarschuwd»? </vraag>
      <vraag nummer="5">Welke invloed heeft de Kamer gehad c.q. kunnen hebben op de besluitvorming door de ministers van Financiën van de EMU-landen en in hoeverre is het budgetrecht van de Kamer door de gemaakte afspraken beperkt? </vraag>
      <vraag nummer="6">Hebben de ministers van Financiën van de EMU-landen ook nog afspraken gemaakt over lastenverlichting in relatie tot mogelijke oververhitting van de economie? </vraag>
      <noten afkomstig="vraag">
         <noot nummer="1" datum="2000-07-18" bron="O.a. Algemeen Dagblad en Trouw">O.a. Algemeen Dagblad en Trouw, 18 juli 2000</noot>
         <noot nummer="2" datum="2000-07-18" bron="Algemeen Dagblad">Algemeen Dagblad, 18 juli 2000</noot>
      </noten>
   </vragen>
   <antwoorden aantal="6">
      <antwoord nummer="1">Op 16 juli 2000 hebben de ministers van Financiën van het eurogebied in de Euro-12 (in de toekomst te noemen: Eurogroep) informeel van gedachten gewisseld over het budgettaire beleid voor de nabije toekomst en de bestemming van de opbrengsten van de verkoop van UMTS-licenties. Zoals aangegeven in het verslag van die vergadering (brief van de minister van Financiën van 21 juli 2000, kenmerk BFB/00–776m) bestond er onderlinge overeenstemming tussen de ministers over een aantal uitgangspunten. Zo waren de ministers het eens dat het zaak is procyclisch beleid zoveel mogelijk te voorkomen. Ook zouden belastingverlagingen moeten worden gericht op werkgelegenheid en investeringen en vergezeld moeten gaan van uitgavenbeperkingen of, zoals in het Nederlandse geval, ingepast worden in meerjarige begrotingsafspraken, gericht op consolidatie van de overheidsfinanciën. Verder waren zij het erover eens dat de opbrengsten van de verkoop van UMTS-licenties met prioriteit of zelfs geheel zouden moeten worden aangewend voor schuldreductie of voor fondsopbouw ten behoeve van de toekomstige pensioenverplichtingen. </antwoord>
      <antwoord nummer="2">Het informele karakter van de Eurogroep betekent dat er geen formeel bindende besluitvorming plaatsvindt. Zoals ook uit mijn verslag van de vergadering blijkt, gaat het hier niet om afspraken maar om gemeenschappelijke opvattingen van de ministers van de Eurogroep. </antwoord>
      <antwoord nummer="3">De opvattingen van de Eurogroep liggen in lijn met de afspraken uit het Regeerakkoord over de aanwending van de incidentele opbrengsten uit hoofde van veiling van vergunningen. In het Regeerakkoord is namelijk afgesproken dat de incidentele opbrengsten van veilingen in mindering worden gebracht op de staatsschuld en dat de hierdoor vrijvallende rente-uitgaven worden toegevoegd aan het Fonds Economische Structuurversterking (FES). </antwoord>
      <antwoord nummer="4">Over de aanwending van de incidentele opbrengsten uit hoofde van vergunningen zijn afspraken gemaakt in het Regeerakkoord. Kern van deze afspraken is dat niet de incidentele veilingopbrengsten worden aangewend, maar dat deze incidentele baten worden gebruikt om de staatsschuld te reduceren onder gelijktijdige structurele beschikbaarstelling van de daarmee vrijvallende rentelasten als voeding van het Fonds voor de Economische Structuurversterking (FES). De veilingopbrengsten dragen aldus bij aan een structurele voeding die het FES nodig heeft met het oog op het kunnen realiseren van de investeringsambities van het kabinet. Door deze structurele voedingscomponent kunnen de investeringsambities voor onder meer de versterking van de economische structuur voor een langere periode uit het FES worden gefinancierd. De keuze voor een continue stroom van inkomsten in plaats van incidentele baten voorkomt ad hoc besluitvorming op basis van incidentele ontvangsten en draagt zo bij aan een optimale allocatie en meerjarenplanning. Het FES is een begrotingsfonds met als bijzonder kenmerk dat er sprake is van een verdeelfonds. Vanuit het fonds zelf worden geen uitgaven gedaan. De daadwerkelijke uitgaven vinden plaats op de verschillende departementale begrotingen en het Infrastructuurfonds, waar uiteraard – net als bij de FES-begroting – het budgetrecht van de Tweede Kamer onverkort op van toepassing is. Ten aanzien van voorstellen inzake vanuit het FES te dekken investeringsprioriteiten geldt dat het kabinet voornemens is om rond Prinsjesdag een overzicht uit te brengen van (nieuwe) investeringsprioriteiten. Daarbij zullen ook de nieuwe inzichten in de voeding van het FES betrokken worden, waar de opbrengst van de UMTS-veiling onderdeel van uitmaakt. </antwoord>
      <antwoord nummer="5">Zoals gebruikelijk is voorafgaand aan Eurogroep en Ecofin de Kamer via mijn brief van 7 juli 2000 (kenmerk BFB/00–713m) geïnformeerd over de agenda van Eurogroep en Ecofin van 16 en 17 juli. In verband met het Kamerreces heeft overigens geen Algemeen Overleg plaatsgevonden. In mijn brief was aangegeven dat de Eurogroep zou spreken over de toestand van de overheidsfinanciën in de landen van het eurogebied en het budgettaire beleid op de middellange termijn. In dat kader zijn ook de opbrengsten van de veiling van UMTS-frequenties ter sprake gekomen. De Kamer heeft inmiddels het verslag van de vergadering ontvangen (brief van de Minister van Financiën van 21 juli 2000, kenmerk BFB/00–776m). </antwoord>
      <antwoord nummer="6">Nee. Wel waren, zoals aangegeven in het verslag van de Euro-12, de ministers het erover eens dat het zaak is procyclisch beleid zoveel mogelijk te vermijden (zie antwoord op vraag 1). Ook de Globale Richtsnoeren voor het economisch beleid van de lidstaten en de gemeenschap wijzen op de risico’s van een procyclische koers van de begrotingspolitiek. </antwoord>
      <noten afkomstig="antwoord"/>
   </antwoorden>
</kvr>
