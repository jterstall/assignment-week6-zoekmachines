<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister van Onderwijs, Cultuur en Wetenschap over schoolreisjes naar Mekka. (Ingezonden 23 mei 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25823
</item>
         <item attribuut="Inhoud">Islamitische scholen organiseren schoolreisjes naar de religieuze bedevaardsoorden Mekka en Medina, om zo het islamitische geloof en identiteit bij kinderen uit de hoogste groep van de basisschool te versterken.</item>
         <item attribuut="Rubriek">Basisonderwijs (Onderwijsmethoden en -middelen) Cultuur en taal (Overig)</item>
         <item attribuut="Trefwoorden">Bijzonder onderwijs Godsdiensten</item>
         <item attribuut="Vindplaats">Kamervragen met antwoord 2005-2006, nr. 1664, Tweede Kamer</item>
         <item attribuut="Vraagnr_bij_indiening">2050613820</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-06-12</item>
         <item attribuut="Datum_indiening">2006-05-23</item>
         <item attribuut="Document-id">KVR25823</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3551" allpagenumbers="3551 3552" vetnummer="2050613820" code="0506tkkvr1664" lopendefooter="Tweede Kamer, vergaderjaar 2005–2006, Aanhangsel" filenaam="KVR25823" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1664" onderwerp="" indiendatum="2006-05-23">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-06-12">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de berichten waaruit blijkt dat islamitische scholen in Nederland schoolreisjes naar de religieuze bedevaartsoorden Mekka en Medina in Saoedi-Arabië organiseren? <voetnoot nummer="1"/>
      </vraag>
      <vraag nummer="2">Bent u bereid de Kamer een volledig en gedetailleerd overzicht te verschaffen van de aard, omvang en doelstellingen van dit nieuwe gebruik? </vraag>
      <vraag nummer="3">Zijn deze schoolreisjes, gericht op de versterking van het islamitische geloof en identiteit bij kinderen uit de hoogste groep van de basisschool, volgens u gewenst? Zo ja, waarom? Zo neen, waarom niet? </vraag>
      <vraag nummer="4">Behoort de voorbereiding op de hadj door middel van deze umrah-reizen volgens u tot de kerndoelen van het onderwijs zoals dat op Nederlandse, en door Nederlands belastinggeld gefinancierde, scholen wordt gegeven? </vraag>
      <vraag nummer="5">Deelt u de mening dat deze reizen bijdragen aan een radicalisering van het geloof van de kinderen – zoals bijvoorbeeld blijkt uit het bericht dat een jongetje uit Ede na zo’n reis geen normale Nederlandse kleding meer draagt maar een «Pakistaans wit pak» en een meisje van 11 van dezelfde school dat nu ook thuis een hoofddoek draagt omdat «Allah ons dat vroeg»? </vraag>
      <vraag nummer="6">Klopt het dat in de berichtgeving enerzijds sprake is van ouders die zelf sparen om deze umrah-reizen mogelijk te maken, of van sponsors die te hulp worden geroepen, en anderzijds ook van subsidies die door het ISBO, de overkoepelende organisatie van islamitische scholen, worden verstrekt? Wat is de omvang van de subsidies die door het ISBO aan islamitische scholen worden verstrekt om de umrah-schoolreisjes mogelijk te maken? Acht u het een goede zaak dat Nederlands belastinggeld wordt gebruikt om het islamitische geloof bij jonge kinderen te versterken en zelfs te radicaliseren? </vraag>
      <vraag nummer="7" voetnoot="2">Klopt het dat islamitische meisjes van 11 op hun hoede moeten zijn voor verleiding door mannen? <voetnoot nummer="2"/>Bent u bereid deze mannen een staatsopvoeding seksuele vorming aan te bieden? </vraag>
      <vraag nummer="8">Bent u voorts bereid schoolreisjes naar fundamentalistische oorden en landen te ontmoedigen, danwel waar mogelijk te verbieden? </vraag>
      <noten afkomstig="vraag">
         <noot nummer="1" titel="Bedevaart is véél leuker dan gewoon schoolreisje">De Telegraaf van 20 mei 2006 («Schoolreisje naar Mekka»); de Volkskrant van 20 mei 2006 («Bedevaart is véél leuker dan gewoon schoolreisje»)</noot>
         <noot nummer="2" titel="Eerst droeg ik thuis geen hoofddoek, nu wel. Want Allah vroeg ons de hoofddoek te dragen, omdat sommige mannen ons proberen te verleiden">Vgl. wat het 11-jarige meisje Sumeyya in de Volkskrant zegt: «Eerst droeg ik thuis geen hoofddoek, nu wel. Want Allah vroeg ons de hoofddoek te dragen, omdat sommige mannen ons proberen te verleiden»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Navraag bij de Islamitische Besturenorganisaties (ISBO) heeft mij geleerd dat dit schooljaar een zestal islamitische basisscholen bekend zijn bij de ISBO die een reis met de kinderen uit groep 8 hebben gemaakt naar Mekka. Deze reizen van een week worden in de schoolvakantie uitgevoerd en worden bekostigd door de ouders en door sponsoren die de ouders hiervoor vinden. De reizen zijn volgens het islamitisch schoolbestuur «SIMON» het initiatief van de ouders, vallen buiten schooltijd en worden niet door het Rijk bekostigd. Het aantal scholen dat een reisje naar Mekka organiseert verschilt elk jaar. Er zijn scholen die een dergelijke activiteit eenmaal uitvoeren, sommige scholen doen dit een aantal jaren achtereen. Volgens de ISBO organiseren de meeste scholen een dergelijk reisje ter profilering van de school. Ouders en school vinden het belangrijk dat de kinderen datgene dat zij leren tijdens de godsdienstlessen ook concreet kunnen zien. </antwoord>
      <antwoord nummer="3">Het staat ouders en scholen vrij om op te treden als organisator van reizen ten behoeve van de schoolpopulatie, zolang hiermee geen overheidsgeld is gemoeid. Ik heb geen bemoeienis met de godsdienstige inrichting van de school. Het bevoegd gezag van de school is hiervoor verantwoordelijk. De grens voor deze eigen verantwoordelijkheid zijn de doelen en uitgangspunten van de Wet op het primair onderwijs (WPO) en uiteindelijk het strafrecht. Deze beleidslijn is de afgelopen jaren met uw Kamer gewisseld (Kamerstukken 2002–2003, 28 600 VIII, nr. 115). De inspectie en de overheid hebben geen oordeel over de inhoud van het godsdienstonderwijs. De Inspectie ziet in haar regulier toezicht – ook op deze scholen – toe op naleving van de wettelijke bepalingen rond sociale integratie en actief burgerschap en de kerndoelen. Op deze wijze gaat de Inspectie bijvoorbeeld na of de leerlingen het verschil in levensbeschouwing en cultuur leren te respecteren. Dit geeft de Inspectie de grond om zich ook op de hoogte te laten stellen van het godsdienstonderwijs, wanneer zij reden ziet te veronderstellen dat de wettelijke norm niet in acht genomen wordt. </antwoord>
      <antwoord nummer="4">Deze reizen behoren niet tot de kerndoelen. Aan activiteiten buiten schooltijd hoeft niet de eis gesteld te worden dat zij aan de kerndoelen voldoen. </antwoord>
      <antwoord nummer="5">Het zich houden aan de Islamitische voorschriften zou ik niet willen bestempelen als radicalisering. In het algemeen, en zeker bij basisschoolleerlingen kan ook zeker geen noodzakelijk verband worden gelegd tussen het dragen van bepaalde kledingstukken en radicalisme, opgevat als «een houding en denkwijze die gericht is op diepgaande hervorming of omverwerping van het maatschappelijk en/of politieke systeem» (Nota Radicalisering TK 2004–2005, 29 754, nr. 26). Ik doe dan ook geen uitspraken over het dragen van bepaalde kledij. Navraag bij de ISBO leert mij overigens dat de leerlingen zich alleen in de eerste paar weken na het reisje graag aan de religieuze voorschriften willen houden. Bij kinderen op deze leeftijd blijkt dit moeilijk om lang vol te houden. </antwoord>
      <antwoord nummer="6">De ISBO heeft eenmalig een symbolisch bedrag van € 500 gegeven aan een school in Ede als steun voor het initiatief. Ik acht het ongewenst dat een besturenorganisatie met de lidmaatschapgelden van haar leden reizen met een religieus doel subsidieert. Ik zal dit in mijn jaarlijks bestuurlijk overleg met de ISBO bespreken. Daarnaast heeft het schoolbestuur SIMON eenmalig de ouders van de twee scholen El inkade en Ibnie sina met een gift gesteund. In dit geval gaat het om een bedrag van 100 euro per kind. Dit bedrag is niet afkomstig van rijkssubsidie maar uit eigen middelen. </antwoord>
      <antwoord nummer="7">In het algemeen geldt dat moslima die hechten aan een letterlijke interpretatie van de Koran vaak het argument gebruiken dat het dragen van een hoofddoek er voor zorgt dat mannen minder snel een vrouw zullen verleiden. Ik heb hier geen opvatting over. De minister voor Vreemdelingenzaken en Integratie en de minister van Sociale Zaken en Werkgelegenheid ondersteunen diverse initiatieven van moslimorganisaties om de emancipatie van moslimvrouwen te bevorderen. Thema’s als liefde, verkering, loverboys, maagdelijkheid, homoseksualiteit, vrije partnerkeuze, uithuwelijken en seksualiteit in het algemeen komen hierin aan de orde. </antwoord>
      <antwoord nummer="8">Hiervoor verwijs ik naar mijn antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
