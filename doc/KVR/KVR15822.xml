<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers (VVD), Van Walsem (D66) en Swildens-Rozendaal (PvdA) aan de staatssecretaris van Justitie over de benoemingsprocedure tot notaris. (Ingezonden 2 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15822
</item>
         <item attribuut="Inhoud">Betreft onvrede over de huidige 'papieren' benoemingsprocedure tot notaris.</item>
         <item attribuut="Rubriek">Bedrijfsleven en industrie (Juridische dienstverlening)</item>
         <item attribuut="Trefwoorden">Notarissen</item>
         <item attribuut="Vindplaats">Kamervragen met antwoord 2001-2002, nr. 1282, Tweede Kamer</item>
         <item attribuut="Vraagnr_bij_indiening">2010209830</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
            <persoon partij="D66">Van Walsem</persoon>
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">2002-06-18</item>
         <item attribuut="Datum_indiening">2002-05-02</item>
         <item attribuut="Document-id">KVR15822</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2709" allpagenumbers="2709 2710" vetnummer="2010209830" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15822" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1282" onderwerp="" indiendatum="2002-05-2">
         <vrager partij="VVD" oorsprong="parlement">Weekers</vrager>
         <vrager partij="D66" oorsprong="parlement">Van Walsem</vrager>
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="18 juni 2002), zie ook Aanhangsel Handelingen. nr. 1191, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de onvrede over de huidige «papieren» benoemingsprocedure tot notaris zoals die is verwoord tijdens de jaarlijkse ledenvergadering van de Koninklijke Notariële Beroepsorganisatie (KNB) op 22 april jl. te Utrecht? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich de mening van uw ambtgenoot van Economische Zaken naar aanleiding van vragen <voetnoot nummer="2"/>dat niet van een «papieren» procedure sprake is? </vraag>
      <vraag nummer="3">Hoe laat zich dit rijmen met de expliciete stellingname tijdens genoemde ledenvergadering van een lid van de Commissie van Deskundigen dat «de huidige benoemingsprocedure die voortvloeit uit artikelen 6 en 7 van de Wet op het notarisambt juncto het Besluit ondernemingsplan notaris, de facto enige toets van de indiener, anders dan aan het niet strijdig handelen met de wettelijke en/of beroepsregels, niet toelaat? </vraag>
      <vraag nummer="4">Is het waar dat in wezen het gehele traject vanaf de adviesaanvraag bij de Commissie van Deskundigen tot aan de benoeming, geschiedt zonder dat de betrokken kandidaat op enigerlei wijze wordt «gespiegeld» aan het door hem/haar ingediende ondernemingsplan? </vraag>
      <vraag nummer="5">Deelt u de opvatting dat gestreefd moet worden naar een zo zorgvuldig mogelijke procedure om te komen tot de benoeming van een notaris gelet op de maatschappelijke verantwoordelijke taken die de wetgever aan de notaris heeft opgedragen in samenhang met de grote mate van vertrouwen die het publiek in de notariële ambtsuitoefening heeft? </vraag>
      <vraag nummer="6">Deelt u de opvatting dat de solliciterende kandidaat op enig moment in de procedure door een niet aan de beroepsorganisatie gerelateerde instantie gehoord dient te worden ten einde te beoordelen of de betreffende kandidaat in staat moet worden geacht het in het ondernemingsplan geschetste voornemen ook te kunnen realiseren met inachtneming van alle bestaande regels inzake de ambtsuitoefening? </vraag>
      <vraag nummer="7">Deelt u de mening dat een dergelijke voorgestelde toets meer waarborgen biedt ten aanzien van de kwaliteit van de tot de markt toetredende notaris zonder dat daarbij sprake is van enige vorm van belemmering in de toetreding tot die markt? </vraag>
      <vraag nummer="8">Deelt u de mening dat een zorgvuldige benoemingsprocedure gelet op het vorenstaande vraagt om een «toets» van de kandidaat, zoals gebruikelijk is bij de benoeming van ambtenaren binnen de Rechterlijke Macht bij wie net als bij de notaris, onafhankelijkheid en onpartijdigheid de kern van hun ambtelijke functioneren vormen? </vraag>
      <vraag nummer="9">Bent u bereid om het Besluit ondernemingsplan notaris in die zin aan te passen dat een dergelijke toets door of onder verantwoordelijkheid van de Commissie van Deskundigen kan geschieden? </vraag>
      <noten afkomstig="vraag">
         <noot nummer="1" datum="2002-04-4" bron="Notariaat Magazine">Notariaat Magazine, 4 april 2002, pagina 6</noot>
         <noot nummer="2">van het lid Weekers tijdens een Algemeen Overleg, 26 september 2001 (TK 23 706 nr. 44)</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennis genomen van de verschillende standpunten die tijdens de genoemde ledenvergadering naar voren kwamen. </antwoord>
      <antwoord nummer="2">Ja. </antwoord>
      <antwoord nummer="3">De uitspraak van de minister van Economische Zaken dat er geen sprake is van een papieren benoemingsprocedure heeft betrekking op de thans in de wet- en regelgeving neergelegde objectieve, inhoudelijke toets van het ondernemingsplan door de Commissie van deskundigen. Toetsing van een ondernemingsplan is iets anders dan toetsing van de persoon van de indiener. Wat toetsing van de persoon betreft bepaalt artikel 8 lid 3 van de Wet op het notarisambt dat een benoeming kan worden geweigerd indien «gelet op de antecedenten van de verzoeker, er een gegronde vrees bestaat dat hij in strijd zal handelen met de voor het notarisambt geldende regels of uit anderen hoofde de eer en aanzien van het notarisambt zal schaden.» Bij de beoordeling van de vraag of de antecedenten van de te benoemen kandidaat aanleiding geven tot de in het artikel lid bedoelde «gegronde vrees» betrekt de minister van Justitie informatie die afkomstig is van de Koninklijke Notariële Beroepsorganisatie en de kamers van toezicht. </antwoord>
      <antwoord nummer="4">Ja, behoudens het hiervoor opgemerkte omtrent toetsing van de antecedenten van een kandidaat wordt deze inderdaad niet als persoon beoordeeld tegen de achtergrond van het ingediende ondernemingsplan. Wel heeft op grond van artikel 8, derde lid, van het Besluit ondernemingsplan notaris de Commissie van deskundigen de bevoegdheid om de indiener van het ondernemingsplan, al dan niet op verzoek, in de gelegenheid te stellen het plan ter vergadering toe te lichten. Deze bevoegdheid is er echter niet op gericht de persoon te toetsen, maar hem in de gelegenheid te stellen de kwaliteit van het ingediende ondernemingsplan nader toe te lichten. </antwoord>
      <antwoord nummer="5, 6, 7, 8 en 9">De huidige benoemingsregeling in de Wet op het notarisambt is nog maar kort geleden (1 oktober 1999) in werking getreden. In het komend najaar is een evaluatie van deze wet voorzien. Bij die evaluatie zal uiteraard ook aandacht worden besteed aan de verschillende opvattingen zoals die in de in vraag 1 bedoelde ledenvergadering naar voren zijn gekomen. Elke nieuwe wettelijke regeling moet de tijd krijgen om tot een uitgekristalliseerde uitvoering te komen en op zijn effecten beoordeeld te kunnen worden. Op dit moment bereiken mij geen zodanig klemmende signalen dat wijziging van het huidige wettelijke benoemingssysteem nu al zou zijn aangewezen. </antwoord>
      <noten afkomstig="antwoord"/>
   </antwoorden>
</kvr>
