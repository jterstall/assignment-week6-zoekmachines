<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fierens (PvdA) aan de ministers voor Bestuurlijke Vernieuwing en Koninkrijksrelaties en van Binnenlandse Zaken en Koninkrijksrelaties over fouten in de Gemeentelijke Basisadministratie. (Ingezonden 2 november 2006); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26870
</item>
         <item attribuut="Inhoud">Van de registraties in de Amsterdamse GBA blijkt 15% niet te kloppen (Netwerk, 30 oktober 2006). Tijdens de behandeling van de wetsvoorstellen over het burgerservicenummer en het GBA stelde de minister dat de kwaliteit van de registratie in de GBA van een hoog niveau is. Welke schade lijden gemeenten door verkeerde registraties en is de minister bereid financiën ter beschikking te stellen zodat gemeenten de fouten zo snel mogelijk kunnen herstellen.</item>
         <item attribuut="Rubriek">Welzijn (Burgerlijke stand)</item>
         <item attribuut="Trefwoorden">GBA</item>
         <item attribuut="Vindplaats">Kamervragen met antwoord 2006-2007, nr. 399, Tweede Kamer</item>
         <item attribuut="Vraagnr_bij_indiening">2060702380</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Fierens</persoon>
         </item>
         <item attribuut="Datum_reaktie">2006-11-29</item>
         <item attribuut="Datum_indiening">2006-11-02</item>
         <item attribuut="Document-id">KVR26870</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="857" allpagenumbers="857 858 859" vetnummer="2060702380" code="0607tkkvr399" lopendefooter="Tweede Kamer, vergaderjaar 2006–2007, Aanhangsel" filenaam="KVR26870" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="399" onderwerp="" indiendatum="2006-11-2">
         <vrager partij="PvdA" oorsprong="parlement">Fierens</vrager>
         <vraagt-aan>de ministers voor Bestuurlijke Vernieuwing en Koninkrijksrelaties en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-11-29">
         <antwoorder functie="minister" ministerie="Bestuurlijke Vernieuwing en Koninkrijksrelaties">Nicolaï</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van de tv-uitzending waarin bekend is gemaakt dat 15% van de registraties in de Amsterdamse Gemeentelijke Basisadministratie (GBA) niet klopt? <voetnoot nummer="1"/>
      </vraag>
      <vraag nummer="2">Zijn deze cijfers correct? In hoeverre is dit ook in andere gemeenten het geval? </vraag>
      <vraag nummer="3" voetnoot="2">Hoe verklaart u het verschil tussen deze cijfers en uw antwoord tijdens de behandeling van het wetsvoorstel over de Gemeentelijke Basisadministratie in augustus 2006 het wetsvoorstel over het burger servicenummer in september 2006? <voetnoot nummer="2"/>
      </vraag>
      <vraag nummer="4" voetnoot="3">Hoe verklaart u dat u bij die gelegenheid, na indringende vragen over fouten in de GBA vooral met name in de grote steden, antwoordde: «Ik herken het beeld niet dat de uitslagen van de audits niet overeenkomen met de beleving van bestuurders in de grote steden. (...) de audits, (...) bevestigen juist het beeld dat de inspanningen van gemeenten hun vruchten afwerpen en dat de kwaliteit van de registratie in de GBA ook nu al van een hoog niveau is.» <voetnoot nummer="3"/>
      </vraag>
      <vraag nummer="5">Hoe groot is de schade die de overheid in brede zin (gemeente, rijk, politie, IB-Groep) lijdt door deze verkeerde gegevens? </vraag>
      <vraag nummer="6">Deelt u de opvatting dat de GBA, in verband met onder andere fraude in de zorg, verzekeringen en uitkeringen, maar ook bij calamiteiten, moeten kloppen en dat dit in het belang van alle overheidsinstanties is? </vraag>
      <vraag nummer="7">Wilt u gemeenten in staat stellen, mede in verband met het verplichte gebruik van de GBA door alle overheidsinstellingen, om de GBA te actualiseren en zo ja, hoe? </vraag>
      <vraag nummer="8">Deelt u, naar aanleiding van de aangehaalde berichtgeving, nu wel de opvatting, dat de extra kosten van een dergelijke operatie hoog zullen zijn door het arbeidsintensieve karakter van fysieke controles? Bent u alsnog bereid financiën ter beschikking te stellen om gemeenten de fouten zo snel mogelijk te laten herstellen? </vraag>
      <vraag nummer="9">Hoe wilt u mogelijke fraude bij de verkiezingen voor de Tweede Kamer op 22 november 2006 voorkomen? </vraag>
      <vraag nummer="10">Kunt u deze vragen beantwoorden vóór 15 november 2006? </vraag>
      <noten afkomstig="vraag">
         <noot nummer="1" datum="2006-10-30" bron="Netwerk">Netwerk, 30 oktober 2006</noot>
         <noot nummer="2">Wet algemene bepalingen burgerservicenummer (Kamerstuk 30 312) en wijziging van de wet gemeentelijke basisadministratie persoongegevens in verband met de aanpassing aan de eisen die gelden voor basisregistraties (Kamerstuk 30 514)</noot>
         <noot nummer="3" documenttype="Kamerstuk" kamerstuk-id="30 514" documentnummer="6">Kamerstuk 30 514, nr. 6, blz 3, vergaderjaar 2005–2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1 2">In het tv-programma Netwerk van 30 oktober is gemeld dat 15% van de inschrijvingen in de gemeentelijke basisadministratie (GBA) van de gemeente Amsterdam niet klopt. Dit is overgenomen in het NOS-journaal en in de Telegraaf en de Volkskrant. De aanleiding voor de aandacht in de media vormde het rapport «Meting feitelijke kwaliteit GBA» <voetnoot nummer="1"/>van de Dienst Onderzoek en Statistiek van de gemeente Amsterdam. Uit dit rapport blijkt, op basis van de adresonderzoeken van de Dienst Persoonsgegevens van de gemeente Amsterdam in de periode 2003–2005, dat 7,3% van de woonadressen in de GBA van de gemeente Amsterdam niet klopt. In de slotalinea vermeldt het rapport de resultaten van een online enquête onder Amsterdammers. Volgens dit burgerpanel zou 15% van de Amsterdammers illegaal of onrechtmatig wonen. Het cijfer dat volgens de gegevens van de Dienst Persoonsgegevens 7,3% van de adressen in de GBA van de gemeente Amsterdam een fout kent, is aanmerkelijk hoger dan het cijfer dat gebleken is uit eerdere onderzoeken in opdracht van het Ministerie van Binnenlandse Zaken en Koninkrijksrelaties rondom de gemeenteraadsverkiezingen in 1998 en 2002. In de destijds onderzochte gemeenten bleek meer dan 97% van de adressen juist te zijn. <voetnoot nummer="2"/>
      </antwoord>
      <antwoord nummer="3 en 4" voetnoot="3">De antwoorden tijdens genoemde behandelingen hadden betrekking op het landelijke beeld. Onderhavige kwestie ziet op één gemeente. Het is niet eenvoudig om het relatief hoge aantal foute adressen in de GBA van de gemeente Amsterdam op korte termijn te duiden. Het rapport heeft namelijk geen inzicht in de achtergrond en de duur van de fouten. Ik heb de gemeente Amsterdam om nadere informatie hierover verzocht. De Kamer heb ik tijdens genoemde behandelingen aangegeven, dat ik niet het beeld herken dat de uitslagen van de audits niet overeenkomen met de beleving van bestuurders in de grote steden. Daaropvolgend heb ik aangegeven dat de problematiek in de grote steden ongetwijfeld zijn weerslag heeft op de GBA, maar dat de grote steden de laatste jaren hebben gewerkt aan binnengemeentelijke regelingen en afspraken tussen de verschillende diensten om gezamenlijk de kwaliteit van de GBA te verbeteren. Ten slotte heb ik aangegeven dat de audits het beeld bevestigen dat de inspanningen van gemeenten hun vruchten afwerpen en dat de kwaliteit van de registratie in de GBA van een hoog niveau is. Zoals ik de Kamer het aangegeven tijdens genoemde behandelingen en in de brief van 18 juli 2006, is het nodig dat het auditinstrument ook een andere benadering krijgt en meer zal gaan toetsen op de relatie tussen de registratie in de GBA en de werkelijkheid daarbuiten. Zoals u weet, zal ik de plannen voor de uiteindelijke herziening van de audit aan u voorleggen. <voetnoot nummer="3"/>
      </antwoord>
      <antwoord nummer="5 en 6">Zoals mede blijkt uit mijn voornemens met betrekking tot de audit, deel ik de opvatting dat de registratie in de GBA zoveel mogelijk moet kloppen en dat dit in het belang is van alle overheidsinstanties. Ik ben van mening dat bestuursorganen die de GBA gebruiken mee moeten werken aan de bevordering van de kwaliteit van de gegevens in de GBA, die immers ook voor diezelfde bestuursorganen worden bijgehouden. Het terugmelden op fouten in de GBA wordt daarom met de wetswijziging voor de basisregistratie GBA, die recent door de Eerste Kamer is aanvaard, verplicht voor alle bestuursorganen, zowel binnen als buiten de gemeenten. Daarmee ontstaat een krachtig correctiemechanisme vanuit de gebruikers van de GBA. Ondanks deze en andere maatregelen ter bevordering van de kwaliteit van de gegevens in de GAB, kan nimmer gegarandeerd worden dat deze gegevens altijd foutloos zijn. In het bijzonder voor de gegevens in de GBA, waarbij het gaat om persoonsgegevens, geldt dat de basis van de kwaliteit van de gegevens zich mede bevindt bij de burgers. Voor met name adresgegevens bestaat er op dit punt een afhankelijkheid, omdat adressen in eerste instantie worden geregistreerd op basis van de aangiften van burgers. Het vergt continue inspanningen op het gebied van controle en handhaving om dergelijke aangiften te verifiëren. Wel is het zo dat met invoering van de basisregistatie GBA, waardoor bestuursorganen de authentieke adresgegevens in de GBA verplicht zullen moeten gebruiken, het voor burgers haast onmogelijk wordt om bij verschillende instanties verschillende adressen op te geven. Ik kan u niet zeggen hoe groot de mogelijke schade is die de overheid in brede zin lijdt door de fouten in de adressen in de GBA van de gemeente Amsterdam. </antwoord>
      <antwoord nummer="7 en 8" voetnoot="4">Ik onderken dat actualisering van de GBA voor gemeenten kosten met zich meebrengt mede door het arbeidsintensieve karakter van de fysieke controles die nodig zijn. Ik stel daar tegenover dat gemeentelijke inspanningen om de kwaliteit van de GBA en andere registraties te verhogen ook baten genereren, zoals besparingen op uitkeringen en voorzieningen en opbrengsten uit belastingen en heffingen. Zoals ik de Kamer aangegeven heb in de brief van 1 mei 2006 en tijdens de behandeling van het wetsvoorstel voor de basisregistratie GBA in augustus 2006, leveren, ter ondersteuning van de invoering van de Elektronische Overheid, waaronder basisregistraties, binnen gemeenten, provincies en waterschappen, de gezamenlijke overheden een substantiële bijdrage van 55 miljoen euro. Daarnaast neem ik in het kader van de modernisering van de GBA, samen met de Vereniging van Nederlandse Gemeenten en de Nederlandse Vereniging Voor Burgerzaken, de komende tijd allerlei maatregelen om de kwaliteit van de gegevens in de GBA nog beter te maken. Met de invoering van de basisregistratie GBA wordt als kwaliteitsmaatregel een systeem van verplichte terugmelding op de authentieke gegevens in de GBA voor alle bestuursorganen geïntroduceerd. Ik stel ter ondersteuning een geautomatiseerde terugmeldingsvoorziening ter beschikking aan alle bestuursorganen, binnen en buiten de gemeente. Verder komen diverse faciliteiten beschikbaar om de invoering van de basisregistratie GBA binnen gemeenten te vergemakkelijken, zoals handleidingen, modelregelingen, opleidingen en een digitale leerweg. Andere onderdelen van de modernisering van de GBA bevatten eveneens voorzieningen om de kwaliteit van de gegevens in de GBA beter te kunnen bewaken. Het betreft met name in te bouwen standaard kwaliteitscontroles op de administraties. <voetnoot nummer="4"/>De gemeente Amsterdam is zelf reeds begonnen met een herziening van de technische systemen rondom de GBA. In dit kader voert deze gemeente maatregelen door om de kwaliteit van de gegevens in de GBA te verbeteren. De gemeente Amsterdam heeft voorts een aantal maatregelen aangekondigd ten behoeve van de bevordering van een juiste inschrijving in de GBA en ter bestrijding van fraude met de inschrijving in de GBA. Het gaat om extra voorlichting, introductie van de mogelijkheid om digitaal verhuizingen door te geven, samenwerking met woningcorporaties en met universiteiten, koppeling van gemeentelijke dienstverlening aan een juiste inschrijving in de GBA, extra adrescontroles, aanpassing van de verhuisprocedures binnen burgerzaken en om regeling van de verplichte terugmelding voor gemeentelijke diensten. Gegevens bovengenoemde maatregelen die reeds worden uitgevoerd of nog genomen zullen worden en de daarmee samenhangende financiële middelen die reeds ter beschikking staan of nog zullen komen, acht ik het niet nodig extra financiële middelen ter beschikking te stellen aan gemeenten in het algemeen of Amsterdam in het bijzonder om de GBA te actualiseren. </antwoord>
      <antwoord nummer="9">Onjuistheden in de registratie van woonadressen in de GBA in Amsterdam kunnen ertoe geleid hebben dat de oproepingskaart, dat wil zeggen de stempas, omdat Amsterdam deelnam aan het experiment stemmen in een willekeurig stemlokaal, in verkeerde handen terecht is gekomen. In theorie is het dan mogelijk dat iemand zich de stempas heeft toegeëigend en heeft getracht onder valse identiteit een stem uit te brengen. Dit is strafbaar op grond van artikel 128 van het Wetboek van Strafrecht. Daarnaast hebben voorzitters van het stembureau op grond van de Kieswet de bevoegdheid om de kiezers te vragen zich te legitimeren. Eventuele identiteitsfraude kan op deze wijze worden voorkomen. Mijn departement heeft de gemeenten in de circulaire van 25 september 2006 voor de Tweede Kamerverkiezingen aanbevolen om de voorzitters van het stembureau te instrueren om in elk geval om een legitimatie te vragen als kiezers zich met twee volmachten bij het stembureau melden. </antwoord>
      <antwoord nummer="10">De Kamer ontvangt de antwoorden zo spoedig mogelijk. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">Kamerstukken II, 2005–2006, 30 514, nr. 3, p. 13</noot>
         <noot nummer="3">Kamerstukken II, 2005–2006, 27 839, nr. 7 en Kamerstukken II, 2005–2006, 30 514, nr. 6, p. 9 en 10</noot>
         <noot nummer="4">Brief van de Minister voor Bestuurlijke Vernieuwing en Koninkrijksrelaties aan de Tweede Kamer van 1 mei 2006, Kamerstukken II 2005–2006, 29 362 en 29 515, nr. 90 en Kamerstukken II 2005–2006, 30 514, nr. 6, p. 8 e.v</noot>
      </noten>
   </antwoorden>
</kvr>
