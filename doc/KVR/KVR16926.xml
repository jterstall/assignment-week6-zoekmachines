<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tichelaar en Hamer (beiden PvdA) aan de staatssecretaris van Onderwijs, Cultuur en Wetenschappen, mw. Nijs, over de betrokkenheid van studentenorganisaties bij het Nederlandse Accreditatie Organisatie (NAO). (Ingezonden 19 december 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16926
</item>
         <item attribuut="Rubriek">Hoger onderwijs (Kwaliteit van het hoger onderwijs) Hoger onderwijs (Studenten)</item>
         <item attribuut="Trefwoorden">Kwaliteit van het hbo Kwaliteit van het wetenschappelijk onderwijs Studenten</item>
         <item attribuut="Vindplaats">Kamervragen met antwoord 2002-2003, nr. 564, Tweede Kamer</item>
         <item attribuut="Vraagnr_bij_indiening">2020304840</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Tichelaar</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2002-12-24</item>
         <item attribuut="Datum_indiening">2002-12-19</item>
         <item attribuut="Document-id">KVR16926</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1197" allpagenumbers="1197 1198" vetnummer="2020304840" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16926" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="564" onderwerp="" indiendatum="2002-12-19">
         <vrager partij="PvdA" oorsprong="parlement">Tichelaar</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Nijs,</vraagt-aan>
      </vraagdata>
      <antwoorddata antwoorddatum="2002-12-24">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u uw uitspraak in de Volkskrant «Als je snel een afspraak nakomt, wek je verbazing» nader toelichten? <voetnoot nummer="1"/>Deelt u de mening dat afspraken gemaakt in de Kamer, sowieso worden nagekomen, tenzij er gemeld wordt dat dit om één of andere reden niet haalbaar is? </vraag>
      <vraag nummer="2" voetnoot="2 3">Welke consequenties verbindt u aan de toezegging van uw ambtsvoorganger, minister Hermans, dat de studentenorganisaties (LSVb en ISO) zouden worden betrokken bij de benoeming van de leden van de Nederlandse Accreditatie Organisatie (NAO) en dat een student zitting zou hebben in de NAO <voetnoot nummer="2"/>en het amendement Hamer/Eurlings dat de Kamer heeft aangenomen, en waarin vastgelegd werd dat twee leden zouden worden benoemd, gehoord de gezamenlijke studentenorganisaties? <voetnoot nummer="3"/>
      </vraag>
      <vraag nummer="3">Hoe verenigt u deze toezegging met het gegeven dat pas in november jl. bekend werd dat de voltallige NAO per 1 januari zou zijn benoemd, maar de LSVb pas op 11 december een brief ontving waarin het voornemen kenbaar werd gemaakt tot benoeming van een lijst van personen in het bestuur van de accrediteringsorganisatie, waarvan geen bekend was bij de LSVb? </vraag>
      <vraag nummer="4">Onderkent u dat studentenorganisaties op reële wijze gelegenheid moeten krijgen om een constructieve bijdrage te leveren aan de accreditatie in het hoger onderwijs, dit conform de afspraken zoals gemaakt bij de behandeling van het wetsvoorstel accreditatie? </vraag>
      <vraag nummer="5">Op grond van welke overwegingen zijn noch de LSVb noch de ISO noch de door hen voorgestelde kandidaten, na juli 2002 geïnformeerd over enige voortgang, laat staan dat er enige motivatie of achtergrond werd gegeven van de beslissing om deze mensen niet te benoemen? </vraag>
      <vraag nummer="6">Heeft u deze genoemde kandidaten voor het bestuurslidmaatschap van de NAO serieus in overweging genomen? Waaruit blijkt dat? Op welke wijze bent u de door uw voorganger gemaakte afspraken nagekomen? </vraag>
      <vraag nummer="7">Bent u bereid de reactietermijn voor de studentenorganisaties te verlengen tot na 16 december jl., opdat deze organisaties een serieuze gelegenheid krijgen te reageren en daartoe de benoemingsdatum van 1 januari 2003 van de leden van de NAO uit te stellen? Zo ja, wanneer zult u dit aan de betrokkenen laten weten? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-12-16" bron="Volkskrant">Volkskrant, 16 december 2002</noot>
         <noot nummer="2" documenttype="Handelingen" documentnummer="45">Handelingen II, nr. 45, blz. 3277–3278.</noot>
         <noot nummer="3">Amendement op stuk 27 920, nr. 30</noot>
      </noten>
   </vragen>
   <antwoorden aantal="7">
      <antwoord nummer="1">Die mening deel ik van harte. Met mijn uitspraak geef ik uitdrukking aan mijn inzet om afspraken met wie dan ook snel en goed na te komen. </antwoord>
      <antwoord nummer="2">In de WHW is bepaald dat de bij het hoger onderwijs betrokken organisaties worden gehoord alvorens de minister de leden van het accreditatieorgaan benoemt. Specifiek m.b.t. de gezamenlijke studentenorganisaties is bepaald dat de minister twee leden in het accreditatieorgaan benoemt, gehoord de studentenorganisaties. Die hoorprocedure heeft onlangs plaatsgevonden waarbij de wettelijke voorschriften zorgvuldig zijn gevolgd. Tijdens het debat in de Tweede Kamer over het wetsontwerp m.b.t. de accreditatie in het hoger onderwijs is gesproken over de wenselijkheid van een student of een vertegenwoordiger van de studentenorganisaties in de NAO. Dit heeft geleid tot de conclusie m.b.t. de benoemingsprocedure zoals hierboven weergegeven. Ik heb mij op het standpunt gesteld dat de onafhankelijkheid van de oordeelsvorming in de NAO, ten opzichte van de minister maar ook ten opzichte van de betrokken en belanghebbende organisaties van instellingen en studenten, van het allergrootste belang is. Van een vertegenwoordiging van betrokken organisaties in de NAO kan geen sprake zijn. Om ook maar de schijn van vermenging van belangen te voorkomen, is ook de figuur van voordracht van kandidaten door de betrokken organisaties naar mijn oordeel zeer onwenselijk. Ongeacht het uitgangspunt van de grootst mogelijke onafhankelijkheid voor de NAO, is evenwel de communicatie met en de betrokkenheid van de organisaties in het veld van het hoger onderwijs van belang voor het functioneren van de NAO. Om die reden heb ik met de NAO afgesproken dat zij een zware Adviesraad zal inrichten, waarin plaats is voor een vertegenwoordiging van de organisaties in het veld van het hoger onderwijs: de VSNU, de HBO-Raad, Paepon en de studentenorganisaties. Om dezelfde reden ben ik er ook van overtuigd dat het van belang is om de opvattingen van betrokkenen op de voorgenomen benoemingen te kennen. Ik heb de hoorprocedure dan ook serieus opgevat en in de Studentenkamer van 4 november jl. met de studenten van gedachten gewisseld over de benoemingsprocedure en mijn opvattingen daarover. </antwoord>
      <antwoord nummer="3">De LSVB is op precies dezelfde wijze betrokken in de benoemingsprocedure als de overige organisaties. Bij brief van 9 december – die op diezelfde dag per fax is verstuurd – heb ik de organisaties geïnformeerd over de voorgenomen benoemingen en hen gevraagd uiterlijk 16 december een reactie te geven. Ook is, na telefonisch contact, de LSVB nadere informatie toegestuurd over de kandidaten. VSNU, HBO-Raad, Paepon, AOB, NFTO, OCNV/CFO, CMHF en AC-AFZ hebben binnen de gevraagde termijn hun standpunt bepaald. </antwoord>
      <antwoord nummer="4">Ja. Naast de betrokkenheid bij de benoeming van de bestuursleden van de NAO wijs ik op de betrokkenheid van o.m. de studentenorganisaties bij het tot stand komen van de accreditatiekaders en de kaders voor toetsing van nieuwe opleidingen. Dat ik de betrokkenheid van de studentenorganisaties bij de inhoudelijke discussie over de bedoelde kaders van belang acht blijkt uit het bepaalde in artikel 5a.8, vierde lid, van de WHW, waarin is voorgeschreven dat de NAO overleg voert met vertegenwoordigers van onder andere studentenorganisaties alvorens de accreditatiekaders vast te stellen. </antwoord>
      <antwoord nummer="5">LSVB en ISO zijn in oktober geïnformeerd over de gang van zaken; voorts heb ik in de Studentenkamer van 4 november jl. gecommuniceerd over de benoemingsprocedure. Mijn opvatting over de voordrachtsprocedure en de onwenselijkheid van een voordracht door de betrokken organisaties, zoals hierboven uiteengezet, is bij die gelegenheid aan de orde geweest. Dit staat overigens geheel los van enige beoordeling van de kwaliteiten van de door ISO en LSVB voorgedragen kandidaten. </antwoord>
      <antwoord nummer="6">In het antwoord op vraag 2 heb ik uiteengezet waarom ik de figuur van voordracht door een belanghebbende organisatie ten principale onwenselijk vindt. Wellicht ten overvloede hecht ik eraan te benadrukken dat ik de afgesproken procedures wat betreft de benoemingen in het accreditatieorgaan en wat betreft het vaststellen van de accreditatiekaders zorgvuldig uitvoer. </antwoord>
      <antwoord nummer="7">Op 23 december jl. heb ik een onderhoud gehad met de gezamenlijke studentenorganisaties over de benoeming van de leden van de NOA. De voortgang van het werk vereist dat de NAO per 1 januari 2003 volledig is bemenst. De NAO dient immers begin 2003 de accreditatiekaders en de kaders voor toetsing nieuwe opleidingen vast te stellen. Ik hecht er aan om de benoemingsdatum van 1 januari 2003 niet uit te stellen. </antwoord>
      <noten afkomstig="antwoord"/>
   </antwoorden>
</kvr>
