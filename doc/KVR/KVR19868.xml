<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen en Van Heemst (beiden PvdA) aan de ministers van Justitie en van Binnenlandse Zaken en Koninkrijksrelaties over mogelijk gebruik van portretfoto's van verdachten en veelplegers en de plaats van ophouding van verdachten voor overdracht aan de politie. (Ingezonden 15 januari 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19868
</item>
         <item attribuut="Inhoud">Welke mogelijkheden zijn er nu om veelplegers op te sporen en worden deze mogelijkheden optimaal gebruikt? Aanvullende vragen op eerder gestelde vragen van het lid Vos, ingezonden 8 januari 2004, naar aanleiding van het voorstel van de korpschef van de politie Utrecht om persoonsgegevens en beeltenissen van veelplegers via internet of in wijk- en buurtkrantjes te publiceren.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Handhaving openbare orde) Staats- en bestuursrecht (Privacy) Strafrecht en strafprocesrecht (Justitiële documentatie en strafregisters) Strafrecht en strafprocesrecht (Overig)</item>
         <item attribuut="Trefwoorden">Criminaliteitsbestrijding Justitiële documentatie Openbare orde en veiligheid Privacy Verdachten</item>
         <item attribuut="Vindplaats">Kamervragen met antwoord 2003-2004, nr. 1171, Tweede Kamer</item>
         <item attribuut="Vraagnr_bij_indiening">2030406180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2004-03-30</item>
         <item attribuut="Datum_indiening">2004-01-15</item>
         <item attribuut="Document-id">KVR19868</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2483" allpagenumbers="2483 2484 2485" vetnummer="2030406180" code="0304tkkvr1171" lopendefooter="Tweede Kamer, vergaderjaar 2003–2004, Aanhangsel" filenaam="KVR19868" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1171" onderwerp="" indiendatum="2004-01-15">
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-03-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="13">
      <vraag nummer="1">Wat zijn volgens u thans voor zowel de politie als voor het openbaar ministerie de wettelijke mogelijkheden om in het kader van de opsporing van verdachten in het algemeen en veelplegers in het bijzonder gebruik te maken van portretfoto’s? </vraag>
      <vraag nummer="2">Wordt van die mogelijkheden optimaal gebruik gemaakt en, zo neen, waarom niet? </vraag>
      <vraag nummer="3">Wat zijn volgens u thans voor zowel de politie als voor het openbaar ministerie de wettelijke mogelijkheden om ter voorkoming van het plegen van strafbare feiten gebruik te maken van portretfoto’s? </vraag>
      <vraag nummer="4">Wordt ook van deze mogelijkheden optimaal gebruik gemaakt en, zo neen, waarom niet? </vraag>
      <vraag nummer="5">Hoe interpreteert u in dit kader artikel 22 van de Auteurswet? Welke uitleg geeft u in het bijzonder aan het in dit artikel vermelde doel «in het belang van de openbare veiligheid» en aan de term «justitie»? Wie is wanneer bevoegd te beslissen tot verspreiding en publicatie? </vraag>
      <vraag nummer="6">Wat zijn volgens u thans voor winkeliers de mogelijkheden om in het kader van preventie gebruik te maken van portretfoto’s? Welke nadelen/gevaren ziet u bij het gebruik van deze mogelijkheden? </vraag>
      <vraag nummer="7">Bent u voornemens om te komen met voorstellen tot verandering van de relevante wetgeving? </vraag>
      <vraag nummer="8">Kunt u initiatieven van winkeliers steunen om bijvoorbeeld te komen met een landelijke databank ter ondersteuning van het uitvaardigen van winkelverboden? Zo ja, op welke wijze? </vraag>
      <vraag nummer="9">Wat is uw opvatting met betrekking tot het idee om verdachten van winkeldiefstal bewust op te houden in een voor het publiek zichtbare wachtruimte (kooi) in afwachting van overdracht aan de politie? </vraag>
      <vraag nummer="10">Wat zijn de (wettelijke) voorwaarden die er aan een ruimte voor ophouding worden gesteld en wanneer is hier naar uw mening sprake van eigenrichting, met andere woorden, waar liggen de grenzen? Hoe treedt u op, indien bedoelde grenzen worden overtreden? </vraag>
      <vraag nummer="11">Hoe snel moet de politie ter plaatse zijn na melding van een aanhouding? </vraag>
      <vraag nummer="12">Bent u voornemens om actief voorlichting te geven over de mogelijkheden die er zijn voor het gebruik van portretfoto’s en over de grenzen die u stelt aan het gebruik hiervan alsmede aan de grenzen die u stelt aan het gebruik van wachtruimten en, zo neen, waarom niet? </vraag>
      <vraag nummer="13">Gaat het «begrip» dat de minister-president heeft getoond voor de problemen van de winkeliers leiden tot concrete en tastbare resultaten en, zo ja, welke? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos (GroenLinks), ingezonden 8 januari 2004. </toelichting>
   <antwoorden aantal="10">
      <antwoord nummer="1 en 3">De regels omtrent de verwerking van persoonsgegevens bepalen onder welke omstandigheden verstrekking van gegevens toelaatbaar is.De gegevensverstrekking door de politie is geregeld in de wet Politieregisters. De verwerking van gegevens door het openbaar ministerie geschiedt onder de Wet bescherming persoonsgegevens.Voor de verstrekking van gegevens aan derden geldt de Aanwijzing wet bescherming persoonsgegevens. De politie mag persoonsgegevens in beginsel slechts verstrekken aan in de Wet en het Besluit Politieregisters genoemde instanties.Het staat de politie in de regel vrij om binnen de eigen organisatie gebruik te maken van portretfoto’s.Op basis van artikel 18 lid 5 van de wet kan de minister van Justitie of de minister van BZK in bijzondere gevallen toestemming verlenen om gegevens te verstrekken aan derden buiten de politie. Hierbuiten is de politie tot geheimhouding verplicht, tenzij het vertrekken van persoonsgegevens noodzakelijk en proportioneel is voor de uitvoering van de politietaak (Artikel 30 Wet politieregisters).Van geval tot geval zal moeten worden beoordeeld of aan het vereiste van noodzakelijkheid en proportionaliteit wordt voldaan.In antwoord op de kamervragen van het lid Vos hebben wij reeds aangegeven wat de consequenties van deze systematiek zijn voor de verstrekking van gegevens, waaronder portretfoto’s, van verdachten en veelplegers aan winkeliers.In het kader van de nieuwe Wet politiegegevens zal dit onderwerp ook nadrukkelijk aan de orde worden gesteld. De aanwijzing Opsporingsberichtgeving geeft de kaders waarbinnen het Openbaar Ministerie kan overgaan tot het tonen van foto’s van verdachten of het vrijgeven van persoonsgegevens aan een breed publiek.Dit vindt plaats in het kader van zaken waarbij de identiteit van de verdachte onbekend is en waarbij de hulp van het publiek wordt ingeroepen om ernstige strafbare feiten op te lossen.De inzet van dit opsporingsmiddel wordt altijd getoetst aan de eisen van proportionaliteit en subsidiariteit.Dat resulteert er in dat bij veelvuldig plegen van lichtere delicten inzet van dit opsporingsmiddel veelal achterwege blijft. Indien er geen wettelijke verplichting bestaat om persoonsgegevens te verstrekken en er geen bijzondere regeling, zoals bijvoorbeeld de regeling van art.51 van het Wetboek van Strafvordering, bestaat, vindt verstrekking op basis van de Wet bescherming persoonsgegevens, gevraagd of ongevraagd, plaats indien de taak van het Openbaar Ministerie en een zwaarwegend openbaar belang hiertoe nopen.De Aanwijzing Wet bescherming persoonsgegevens geeft verdere uitwerking aan het antwoord op de vraag in welke gevallen tot verstrekking van persoonsgegevens aan derden kan worden overgegaan. Het Openbaar Ministerie kan strafrechtelijke persoonsgegevens verstrekken aan instanties, limitatief opgesomd in de Aanwijzing Wet bescherming persoonsgegevens, die hiermee gerichter hun taak kunnen uitoefenen.Zo kan het Openbaar Ministerie besluiten persoonsgegevens van voetbalvandalen te verstrekken aan de KNVB ter handhaving van de orde binnen het stadion of persoonsgegevens van een recidiverende zedendelinquent te verstrekken aan de burgemeester van de woonplaats van de (ex-) veroordeelde teneinde de burgemeester in de gelegenheid te stellen die maatregelen te treffen die hij nodig acht.Onder persoonsgegevens kan ook een foto worden begrepen.De Aanwijzing Wbp biedt geen basis voor de verstrekking van persoonsgegevens van veelplegers aan winkeliers ter preventie van strafbare feiten in hun winkel dan wel het weren van veelplegers uit hun winkel. </antwoord>
      <antwoord nummer="2 en 4">De verantwoordelijken voor de gegevensverwerking bij de politie en het openbaar ministerie zullen in de regel van geval tot geval moeten beslissen of verstrekking van gegevens is toegestaan.In alle gevallen gaat het er dan om een afweging te maken tussen de belangen van degene om wiens gegevens het gaat en van degene die om verstrekking van gegevens verzoekt.Die afweging kan, afhankelijk van de lokale situatie, leiden tot uiteenlopende beslissingen. Om die reden achten wij kwalificaties als «optimaal gebruik» minder gelukkig.Wij gaan ervan uit dat in de gevallen waarin gegevensuitwisseling noodzakelijk en toelaatbaar is, deze ook daadwerkelijk plaatsvindt.Het openbaar ministerie heeft aangegeven dat van de mogelijkheden adequaat gebruik wordt gemaakt. </antwoord>
      <antwoord nummer="5">Artikel 22 van de Auteurswet 1912 bepaalt dat in het belang van de openbare veiligheid en ter opsporing van strafbare feiten, afbeeldingen van welke aard ook door of vanwege de justitie mogen worden verveelvoudigd, openlijk tentoongesteld en verspreid.Hiermee geeft het artikel een uitzondering op het auteursrecht en het portretrecht. Deze bepaling beoogt de justitiële autoriteiten in staat te stellen om het publiek te voorzien van informatie die naar hun inzicht op dat moment noodzakelijk is in het belang van de openbare veiligheid en/of de opsporing van strafbare feiten. Artikel 22 biedt een uitzondering op inbreuken op het auteursrecht.Op foto’s waar het hier om gaat zal doorgaans geen auteursrecht of portretrecht geldend gemaakt kunnen worden.Dus is deze beperking in dat verband niet relevant. </antwoord>
      <antwoord nummer="6">De gegevensverwerking door winkeliers is gebonden aan het regiem van de Wet bescherming persoonsgegevens.Deze wet laat verwerking van persoonsgegevens toe voor bepaalde welomschreven doelen.Deze zijn opgesomd in artikel 8 van de Wbp.De gegevensverwerking door winkeliers in het kader van preventie van winkeldiefstal zal veelal plaatsvinden op grond van artikel 8, onder f, Wbp, dat bepaalt dat gegevens mogen worden verwerkt indien deze verwerking noodzakelijk is voor de behartiging van het gerechtvaardigde belang van de verantwoordelijke.Een gerechtvaardigd belang wordt aanwezig geacht indien de verwerking noodzakelijk is om de reguliere bedrijfsactiviteiten te kunnen verrichten.Artikel 8, onder f, Wbp bepaalt voorts dat de belangen van de betrokkene in de afweging dienen te worden betrokken.De verantwoordelijke dient af te wegen of het belang van de betrokkene niet dient te prevaleren boven het eigen belang om de gegevens te verwerken (..tenzij het belang of de fundamentele rechten en vrijheden van de betrokkene, in het bijzonder het recht op de persoonlijke levenssfeer, prevaleren).In het geval van de winkeliers betekent dit dat gegevens van verdachten of veelplegers onder omstandigheden aan het eigen personeel of aan andere winkeliers, waarmee bij de voorkoming van winkeldiefstal wordt samengewerkt, kunnen worden verstrekt.Niet alle vormen van het publiceren van gegevens zijn toelaatbaar.Thans wordt gewerkt aan de nieuwe Wet politiegegevens, die de Wet politieregisters moet gaan vervangen.Hierover verwijs ik ook naar ons antwoord op de vragen van het lid Vos van 8 januari 2004 (Aanhangsel Handelingen nr.1170, vergaderjaar 2003–2004).De Raad van Hoofdcommissarissen zal in dat licht ook gevraagd worden zich uit te spreken over de vraag in hoeverre publicatie als hier bedoeld een concreet doel kan dienen en kan bijdragen aan het veiligheidsgevoel en de effectiviteit van het politiewerk. </antwoord>
      <antwoord nummer="7">Op dit moment ligt bij uw Kamer voor het wetsvoorstel Justitiële en Strafvorderlijke gegevens dat onder andere de Aanwijzing Wet bescherming persoonsgegevens van het openbaar ministerie vervangt (Kamerstukken II, 28 886, nrs.1–2). In voorbereiding is thans het wetsontwerp Politiegegevens dat de huidige Wet politieregisters zal gaan vervangen.Bij brief van 13 juni 2003 (Kamerstukken II, 28 600 VI, nr.134) is uw Kamer hierover geïnformeerd. </antwoord>
      <antwoord nummer="8">Er is op initiatief van de minister van Justitie een werkgroep geformeerd die de mogelijkheden voor toepassing van winkelverboden onderzoekt.Het onderzoeken van de mogelijkheden voor de opzet van een landelijke databank vormt een onderdeel van de taakopdracht van deze werkgroep.De werkgroep zal haar werkzaamheden naar verwachting rond de zomer afronden. </antwoord>
      <antwoord nummer="9 en 10">Voor de wijze waarop een verdachte die op heterdaad is betrapt door een burger mag worden opgehouden in afwachting van de komst van de politie, bestaan geen expliciete regels.Het Openbaar Ministerie heeft eerder laten weten dat uitgangspunt is dat verdachten na hun aanhouding in afwachting van overdracht aan de politie, fatsoenlijk worden behandeld. Het is winkeliers toegestaan verdachten die op heterdaad zijn betrapt en zijn aangehouden op te sluiten in afwachting van de komst van de politie maar dit dient dan wel onder normale omstandigheden te gebeuren.Indien de ophouding plaatsvindt op een infamerende wijze, zoals bijvoorbeeld in een voor het winkelend publiek zichtbare «kooi» en de ophouding daarmee de functie krijgt van een schandpaal, acht het Openbaar Ministerie de grens tussen ophouden ter overdracht en eigenrichting overschreden.In beginsel en uit principe zal daarop door het OM worden gereageerd.Wij ondersteunen op dit punt het beleid van het Openbaar Ministerie. </antwoord>
      <antwoord nummer="11">Landelijk zijn hiervoor geen normen gesteld.Elk regionaal politiekorps bepaalt zelf, de lokale omstandigheden in acht genomen, hoe omgegaan wordt met aanrijtijden en prioriteitsmeldingen.Op lokaal niveau worden hierover geen bindende afspraken gemaakt. </antwoord>
      <antwoord nummer="12">Er wordt momenteel door ons in samenspraak met de detailhandel een brochure opgesteld over de preventieve mogelijkheden tegen winkelcriminaliteit, zoals winkelverboden en het onderling uitwisselen van gegevens.Deze brochure is naar verwachting rond de zomer gereed en zal actief worden verspreid. Op de website van het openbaar ministerie is informatie te vinden over het ophouden van aangehouden verdachten.In de brochure die thans wordt opgesteld zal hieraan ook aandacht worden besteed. </antwoord>
      <antwoord nummer="13">In het Actieplan Veilig Ondernemen hebben kabinet en bedrijfsleven gezamenlijk concrete maatregelen en acties benoemd om de preventie en repressie van criminaliteit gericht tegen het bedrijfsleven binnen afzienbare tijd aanzienlijk te verbeteren.Het actieplan is aan uw Kamer aangeboden bij brief van 20 januari 2004 (Kamerstukken II, 28 684, nr.24).Als algemene doelstelling willen bedrijfsleven en overheid samen de criminaliteit tegen het bedrijfsleven terugdringen met minimaal 20% in 2008.Voor winkelcriminaliteit is een apart project ingericht ((project 4, paragraaf 4.4 van het Actieplan). </antwoord>
      <noten afkomstig="antwoord"/>
   </antwoorden>
</kvr>
