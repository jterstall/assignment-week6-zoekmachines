<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de minister van Justitie over de verkoop van een mini-elektrische stoel als kinderspeelgoed. (Ingezonden 1 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12160
</item>
         <item attribuut="Inhoud">Vragen naar aanleiding van een artikel in de Telegraaf van 26 juli j.l. over de verkoop van speelgoed elektrische stoelen. Indiener vraagt om overleg met de branche over het weren van schadelijk (gewelddadig) speelgoed.</item>
         <item attribuut="Rubriek">Consument (Overig) Strafrecht en strafprocesrecht (Vervolging) Welzijn (Jeugdigen)</item>
         <item attribuut="Trefwoorden">Consumenten Jeugdigen Maatschappij en samenleving Strafvervolging</item>
         <item attribuut="Vindplaats">Kamervragen met antwoord 1999-2000, nr. 1685, Tweede Kamer</item>
         <item attribuut="Vraagnr_bij_indiening">2990014320</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">2000-08-21</item>
         <item attribuut="Datum_indiening">2000-08-01</item>
         <item attribuut="Document-id">KVR12160</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3799" allpagenumbers="3799 3800" vetnummer="2990014320" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12160" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1685" onderwerp="" indiendatum="2000-08-1">
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-08-21">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van het feit dat sinds kort in Nederland een speelgoed elektrische stoel op de markt wordt gebracht? <voetnoot nummer="1"/>
      </vraag>
      <vraag nummer="2">Deelt u de mening dat de verkoop van dit «speelgoed» een walgelijke vorm van commercie is en dat deze bij kan dragen aan het steeds normaler worden van geweld in de samenleving? </vraag>
      <vraag nummer="3" voetnoot="2">Bent u bereid te bevorderen dat strafvervolging wordt ingesteld tegen de verkoper op basis van artikel 240a van het wetboek van Strafrecht? <voetnoot nummer="2"/>
      </vraag>
      <vraag nummer="4">Indien u van mening bent dat overtreding van artikel 240a Sr. niet bewijsbaar is, bent u dan bereid de wet zodanig te wijzigen dat niet alleen het aanbieden, maar ook het ter verkoop aanwezig hebben van voorwerpen die schadelijk zijn voor kinderen onder 16 jaar, strafbaar wordt gesteld? </vraag>
      <vraag nummer="5">Bent u voorts bereid met de speelgoedbranche om de tafel te gaan zitten en hen zonodig te verplichten afspraken te maken over het weren van gewelddadig speelgoed? </vraag>
      <noten afkomstig="vraag">
         <noot nummer="1" datum="2000-07-26" bron="De Telegraaf">De Telegraaf, 26 juli 2000</noot>
         <noot nummer="2">Dit artikel luidt: Met gevangenisstraf van ten hoogste twee maanden of geldboete van de tweede categorie wordt gestraft hij die een afbeelding of voorwerp, waarvan de vertoning schadelijk is te achten voor personen beneden de leeftijd van zestien jaar, verstrekt, aanbiedt of vertoont aan een minderjarige van wie hij weet of redelijkerwijs moet vermoeden, dat deze jonger is dan zestien jaar</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 5" voetnoot="1">Ik ben van mening dat de verkoop van dit speelgoed smakeloos is en dat dit evenals het uitzenden van «gewelddadige» films op televisie en de verkoop van «gewelddadige» video’s en/of computerspelletjes, kan bijdragen aan een mentaliteit waarin geweld gewoon gevonden wordt. Met betrekking tot de laatste categorieën is onlangs een wetsvoorstel in de Tweede Kamer aangenomen dat betrekking heeft op de bescherming van jeugdigen tegen voor hen schadelijk te achten audiovisuele mediaproducten. <voetnoot nummer="1"/>In dit wetsvoorstel is ook een voorstel tot wijziging van artikel 240a Sr opgenomen. De reikwijdte van die bepaling wordt uitgebreid tot een gegevensdrager die schadelijk beeldmateriaal bevat en de strafmaat wordt verhoogd tot een jaar of een geldboete van de vierde categorie. Onder auspiciën van het Nederlands Instituut voor de Classificatie van Audiovisuele Media (NICAM) zullen de aanbieders van film, video, computerspelen en televisieprogramma’s, het publiek gaan voorzien van leeftijdsaanduidingen en informatie over de inhoud van de producties, zodat consumenten zelf een keus kunnen maken. Voor speelgoed bestaat een dergelijke regeling niet. Ik ben bereid om, eventueel samen met mijn ambtgenote van Volksgezondheid, Welzijn en Sport en het NICAM, met de speelgoedbranche om de tafel te gaan zitten, om te bezien of er afspraken zijn te maken over de verkoop van «gewelddadig» speelgoed. </antwoord>
      <antwoord nummer="3 en 4" voetnoot="2 3">Ik ben niet bereid om te bevorderen dat strafvervolging wordt ingesteld tegen de verkoper(s) van dergelijk speelgoed. Voor een strafvervolging op basis van artikel 240a Sr is nodig dat de aanbieder een voorwerp waarvan de vertoning schadelijk is te achten voor personen onder de leeftijd van zestien, heeft aangeboden aan een minderjarige van wie hij weet of redelijkerwijs moet weten dat deze jonger is dan zestien. Het Openbaar Ministerie zal verder moeten aantonen dat het vertonen van een dergelijk voorwerp aan die minderjarige schadelijk is te achten. De wetgever heeft gekozen voor de open norm «schadelijk is te achten». Deze norm ziet op het risico van schade voor een jeugdige, gezien het feit dat diens leeftijd een grotere mate van beïnvloedbaarheid met zich meebrengt. <voetnoot nummer="2"/>De rechter zal – al dan niet door het inschakelen van een deskundige – die norm in een concreet geval dienen in te vullen. De kans op een veroordeling is onzeker. Artikel 240a Sr vereist contact tussen aanbieder en een minderjarige in deze leeftijdscategorie. Het beoogt te voorkomen dat deze minderjarigen rechtstreeks worden geconfronteerd met een voor hen schadelijk te achten afbeelding of voorwerp. De verkoop daarvan aan een persoon vanaf zestien is niet strafbaar. De strafwetgever acht het niet nodig personen vanaf die leeftijd te beschermen tegen confrontatie met dit (beeld)materiaal. Het voorstel om strafbaar te stellen het voor de verkoop aanwezig hebben van een voor bedoelde minderjarigen schadelijk te achten afbeelding of voorwerp komt neer op een algemeen verbod van het publiekelijk aanbieden van een dergelijke afbeelding of een dergelijk voorwerp. Dat voorstel gaat te ver. Bij de totstandkoming van artikel 240a Sr is als één van de uitgangspunten gekozen, dat er geen plaats meer is voor een algemeen verbod op pornografische en gewelddadige voorwerpen en afbeeldingen. <voetnoot nummer="3"/>Ik ben dan ook niet bereid de totstandkoming van daartoe strekkende wetgeving te bevorderen. </antwoord>
      <noten afkomstig="antwoord">
         <noot nummer="1">Kamerstukken I, 1999/2000, 26 841, nr. 278</noot>
         <noot nummer="2">Kamerstukken II, 1980/1981, 15 836, nr. 6, p. 5</noot>
         <noot nummer="3">Kamerstukken II, 1979/1980, 15 836, nr. 3, p. 7</noot>
      </noten>
   </antwoorden>
</kvr>
