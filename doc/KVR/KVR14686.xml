<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over de uitsluiting van verre verzekerden. (Ingezonden 6 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14686
</item>
         <item attribuut="Inhoud">Door de handelswijze van Ziekenfonds Azivo ten opzichte van "verre verzekerden" moeten 5500 ziekenfondspatiënten op zoek naar een andere zorgverzekeraar.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsverzekering</item>
         <item attribuut="Vindplaats">Kamervragen met antwoord 2001-2002, nr. 327, Tweede Kamer</item>
         <item attribuut="Vraagnr_bij_indiening">2010201920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-11-29</item>
         <item attribuut="Datum_indiening">2001-11-06</item>
         <item attribuut="Document-id">KVR14686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="683" allpagenumbers="683 684" vetnummer="2010201920" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14686" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="327" onderwerp="" indiendatum="2001-11-6">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-11-29">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de handelswijze van Ziekenfonds Azivo in Den Haag, waardoor 5500 ziekenfondspatiënten worden genoodzaakt op zoek te gaan naar een andere zorgverzekeraar? <voetnoot nummer="1"/>
      </vraag>
      <vraag nummer="2">Bent u voorts op de hoogte van de uitspraak van Azivo dat zij niet in staat is huisartsen te contracteren in de regio’s waar de betrokken ziekenfondspatiënten wonen? Bent u tevens op de hoogte van de uitspraak van de Regionaal Patiënten/Consumenten Platform dat het onaanvaardbaar is om op deze wijze met ziekenfondsverzekerden om te gaan? Wist u dat het College voor Zorgverzekeringen onderzoekt of ook andere verzekeraars de lijn van Azivo volgen? Wat is uw mening over deze standpunten en maatregelen? Wat is uw standpunt met betrekking tot deze «verre verzekerden»? </vraag>
      <vraag nummer="3">Kunt u een inschatting geven, vooruitlopend op de uitkomsten van het onderzoek van het College voor Zorgverzekeringen, welke omvang deze problematiek in Nederland heeft? </vraag>
      <vraag nummer="4">Welke gevolgen kan de opstelling van de verzekeraar hebben voor deze categorie verzekerden? Bent u bereid om op korte termijn maatregelen te treffen om deze gevolgen weg te nemen? Zo ja, welke maatregelen zijn dit? Zo nee, waarom niet? </vraag>
      <vraag nummer="5">Zullen deze problemen nog van invloed kunnen zijn op uw beleid (vraagsturing)? Zo ja, op welke punten is aanpassing in de toekomst wellicht nodig? </vraag>
      <noten afkomstig="vraag">
         <noot nummer="1" datum="2001-11-1" bron="Algemeen Dagblad">Algemeen Dagblad, 1 november 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. Overigens is de handelwijze van Azivo anders dan weergegeven in het krantenartikel waar in de vraag naar wordt verwezen. Azivo had oorspronkelijk voor 5500 verre verzekerden problemen om overeenkomsten met huisartsen te sluiten. Azivo heeft de huisartsen die aanvankelijk voor de verre verzekerden niet wilden contracteren, benaderd en de meesten van hen hebben alsnog positief gereageerd en toch een overeenkomst gesloten. Er bleven 513 verre verzekerden over voor wie het eind oktober jl. niet gelukt is om huisartsenzorg te contracteren. Azivo heeft deze 513 verre verzekerden het advies gegeven om naar een ander ziekenfonds over te stappen dat wel met hun huisarts een overeenkomst heeft gesloten. Anders dan het betreffende krantenartikel suggereert heeft Azivo deze 513 verzekerden niet verplicht om zich uit te schrijven bij Azivo. </antwoord>
      <antwoord nummer="2">Ja, ik ben op de hoogte van de uitspraak van Azivo dat het voor de betreffende 513 verre verzekerden niet in staat is geweest om op voor het ziekenfonds aanvaardbare voorwaarden overeenkomsten met huisartsen te sluiten. Ook heb ik kennis genomen van de uitspraak van het Regionaal Patiënten/Consumenten Platform. Het is mij tevens bekend dat het College voor zorgverzekeringen (CVZ) zich intensief met deze problematiek heeft bezig gehouden. Op 7 november jl. heeft het CVZ een circulaire naar de ziekenfondsen gestuurd waarin het uitspreekt hoe te handelen bij het contracteren van huisartsen. Samengevat geeft het CVZ aan dat op grond van de Ziekenfondswet ziekenfondsen verplicht zijn schriftelijke medewerkersovereenkomsten met huisartsen te sluiten. Alleen indien aan strikte voorwaarden wordt voldaan kunnen ziekenfondsen, in de situatie dat huisartsen om hen moverende redenen vanwege administratieve bezwaren niet tot ondertekening van een schriftelijk aangeboden overeenkomst overgaan maar wel volledig overeenkomstig de aangeboden overeenkomst handelen, het abonnementstarief inclusief eventuele opgenomen modules vergoeden. De handelwijze van Azivo is in lijn met de wettelijke verplichtingen die de ziekenfondsen hebben en die voortkomen uit het overeenkomsten- en naturasysteem van de Ziekenfondswet. Ik waardeer het dat Azivo overeenkomstig deze wettelijke taken handelt. Gelet op de onrust die onder de betrokken verzekerden is ontstaan kan ik mij de reactie van het Regionaal Patiënten/Consumenten Platform voorstellen. Voor wat betreft de beleidslijn die het CVZ in zijn circulaire heeft vastgelegd stel ik het op prijs dat het CVZ voor de korte termijn voor een pragmatische aanpak heeft gekozen om te reageren op de ontstane situatie bij de uitvoering van de ziekenfondsverzekering en onrust bij de betrokken ziekenfondsverzekerden. In de voorwaarden die het CVZ hierbij aan de ziekenfondsen heeft meegegeven komt de centrale plaats die het overeenkomstensysteem in de ziekenfondsverzekering inneemt, duidelijk tot uitdrukking. Gelet op de belangrijke plaats die de overeenkomst tussen ziekenfonds en zorgverlener heeft in het ziekenfondssysteem, hecht ik eraan dat ziekenfondsen alle mogelijke moeite doen om ook voor hun verre verzekerden overeenkomsten met huisartsen te sluiten die geheel aan de wettelijke vereisten voldoen. Indien ziekenfondsen daar niet in slagen en door de opstelling van de betreffende huisartsen evenmin kunnen voldoen aan de voorwaarden die in de hiervoor genoemde circulaire van het CVZ zijn genoemd, zouden zij moeten overwegen of zij hun verre verzekerden niet hetzelfde advies zouden moeten geven als Azivo aan de betreffende 513 verzekerden heeft gegeven. </antwoord>
      <antwoord nummer="3">Neen. Ook in het onderzoek dat het CVZ heeft uitgevoerd voordat de circulaire van 7 november jl. aan de ziekenfondsen is verzonden, kon de exacte omvang van de problemen met het contracteren voor verre verzekerden niet worden aangegeven. Wel gaf de meerderheid van de onderzochte ziekenfondsen toen aan dergelijke problemen te hebben. </antwoord>
      <antwoord nummer="4">Het is mogelijk dat het advies van Azivo ertoe leidt dat een aantal van de betrokken verzekerden naar een ander ziekenfonds overstapt. De circulaire die het CVZ aan de ziekenfondsen heeft gezonden biedt voor de korte termijn een oplossing. Ik zie daarom geen reden om maatregelen te treffen. </antwoord>
      <antwoord nummer="5">Neen. Overigens lijken deze problemen met het contracteren van huisartsen voor verre verzekerden een aanduiding voor onevenwichtigheden in de onderhandelingsposities tussen huisartsen en ziekenfondsen. Daarnaast speelt ook de huidige onvrede van huisartsen over hun honorering een rol bij de onderhandelingen over de contracten. Behalve de noodzaak het tekort aan huisartsen te reduceren, zijn deze hiervoor bedoelde onevenwichtigheden eveneens een reden om de opleidingscapaciteit voor huisartsen te verruimen. Dit reeds ingezette beleid van verruiming van de opleidingscapaciteit voor huisartsen zal, behalve aan de primaire doelstelling van reductie van het tekort aan huisartsen, ook kunnen bijdragen aan een evenwichtiger onderhandelingssituatie tussen huisartsen en verzekeraars. Ook voor de toekomstige algemene verzekering curatieve zorg, waarvan de hoofdlijnen zijn beschreven in de nota «Vraag aan bod» (Tweede Kamer, 2000–2001, 27 855, nrs. 1–2), gaat het kabinet uit van verzekeraars die overeenkomsten sluiten met zorgaanbieders. </antwoord>
      <noten afkomstig="antwoord"/>
   </antwoorden>
</kvr>
