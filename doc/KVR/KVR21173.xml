<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister van Binnenlandse Zaken en Koninkrijksrelaties over de diversiteit bij de politie. (Ingezonden 30 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21173
</item>
         <item attribuut="Inhoud">Vragen naar aanleiding van de Landelijke rapportage Diversiteitsmonitor Nederlandse politie van juni 2004, waaruit blijkt dat de streefcijfers m.b.t. het aandeel vrouwelijke medewerkers en het aandeel allochtone medewerkers niet zijn gehaald.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Werving en selectie) Staats- en bestuursrecht (Grondrechten) Welzijn (Minderheden) Welzijn (Vrouwen)</item>
         <item attribuut="Trefwoorden">Buitenlandse werknemers Discriminatie Gelijke behandeling van mannen en vrouwen Politie Werving en selectie</item>
         <item attribuut="Vindplaats">Kamervragen met antwoord 2003-2004, nr. 2332, Tweede Kamer</item>
         <item attribuut="Vraagnr_bij_indiening">2030418800</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-09-20</item>
         <item attribuut="Datum_indiening">2004-07-30</item>
         <item attribuut="Document-id">KVR21173</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4939" allpagenumbers="4939 4940 4941" vetnummer="2030418800" code="0304tkkvr2332" lopendefooter="Tweede Kamer, vergaderjaar 2003–2004, Aanhangsel" filenaam="KVR21173" issn-nummer="ISSN 0921 - 7398" uitgever="SduUitgevers ’s-Gravenhage 2004"/>
      <vraagdata vraagnummer="2332" onderwerp="" indiendatum="2004-07-30">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="20 september 2004), zie ook Aanhangsel Handelingen nr. 2272, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Hebt ukennisgenomen van de Landelijke rapportage Diversiteitsmonitor Nederlandse politie van juni 2004? </vraag>
      <vraag nummer="2">Vindt uook dat het zorgelijk is dat de politie er blijkbaar niet toe in staat is haar organisatie om te vormen tot één die aantrekkelijk is voor en gelijke kansen biedt aan iedereen, ongeacht sekse, etniciteit en/of seksuele voorkeur? </vraag>
      <vraag nummer="3">Hoe beoordeelt uhet feit dat al in 1985 werd besloten dat in 1995 de Nederlandse politie 25 procent vrouwen in executieve dienst zou moeten hebben en dat dit streefcijfer in 2002 nog niet is gehaald? </vraag>
      <vraag nummer="4">Hoe beoordeelt ude conclusie in het rapport dat vrijwel geen enkel korps voldoet aan het streefcijfer dat het aandeel allochtone medewerkers evenredig moet zijn aan het aandeel allochtonen in de bevolking van de desbetreffende regio? </vraag>
      <vraag nummer="5">Wat gaat udoen om er voor te zorgen dat de genoemde streefcijfers wel op korte termijn worden gehaald? Welke deadline heeft udaarbij in gedachten? </vraag>
      <vraag nummer="6">Is het waar dat met de subsidie aan de Nederlandse Politiebond en de Algemene Christelijke Politiebond juist veel projecten werden gesubsidieerd die onder de noemer «diversiteit» vallen? Deelt ude opvatting dat uit de cijfers van de Diversiteitsmonitor blijkt dat dergelijke projecten nog nodig zijn? Bent ubereid dergelijke projecten alsnog te financieren? </vraag>
      <vraag nummer="7">Is het waar dat alleen de streefcijfers met betrekking tot allochtonen onderdeel zijn van de prestatiecontracten die uafsluit met de politiekorpsen? Waarom worden de streefcijfers met betrekking tot vrouwen niet in deze prestatiecontracten opgenomen? Bent ubereid de streefcijfers over werving, doorstroming en behoud van vrouwen ook in de prestatiecontracten op te nemen? Zo nee, waarom niet? </vraag>
      <vraag nummer="8">Welke stappen neemt uals de streefcijfers die zijn afgesproken in de prestatiecontracten niet worden gehaald? </vraag>
      <vraag nummer="9">Bent ubereid om van het aandeel vrouwen en allochtonen in executieve dienst een vast terugkerend thema te maken tijdens de gesprekken met de korpsen over hun prestatiecontract? </vraag>
      <vraag nummer="10">Bent ubereid het instellen van een quotum van 30% vrouwen voor elk korps te overwegen? </vraag>
      <vraag nummer="11">Bent ubereid het verplichten van een divers samengestelde sollicitatiecommissie te overwegen? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">In de Landelijke rapportage diversiteitmonitor Nederlandse Politie wordt verslag gedaan van de resultaten van de diversiteitmonitor, zoals die in 2003 is afgenomen bij twintig politiekorpsen. De diversiteitmonitor is ontwikkeld vanuit een behoefte bij de politie aan het in beeld brengen en het volgen van ontwikkelingen op het terrein van diversiteit. De monitor is een waardevol instrument, dat antwoord moet geven op vragen als: wat gebeurt er in de verschillende korpsen op het terrein van diversiteit, wat is succesvol en vooral wat kunnen de korpsen op dit terrein leren? Door de monitor regelmatig af te nemen kunnen ontwikkelingen bij de politie worden gevolgd. Het instrument is te omschrijven als een voornamelijk kwalitatief instrument, dat de korpsen kan helpen bij het verbeteren van het beleid. Kijkend naar de feiten meen ik dat het diversiteitbeleid bij de politie de afgelopen jaren vruchten heeft afgeworpen. Het landelijke percentage vrouwen in executieve functies bij de korpsen en het KLPD is in de loop der jaren gestegen van 17,8% in 2000 naar 19,3% in 2003. Het totaalpercentage vrouwen bij de politie bedraagt 30,9% in 2003. Het percentage allochtonen is gestegen van 5,3% in 2000 naar 5,7% in 2003. Aan de hierboven genoemde actuele percentages is te zien dat de politie zeker vooruitgang boekt. De intentie bestaat deze lijn voort te zetten. </antwoord>
      <antwoord nummer="3">Het landelijke streefpercentage van 25% vrouwen bij de politie in executieve dienst is al enige tijd geleden losgelaten. Hier bent ureeds bij diverse gelegenheden over genformeerd (o.a. Tweede Kamer, vergaderjaar 2002–2003, 28600 hoofdstuk VII en Tweede Kamer, vergaderjaar 2003–2004, 29200 hoofdstuk VII). Als reden hiervoor geldt dat het bij het hanteren van streefpercentages voor doelgroepen belangrijk is om rekening te houden met de specifieke arbeidsmarktsituatie van betreffende doelgroepen in de regio. Zo kan ook het percentage vrouwen als onderdeel van de beroepsbevolking per regio verschillen. Het hanteren van een landelijk streefpercentage voor alle korpsen houdt onvoldoende rekening met deze regionale verschillen op de arbeidsmarkt. Genoemde regionale invulling sloot destijds bovendien aan op de systematiek van de Wet Samen. </antwoord>
      <antwoord nummer="4">Het percentage allochtonen bij de Nederlandse politie, zoals opgenomen in de Landelijke rapportage diversiteitmonitor Nederlandse politie, heeft betrekking op 2002. Uit deze gegevens blijkt dat het merendeel van de korpsen, op het gestelde moment, niet voldoet aan het streefcijfer dat het aandeel allochtone medewerkers evenredig is aan het aandeel allochtonen in de bevolking van het desbetreffende korps. In algemene zin acht ik het voor een goed personeelsbeleid van belang dat aandacht wordt besteed aan een evenredige deelname van allochtonen in het personeelsbestand, onder meer om aansluiting met de ontwikkelingen in de maatschappij te houden en om goede prestaties te kunnen leveren. Daarom is in het Landelijk Kader Nederlandse Politie 2003–2006 afgesproken dat de politiekorpsen voldoen aan het percentage allochtonen zoals dat in het regionale convenant als streefcijfer wordt afgesproken op voorstel van het Landelijk expertisecentrum diversiteit (LECD). Daarbij wordt een directe relatie gelegd met het aandeel allochtonen in de beroepsbevolking van het desbetreffende korps, zoals bedoeld in de voormalige Wet Samen. Op deze wijze wordt gestreefd naar werkbare maar ook realiseerbare streefwaardes per korps. </antwoord>
      <antwoord nummer="5">De korpsen zijn primair verantwoordelijk voor de ontwikkeling en implementatie van het diversiteitbeleid en het werven en selecteren van personeel. Gezien het belang van diversiteitbeleid in de sector Politie is, zoals hiervoor aangegeven, in het Landelijk Kader Nederlandse Politie 2003–2006 afgesproken dat de politiekorpsen in het jaar 2006 voldoen aan het percentage allochtonen, zoals dat in het regionale convenant als streefcijfer wordt afgesproken. </antwoord>
      <antwoord nummer="6">De subsidie aan de NPB en de ACP is bedoeld om menskracht bij deze politievakorganisaties vrij te maken om aandacht voor diversiteit te stimuleren bij de politie. In dat verband is een aantal projecten op het terrein van diversiteit uitgevoerd. In algemene zin blijft aandacht voor diversiteit van belang. Het ministerie van BZK heeft het Werkplan Diversiteit Politie 2001–2005 ontwikkeld en geeft subsidie voor diversiteitbeleid aan de korpsen door middel van de Regeling Diversiteitsimpuls Werving en Behoud. Tevens wordt het LECD ondersteund door mijn ministerie. Echter, het financieren van diversiteitprojecten vanuit het ministerie van BZK gaat de komende tijd voornamelijk via de lijn van het LECD. Het is vooral de Programmaraad van het LECD die hieraan een nadere (projectmatige) invulling geeft. In deze Programmaraad zijn de politievakorganisaties ook vertegenwoordigd. </antwoord>
      <antwoord nummer="7">Dit is inderdaad correct. De streefcijfers met betrekking tot vrouwen zijn niet in de prestatiecontracten opgenomen, omdat in overleg met de regionale politiekorpsen een keuze is gemaakt in prioriteitstelling. Over deze keuzes bent ureeds genformeerd (Tweede Kamer, kamerstuk 2002–2003, 28824, nr. 1). Bovendien is, zoals hiervoor aangegeven, het aandeel vrouwen bij de politie de afgelopen jaren fors toegenomen. Bij de resultaatgesprekken die vanuit mijn departement met de korpschefs worden gevoerd, wordt dit aspect overigens wel aan de orde gesteld. Het feit dat een bepaald aspect niet in de prestatieafspraken is opgenomen betekent dus niet dat er niet op wordt gestuurd. </antwoord>
      <antwoord nummer="8">Aangezien de prestatiecontracten een looptijd kennen tot en met 2006, acht ik het niet opportuun vooruit te lopen op een situatie waarin de streefcijfers met betrekking tot allochtonen in 2006 niet zullen zijn gerealiseerd. Wel wordt de uitvoering van prestatiecontracten jaarlijks nauwkeurig gevolgd en er wordt bij de korpsen zonodig extra aandacht voor gevraagd. </antwoord>
      <antwoord nummer="9">Zoals in antwoord op de vorige vragen al aangegeven vormt het thema «aandeel allochtonen in executieve dienst» een terugkerend onderwerp binnen de gesprekken met de korpsen over hun prestatiecontract. Voor het «aandeel vrouwen» is dit niet van toepassing. Zie hiervoor ook het antwoord op vraag 7. </antwoord>
      <antwoord nummer="10">Ik zie hiertoe in het licht van de beantwoording van vragen 2 en 3 geen aanleiding. Wel zal ik de korpsen blijven stimuleren meer vrouwen in dienst te nemen. </antwoord>
      <antwoord nummer="11">In het Werkplan Diversiteit Politie 2001–2005 van het ministerie van BZK wordt reeds aanbevolen gebruik te maken van divers samengestelde sollicitatiecommissies. Gelet op de verantwoordelijkheidsverdeling is het primair aan de individuele politiekorpsen uitvoering te geven aan deze aanbeveling. </antwoord>
      <noten afkomstig="antwoord"/>
   </antwoorden>
</kvr>
