<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de staatssecretaris van Volksgezondheid, Welzijn en Sport en de minister van Justitie over incidenten in de verzorgingshuizen Buytenhage en het Seghewaert te Zoetermeer. (Ingezonden 11 november 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24503
</item>
         <item attribuut="Inhoud">Vragen naar aanleiding van: televisie-uitzending op RTV West van 9 november 2005 over dubieus sterfgeval van mevrouw van P. op 15 juli 2005 in Buytenhaghe;interview met de heer Z., de directeur van instelling Zorgring, waaronder de twee verzorgingshuizen vallen. Tevens vragen over twee andere dubieuze sterfgevallen (de heer Van der W. en mevrouw E.) in deze verzorgingshuizen, en de rol van politie, recherche en de Inspectie voor de Gezondheidszorg.</item>
         <item attribuut="Rubriek">Gezondheidszorg (Zorginstellingen) Strafrecht en strafprocesrecht (Misdrijven) Welzijn (Ouderen)</item>
         <item attribuut="Trefwoorden">Delicten Overlijden Verzorgingshuizen</item>
         <item attribuut="Vindplaats">Kamervragen met antwoord 2005-2006, nr. 527, Tweede Kamer</item>
         <item attribuut="Vraagnr_bij_indiening">2050602960</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2005-12-12</item>
         <item attribuut="Datum_indiening">2005-11-11</item>
         <item attribuut="Document-id">KVR24503</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1125" allpagenumbers="1125 1126 1127" vetnummer="2050602960" code="0506tkkvr527" lopendefooter="Tweede Kamer, vergaderjaar 2005–2006, Aanhangsel" filenaam="KVR24503" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="527" onderwerp="" indiendatum="2005-11-11">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de staatssecretaris van Volksgezondheid, Welzijn en Sport en de minister van Justitie</vraagt-aan>
      </vraagdata>
      <antwoorddata antwoorddatum="2005-12-12">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="19">
      <vraag nummer="1" voetnoot="1">Hebt u kennisgenomen van de televisie-uitzending <voetnoot nummer="1"/>, waarin het sterfgeval van mevrouw Van P. op 15 juli 2005 in verzorgingshuis Buytenhaghe wordt belicht, omdat zij onder verdachte omstandigheden om het leven zou zijn gekomen? </vraag>
      <vraag nummer="2">Klopt de informatie dat de zoon van de overleden mevrouw Van P., de heer G. van P., onlangs door de recherche is verhoord over de omstandigheden van het overlijden van zijn moeder? Zo ja, wat was de aanleiding van het onderzoek van de recherche? </vraag>
      <vraag nummer="3">Wat zijn de eindconclusies van het onderzoek van de recherche? Zijn er enige strafbare feiten in het onderzoek naar voren gekomen? Zo ja, welke? </vraag>
      <vraag nummer="4">Heeft de Inspectie voor de Gezondheidszorg eveneens een onderzoek naar het overlijden van mevrouw Van P. ingesteld? Zo ja, wat zijn de uitkomsten van het onderzoek van de Inspectie? Zo neen, bent u dan alsnog bereid om de Inspectie een onderzoek naar dit sterfgeval te laten instellen en de Tweede Kamer hierover te informeren? </vraag>
      <vraag nummer="5" voetnoot="2">Hebt u kennisgenomen van het interview <voetnoot nummer="2"/>met de heer Z., de directeur van de instelling Zorgring te Zoetermeer, waaronder de verzorgingshuizen Buytenhage en ’t Seghewaert vallen? Zo ja, wat is uw reactie daarop? </vraag>
      <vraag nummer="6">Is het u bekend dat de families Van der W. en E. zeer verontwaardigd zijn over het optreden van de directeur van de Zorgring? Zo ja, welke actie gaat u hierop ondernemen? Zo neen, bent u bereid hierover met de beide families, in een persoonlijk onderhoud, van gedachten te wisselen? </vraag>
      <vraag nummer="7">Is het u bekend dat deze verontwaardiging is ontstaan omdat de heer Z. een aantal feiten met betrekking tot het overlijden van de heer Van der W. en mevrouw E. niet juist naar voren heeft gebracht? </vraag>
      <vraag nummer="8">Is het u bekend dat de heer Van der W. om 12.00 uur werd gevonden, terwijl de heer Z. vertelde dat dit om 10.15 uur was? </vraag>
      <vraag nummer="9">Klopt de informatie dat de koffieronde bij de heer Van der W. is overgeslagen op het moment dat hij al uren op de grond lag? </vraag>
      <vraag nummer="10">Klopt de informatie dat de heer Van der W., toen hij werd aangetroffen nadat hij veertien uur op de grond lag, zijn alarmbel niet om had? </vraag>
      <vraag nummer="11">Heeft het onderzoek van de Inspectie uitgewezen waar de alarmbel lag toen de heer Van der W. werd aangetroffen? Zo ja, waar lag de alarmbel? </vraag>
      <vraag nummer="12">Klopt de informatie dat de heer Z. pas navraag in het verzorgingshuis is gaan doen nadat de familie Van der W. hem een brief heeft geschreven en dat hij dit niet op voorhand heeft gedaan? </vraag>
      <vraag nummer="13">Is het u bekend dat de familie Van der W. een brief van de Inspectie heeft ontvangen? </vraag>
      <vraag nummer="14">Is het u bekend dat de familie Van der W. geschokt is over een aantal passages in de brief welke volgens hen niet op waarheid berusten? </vraag>
      <vraag nummer="15">Waarop is de informatie in de brief van de Inspectie gebaseerd dat er een huisarts bij de heer Van der W. is langsgekomen, dat zijn verwonde hand verzorgd zou zijn, en hij geen pijn zou hebben gehad? </vraag>
      <vraag nummer="16">Is het u bekend dat de familie zelf heeft vastgesteld dat zijn verwonde hand niet was verzorgd, dat er geen huisarts aanwezig was en hij veel pijn had op het moment dat de familie ter plekke was? </vraag>
      <vraag nummer="17">Is het u bekend dat de familie Van der W. onlangs toch door de politie Zoetermeer is benaderd om na drie vergeefse pogingen alsnog aangifte te komen doen? Zo ja, waarom wil de politie Zoetermeer nu wel de aangifte «Dood door schuld» opnemen en in eerste instantie niet? </vraag>
      <vraag nummer="18">Is het u bekend dat de heer Z. heeft verklaard dat er in overleg met de dochters van de overleden mevrouw E. aangifte is gedaan, terwijl dit in werkelijkheid niet is gebeurd? </vraag>
      <vraag nummer="19">Is het u bekend dat bepaalde bewoners, die informatie voorhanden hebben over de drie dubieuze sterfgevallen, onder druk worden gezet om niets naar buiten te brengen? Zo ja, kunt u uw antwoord toelichten? Zo neen, bent u bereid hiernaar een onderzoek te laten instellen? </vraag>
      <noten afkomstig="vraag">
         <noot nummer="1" datum="2005-11-9" bron="RTV West">RTV West, 9 november 2005</noot>
         <noot nummer="2" datum="2005-11-8" bron="RTV West">RTV West, 8 november 2005</noot>
      </noten>
   </vragen>
   <antwoorden aantal="18">
      <antwoord nummer="1">Ja, ik heb kennisgenomen van de televisieuitzending. Naar mijn informatie is er geen sprake van overlijden onder verdachte omstandigheden. </antwoord>
      <antwoord nummer="2 en 3" voetnoot="1">In antwoord op eerdere kamervragen <voetnoot nummer="1"/>over incidenten in verzorgingshuizen Buytenhage en het Seghewaert te Zoetermeer bent u reeds geïnformeerd over het feit dat de familie van mevrouw E. in mei 2004 aangifte heeft gedaan van jegens mevrouw E. gepleegde strafbare feiten. Mevrouw E., bewoonster van verzorgingshuis Buytenhage, is in september 2005 overleden. Op 14 oktober 2005 heeft een gesprek plaatsgevonden tussen de recherche en de dochter van mevrouw E. over de aangifte van mei 2004. Tijdens dit gesprek is ook het overlijden van mevrouw E. aan de orde geweest. De politie had toen de indruk dat de dochter van mevrouw E. geen aangifte wilde doen met betrekking tot het overlijden van haar moeder. Bij brief van 1 november 2005 is bij de hoofdofficier van justitie te ’s-Gravenhage alsnog aangifte gedaan in verband met het overlijden van mevrouw E. Op deze aangifte is nog geen vervolgingsbeslissing genomen. Bij gelegenheid van het gesprek met de recherche op 14 oktober 2005 heeft de dochter van mevrouw E. verteld over een persoon die op 15 juli in Buytenhage met een gecompliceerde beenbreuk naast bed was aangetroffen en korte tijd later was overleden. Op 25 oktober 2005 heeft de recherche de dochter van mevrouw E. nader bevraagd over dit incident. De dochter van mevrouw E. heeft toen de naam van mevrouw Van P. genoemd en informatie over de zoon van mevrouw Van P. verstrekt. De recherche heeft vervolgens, om uit te zoeken of het overlijden van mevrouw Van P. een nader rechercheonderzoek behoeft, de zoon van mevrouw Van P. benaderd. Uit dit gesprek met de zoon van mevrouw Van P. is niet gebleken dat met betrekking tot het overlijden van mevrouw Van P. sprake is van een verdenking van strafbare feiten. </antwoord>
      <antwoord nummer="4">Nee, de IGZ heeft geen onderzoek uitgevoerd naar het overlijden van mevrouw Van P. De directeur heeft de IGZ geïnformeerd over mevrouw Van P., er is geen aanleiding om er verder onderzoek naar te doen. Ook de zoon heeft in een gesprek met de directeur dhr. Zwart op 14 november te kennen gegeven dat er wat hem betreft geen sprake is van onzorgvuldige zorg. </antwoord>
      <antwoord nummer="5">In het interview toont de directeur zich betrokken en serieus ten aanzien van de klachten van de familie. </antwoord>
      <antwoord nummer="6">Nee, daarvan is mij niets bekend. Ik beschouw contact tussen zorginstelling en familie als een zaak van deze twee partijen, de staatssecretaris van VWS heeft geen grond om zich daarin te mengen. Ik zal dan ook niet persoonlijk in gesprek gaan met de familie. Ik vertrouw op de zorginstelling en de directeur om dit samen met de familie op te lossen. </antwoord>
      <antwoord nummer="7">Ik vertrouw op de informatie die mij is gegeven door dhr. Zwart, ik heb geen enkele reden om aan te nemen dat deze informatie niet juist zou zijn. De feiten zoals dhr. Zwart deze naar voren heeft gebracht zijn afkomstig uit de rapportage en staan dus zwart op wit. </antwoord>
      <antwoord nummer="8">Zoals ik ook in de vorige reeks Kamervragen over Buythehaghe en Seghewaert heb geantwoord, aldus de rapportage is dhr. Van der W. gevonden rond 10.15 uur in de ochtend. </antwoord>
      <antwoord nummer="9">Ja, de koffieronde van 8 uur is overgeslagen bij de heer Van der W. De afspraak met de heer Van der W. was dat men niet zijn kamer zou betreden als zijn deur dicht was. Op het moment van de koffieronde wist men vanzelfsprekend niet dat hij op de grond lag. Later viel het op dat de deur van de heer Van der W. langer dicht bleef dan gewoonlijk. Uiteindelijk betrad men zijn kamer om 10.15 uur omdat de wond aan zijn hand verzorgd moest worden. </antwoord>
      <antwoord nummer="10">Dat klopt. </antwoord>
      <antwoord nummer="11">De inspectie heeft in eerste instantie zelf geen onderzoek gedaan in afwachting van het onderzoek van de instelling zelf. Daaruit is gebleken dat de alarmbel over het kastje van de intercom hing. </antwoord>
      <antwoord nummer="12">Dat klopt, de directeur is niet direct door zijn medewerkers geïnformeerd over het valincident van de dhr. Van der W. Er was op dat moment geen aanleiding om de directeur direct te informeren. Inmiddels is intern in de organisatie de afspraak gemaakt dat ieder incident gemeld moet worden aan de directeur. </antwoord>
      <antwoord nummer="13">Ja, dat is mij bekend. </antwoord>
      <antwoord nummer="14">In de brief aan de familie van dhr. Van der W. stelt de IGZ (zie ook bijlage) dat er geen sprake is van verwijtbare fouten of onjuist handelen. Ik begrijp dat dit antwoord van de IGZ anders luidde dan de familie verwachtte. De IGZ heeft echter ook nadrukkelijk aangeboden om in gesprek te gaan met de familie in het geval de Inspectie volgens de familie op één of meer punten onvoldoende/onjuist geïnformeerd zou zijn. Tot op heden heeft de familie hier geen gebruik van gemaakt maar heeft er kennelijk voor gekozen om de media te informeren over deze andere inzichten. </antwoord>
      <antwoord nummer="15">Deze informatie is gebaseerd op de rapportage van de instelling over de heer Van der W. Ook hierbij is er geen reden om aan te nemen dat er sprake is van onjuiste informatie. </antwoord>
      <antwoord nummer="16">Nee, dat is mij niet bekend. </antwoord>
      <antwoord nummer="17">Zoals in antwoord op eerdere kamervragen reeds naar voren is gebracht, heeft de politie aan de familie Van der W., toen deze aangifte wilde doen, medegedeeld dat er wellicht vraagtekens konden worden gesteld bij (het niveau van) de verzorging, maar dat geen sprake was van strafbare feiten als verlating van een hulpbehoevende of dood door schuld. Familie Van der W. heeft vervolgens aangifte gedaan bij de hoofdofficier van justitie te ’s-Gravenhage. Naar aanleiding van deze aangifte en in het kader van een zorgvuldige beoordeling daarvan, heeft de behandelend officier van justitie aan de politie Zoetermeer verzocht om aangever Van der W. nader te horen. Dit verhoor heeft inmiddels plaatsgevonden en ligt thans ter verdere beoordeling bij het Openbaar Ministerie te ’s-Gravenhage. </antwoord>
      <antwoord nummer="18">Ten tijde van de melding aan de teamcoördinator is door de dochters van mevrouw E. direct aangegeven dat zij aangifte zouden doen bij de politie. Dit betrof in eerste instantie de diefstal van een zonnebril, later werd dit uitgebreid met een aangifte van mishandeling. Verschillende keren is dit in (telefonisch) overleg bevestigd, waarbij door de instelling steeds is aangegeven dat zij mee zou werken aan het politieonderzoek. </antwoord>
      <antwoord nummer="19">Hierover is mij niets bekend. Naar mijn informatie is de familie van mevrouw E. ontevreden over de zorg en proberen zij andere (familie van) bewoners hierin te betrekken. Door een medebewoonster is nadrukkelijk aangegeven dat zij de bezoekjes van deze dochters niet langer op prijs stelt. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, II, nrs. 334 en 337, vergaderjaar 2005–2006.</noot>
      </noten>
   </antwoorden>
</kvr>
