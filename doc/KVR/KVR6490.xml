<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid H. Vos (PvdA) over een onderzoek door de FIOD bij een huisarts te Geleen. (Ingezonden 2 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6490
</item>
         <item attribuut="Rubriek">Belastingen (Belastingfraude) Gezondheidszorg (Medische beroepen)</item>
         <item attribuut="Trefwoorden">Artsen Belastingfraude</item>
         <item attribuut="Vindplaats">Kamervragen met antwoord 1997-1998, nr. 698, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">H. Vos</persoon>
         </item>
         <item attribuut="Datum_reaktie">1998-02-12</item>
         <item attribuut="Datum_indiening">1997-12-02</item>
         <item attribuut="Document-id">KVR6490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1421" allpagenumbers="1421 1422" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6490" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="698" onderwerp="" indiendatum="1997-12-2">
         <vrager partij="PvdA" oorsprong="parlement">H. Vos</vrager>
         <vraagt-aan/>
      </vraagdata>
      <antwoorddata antwoorddatum="12 februari 1998), zie ook Aanhangsel Handelingen nr. 469, vergaderjaar 1997–1998">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van publicaties in landelijke en regionale dagbladen over een onderzoek door de FIOD bij een huisarts te Geleen naar belastingfraude, waarbij veel berichten over patiënten naar buiten zijn gekomen, die vallen onder het beroepsgeheim van de betrokken huisarts? <voetnoot nummer="1"/>
      </vraag>
      <vraag nummer="2">Welke maatregelen denkt u te nemen om in de toekomst bij onderzoeken te voorkomen dat, door onzorgvuldig handelen van de Overheid, het beroepsgeheim van medici wordt ondergraven? </vraag>
      <vraag nummer="3">Welke maatregelen denkt u te nemen om in de toekomst te kunnen garanderen dat, bij het uitvoeren van onderzoeken als deze, de privacy van patiënten absoluut gewaarborgd is? </vraag>
      <vraag nummer="4">Bent u bereid de rapporten van de FIOD betreffende dit onderzoek, aan (de raadslieden van) de in de dagbladartikelen genoemde resp. bedoelde personen ter beschikking te stellen, zodat zij in de gelegenheid worden gesteld op de over hen afgelegde verklaringen te reageren? </vraag>
      <vraag nummer="5">Welke maatregelen bent u, eventueel in samenspraak met het Medisch Tucht College en het NOC/NSF, bereid te nemen tegen artsen en medische begeleiders die sportlieden medicamenten toedienen, waarvan vaststaat dat zij grote gezondheidsrisico’s veroorzaken, resp. die volgens de binnen internationale sportorganisaties geldende afspraken niet zijn toegestaan? </vraag>
      <noten afkomstig="vraag">
         <noot nummer="1" datum="1997-11-28" bron="Dagblad «de Limburger», 26 november jl., Dagblad , 27 november jl., Noord Hollands Dagblad, 27 november jl. en De Telegraaf" titel="De Stem">Dagblad «de Limburger», 26 november jl., Dagblad «De Stem», 27 november jl., Noord Hollands Dagblad, 27 november jl. en De Telegraaf, 28 november 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De wet en de jurisprudentie bieden verschoningsgerechtigden, zoals artsen, advocaten en notarissen, een hoge mate van bescherming tegen schending van hun ambtsgeheim. Artikel 218 van het Wetboek van Strafvordering geeft het recht zich te verschonen van het geven van een getuigenis of het beantwoorden van bepaalde vragen, aan hen die uit hoofde van hun beroep, stand of ambt tot geheimhouding verplicht zijn, doch alleen omtrent hetgeen waarvan de wetenschap aan hen als zodanig is toevertrouwd. Artikel 98 van het Wetboek van Strafvordering ziet op stukken, die in het kader van een strafrechtelijk onderzoek in beslag genomen kunnen worden bij verschoningsgerechtigden. Het eerste lid beschermt het briefverkeer tussen verschoningsgerechtigde en zijn cliënt. Het tweede lid beschermt het domein en het archief (kantoor) van de verschoningsgerechtigde. Blijkens jurisprudentie over het verschoningsrecht van advocaten (zie o.a. HR 21 juni 1988, NJ 1989, 214) dient een in het kader van een strafrechtelijk onderzoek bij een verschoningsgerechtigde noodzakelijke huiszoeking aan bepaalde voorwaarden te voldoen. Het zoeken dient gericht te geschieden, dat wil onder andere zeggen met concrete mededeling vooraf van de gezochte bescheiden. Er mag alleen worden gezocht op plaatsen ten aanzien waarvan sterke aanwijzingen bestaan dat zich daar geschriften of voorwerpen bevinden die aan de beperkingen van art. 98 WvSv zijn onttrokken. De zoeking zal tenslotte op de minst bezwarende wijze dienen te geschieden. Hierbij valt met name te denken aan de aanwezigheid van een autoriteit uit de beroepsgroep van de verschoningsgerechtigde. Deze jurisprudentie vormt een basisuitgangspunt in relatie tot het verschoningsrecht van medici. In het onderhavige strafrechtelijke onderzoek heeft de rechter-commissaris zich voorafgaand, tijdens en na de huiszoeking, ter waarborging van het medisch beroepsgeheim, laten bijstaan door een onafhankelijk apotheekhoudend huisarts. Deze arts heeft in eerste instantie alle in beslag genomen bescheiden beoordeeld op de aanwezigheid van informatie, vallend onder het beroepsgeheim van de verdachte arts. Bij deze beoordeling zijn enige stukken, achteraf ten onrechte, aangemerkt als niet vallend onder het beroepsgeheim. Nu ook later deze stukken niet als zodanig zijn onderkend, zijn zij in het strafdossier opgenomen. De rechtbank te Maastricht heeft in het vonnis van 10 december 1997 tegen de (overigens veroordeelde) huisarts geoordeeld dat onder meer deze stukken en bepaalde passages uit de met betrekking tot deze stukken afgelegde verklaringen tot het medisch beroepsgeheim behoren en dan ook niet tot bewijs kunnen dienen. Het Openbaar Ministerie heeft hoger beroep tegen dit vonnis ingesteld omdat het zich ten aanzien van bepaalde stukken niet kan vinden in dit oordeel van de rechtbank. Het huidige wettelijke kader en de heersende jurisprudentie bieden naar mijn oordeel voldoende bescherming tegen schending van het beroepsgeheim en de privacy van degenen die zich tot de verschoningsgerechtigden hebben gewend. De onderhavige zaak moet als een op zichzelf staand incident worden beschouwd, waaruit door betrokkenen lering is getrokken. Er is dan ook geen aanleiding aanvullende maatregelen te treffen. </antwoord>
      <antwoord nummer="4">Personen die inzage in het strafdossier of kopieën van stukken uit het strafdossier wensen, kunnen daar bij de hoofdofficier van Justitie te Maastricht om verzoeken. De beoordeling van deze verzoeken zal plaatsvinden aan de hand van de criteria gesteld in de Wet Openbaarheid van Bestuur (WOB). </antwoord>
      <antwoord nummer="5">Als artsen zonder medische noodzaak aan sporters medicijnen voorschrijven of toedienen handelen zij in strijd met de algemene gedragsregels voor artsen, zoals de Koninklijke Nederlandsche Maatschappij tot bevordering der Geneeskunst (KNMG) die heeft vastgesteld en met de specifieke «Richtlijnen voor artsen omtrent het sportmedisch handelen». Deze richtlijnen zijn door de Vereniging voor Sportgeneeskunde opgesteld in 1995 en in 1996 bekrachtigd door de KNMG. Met het vaststellen van bovengenoemde richtlijnen is voor de meeste situaties duidelijk wat een arts moet doen bij het omgaan met hulpvragen van sporters. In die gevallen waar er een medische noodzaak is tot toepassing van een verboden middel blijft een dilemma bestaan. In elk geval zal de arts de sporter moeten wijzen op het conflict met dopingregelgeving. De tuchtrechter kan deze gedragsregels en richtlijnen gebruiken bij het toetsen van bij hem aanhangig gemaakte zaken. Van uitspraken van de tuchtrechter blijkt een preventieve werking uit te gaan. Van belang is ook dat op grond van de Wet op de beroepen in de individuele gezondheidszorg (Wet BIG) de zittingen van de tuchtcolleges in beginsel openbaar zullen zijn. De Inspectie voor de Gezondheidszorg is gevraagd te bezien of hier sprake is van handelen dat aan de tuchtrechter kan worden voorgelegd. Verder is de Vereniging voor Sportgeneeskunde gevraagd om in eigen kring actie te ondernemen. Mede in dit licht worden thans geen nadere maatregelen in dit kader nodig geacht. De handhaving van de dopingreglementering is een verantwoordelijkheid voor de sportorganisaties. Deze reglementering betreft in eerste instantie de opsporing en eventuele bestraffing van sporters die regels overtreden; in dit geval de dopingregels. Ook artsen en andere begeleiders die betrokken zijn bij evidente gevallen van overtreding kunnen door de betreffende sportorganisatie worden bestraft indien en voorzover zij een relatie met die organisatie hebben. De sportorganisaties zijn via het Nederlands Centrum voor Dopingvraagstukken ondersteund bij het opstellen van adequate antidopingreglementering. Daarom wordt ervan uitgegaan dat de bonden thans voldoende gelegenheid hebben gehad om bedoelde reglementen in orde te hebben. De Staatssecretaris van VWS is voornemens de sportbonden erop te wijzen dat het verder in gebreke blijven met betrekking tot het voeren van een effectief dopingbeleid zal kunnen leiden tot vermindering dan wel stopzetting van de subsidiëring. Inmiddels is er naar aanleiding van deze zaak omtrent de huisarts te Geleen overleg geweest met NOC*NSF, een aantal sportbonden, het Nederlands Centrum voor Dopingvraagstukken en de Vereniging voor Sportgeneeskunde. In dat overleg bleek een groeiend draagvlak voor een centrale aanpak van de controles. Een dergelijke ontwikkeling achten wij gunstig voor de effectiviteit en de kwaliteit van de controles. Deze vorm van zelfregulering steunen wij van harte. </antwoord>
      <noten afkomstig="antwoord"/>
   </antwoorden>
</kvr>
