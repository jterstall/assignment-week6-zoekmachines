<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over spoorspattingen. (Ingezonden 15 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28434
</item>
         <item attribuut="Inhoud">Vragen over de oorzaken van het grote aantal spoorspattingen.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2006-2007, nr. 1825, Tweede Kamer</item>
         <item attribuut="Vraagnr_bij_indiening">2060714990</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2007-06-13</item>
         <item attribuut="Datum_indiening">2007-05-15</item>
         <item attribuut="Document-id">KVR28434</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3861" allpagenumbers="3861 3862" vetnummer="2060714990" code="0607tkkvr1825" lopendefooter="Tweede Kamer, vergaderjaar 2006–2007, Aanhangsel" filenaam="KVR28434" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1825" onderwerp="" indiendatum="2007-05-15">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-06-13">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over de kritiek van de Inspectie Verkeer en Waterstaat op ProRail over het grote aantal spoorspattingen? <voetnoot nummer="1"/>
      </vraag>
      <vraag nummer="2">Kunt u aangeven met welke plannen ProRail gaat komen om spoorspattingen te voorkomen? Wat is uw mening hierover? </vraag>
      <vraag nummer="3">Wat is uw mening over de kritiek van de hoogleraar die stelt dat het probleem vooral ligt bij ProRail en de aannemers die zich niet altijd houden aan de voorgeschreven procedures? Bent u bereid hier onderzoek naar te doen? Zo neen, waarom niet? </vraag>
      <vraag nummer="4">Bent u van plan te komen met een plan van aanpak hoe de uitvoering en controle van het spoorwerk kan verbeteren? Zo neen, waarom niet? Zo ja, wat voor plan gaat u opstellen? </vraag>
      <vraag nummer="5">Bent u bereid een onafhankelijk onderzoek te doen naar de prestaties van ProRail met als doel dit bedrijf en haar omgang met aannemers door te lichten en te verbeteren? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2007-05-8" bron="Cobouw">Cobouw, 8 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">De Inspectie Verkeer en Waterstaat heeft vorig jaar de ontsporingen bij Bodegraven en Landgraaf ten gevolge van spoorspattingen onderzocht. Over het resultaat hiervan heeft mijn ambtsvoorganger u geïnformeerd op 14 november 2006 (TK 2006–2007, 26 699, nr. 9). De belangrijkste conclusie van de Inspectie is dat ProRail onvoldoende haar zorgplicht uit de beheerconcessie in acht heeft genomen. Deze conclusie onderschrijf ik. </antwoord>
      <antwoord nummer="2">ProRail heeft een programma met verbetermaatregelen gestart, met als doel het aantal spoorspattingen te minimaliseren en het bijbehorende risico te beheersen. Er zijn dertien maatregelen benoemd waarvan vier maatregelen inmiddels zijn geïmplementeerd, zeven nog dit jaar worden geïmplementeerd en twee op de langere termijn spelen. De meeste maatregelen hebben betrekking op het verbeteren van het kwaliteitsmanagement: het aanscherpen en verbeteren van procedures, het vergroten van kennis en het intensiveren van controles op naleving van de procedures. Dit alles zowel intern ProRail als richting aannemers. Als tijdelijke maatregel zijn alle ballastroerende werkzaamheden verboden bij verwachte spoorstaaftemperaturen van boven 35 graden Celsius en worden in deze situatie risicoplekken intensief gecontroleerd. Als de overige maatregelen zich in de praktijk hebben bewezen, kan deze tijdelijke maatregel worden ingetrokken. Ik sta positief tegenover de door Prorail geformuleerde maatregelen omdat ze invulling geven aan de door de Inspectie VenW gesignaleerde tekortkomingen. </antwoord>
      <antwoord nummer="3">De Inspectie heeft in eerdergenoemde onderzoeken nadrukkelijk de rol van ProRail en de aannemers beschouwd. De inspectie komt op basis van dit onderzoek ook tot de conclusie dat onder meer het niet volgen van de juiste procedures een rol heeft gespeeld. Het door u gevraagde onderzoek is derhalve reeds verricht. </antwoord>
      <antwoord nummer="4">De uitvoering en controle van spoorwerk zijn primaire beheerstaken van ProRail. Mede naar aanleiding van de conclusies uit de ontsporingsonderzoeken is ProRail gestart met een verbeterprogramma, vervat in de zogeheten Veiligheidsagenda. Deze Veiligheidsagenda heeft mijn ambtsvoorganger u op 14 november 2006 doen toekomen als bijlage bij Kamerstuk 26 699, nr. 9. De maatregelen om spoorspattingen te voorkomen, zoals verwoord in het antwoord op vraag 2, maken deel uit van dit programma. Over de vorderingen binnen dit programma rapporteert ProRail aan de Inspectie. De concrete resultaten van dit verbeterprogramma in de uitvoering zullen onderdeel uit maken van de beoordeling van het veiligheidsmanagementsysteem van ProRail door de Inspectie later dit jaar. De Inspectie zal nagaan of de maatregelen in de praktijk worden uitgevoerd. </antwoord>
      <antwoord nummer="5">Ik ben van mening dat ProRail haar verantwoordelijkheid neemt met het genoemde verbeterprogramma. Ik zie op dit moment dan ook geen aanleiding voor een apart onafhankelijk onderzoek. </antwoord>
      <noten afkomstig="antwoord"/>
   </antwoorden>
</kvr>
