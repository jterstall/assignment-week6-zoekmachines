<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries (PvdA), Vos (GroenLinks), De Wit (SP) en Huizinga-Heringa (ChristenUnie) aan de minister voor Vreemdelingenzaken en Integratie over de uitzetting van een gezin naar Servië. (Ingezonden 29 maart 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25830
</item>
         <item attribuut="Inhoud">De minister wordt verzocht waar mogelijk de antwoorden op eerder gestelde vragen openbaar te maken, zodat hierover in de Kamer gedebatteerd kan worden. Zie Aanhangsel van de Handelingen II, 2005-2006, 675.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2005-2006, nr. 1488H, Tweede Kamer</item>
         <item attribuut="Vraagnr_bij_indiening">2050610570</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="GroenLinks">Vos</persoon>
            <persoon partij="SP">De Wit</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2006-05-18</item>
         <item attribuut="Datum_indiening">2006-03-29</item>
         <item attribuut="Document-id">KVR25830</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3173" allpagenumbers="3173 3174" vetnummer="2050610570" code="0506tkkvr1488" lopendefooter="Tweede Kamer, vergaderjaar 2005–2006, Aanhangsel" filenaam="KVR25830" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1488" onderwerp="" indiendatum="2006-03-29">
         <vrager partij="PvdA" oorsprong="parlement">Klaas de Vries</vrager>
         <vrager partij="GroenLinks" oorsprong="parlement">Vos</vrager>
         <vrager partij="SP" oorsprong="parlement">De Wit</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="18 mei 2006), zie ook Aanhangsel Handelingen nr. 1348, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich eerder gestelde vragen over de uitzetting van een gezin naar Servië, waarvan de beantwoording door u om redenen van privacy alleen voor Leden ter vertrouwelijke inzage is gelegd? <voetnoot nummer="1"/>
      </vraag>
      <vraag nummer="2">Wilt u, met weglating van de door u om privacy-redenen voor openbaarheid te beschermen gegevens, de antwoorden openbaar maken, opdat daarover in de Kamer in het openbaar met u van gedachten kan worden gewisseld? </vraag>
      <vraag nummer="3" voetnoot="2">Hebt u kennisgenomen van de reportage over het naar Servië verwijderde gezin B. en de erbarmelijke omstandigheden waaronder dit gezin thans leeft? <voetnoot nummer="2"/>
      </vraag>
      <vraag nummer="4">Was u ervan op de hoogte dat alle leden van dit gezin, met uitzondering van het jongste kind, ernstige psychische klachten hadden (en hebben) en hiervoor tijdens hun verblijf in Nederland langdurig onder behandeling waren van psychiaters, psychologen en maatschappelijk werkers? </vraag>
      <vraag nummer="5">Wist u ook dat een van de dochters uit dit gezin lijdt aan epilepsie en hiervoor medicijnen nodig heeft, zonder welke bij haar, gelet op de ernst van haar aandoening, op korte termijn een medische noodsituatie kan optreden? </vraag>
      <vraag nummer="6">Is het waar dat aan het advies van het Bureau Medische Advisering (BMA), dat voortzetting van de medische behandeling van deze dochter in Servië noodzakelijk is en dat derhalve een schriftelijke medische overdracht wenselijk is, gevolg is gegeven door aan de familie bij uitzetting het medisch dossier in een envelop mee te geven? Zo ja, in welke mate acht u deze gang van zaken in overeenstemming met de geformuleerde voorwaarden uit het advies van het BMA? </vraag>
      <vraag nummer="7">Waarom hebt u gezien de BMA-adviezen ter voorbereiding van de uitzetting hierover geen contact gehad met de Servische autoriteiten? Is dat na de uitzetting alsnog gebeurd? </vraag>
      <vraag nummer="8">Deelt u de mening dat in deze situatie een zorgvuldige medische overdracht in ieder geval uit de volgende elementen had moeten bestaan: het verkrijgen van zekerheid in de periode voorafgaand aan de uitzetting dat in het ontvangende land de medische noodzakelijke zorg daadwerkelijk wordt overgenomen, het daadwerkelijk overdragen van het medisch dossier aan de competente autoriteiten in het ontvangende land, het informeren van de familie met wie zij contact kunnen opnemen voor de voortzetting van de behandeling en het verstrekken van de noodzakelijke medicijnen gedurende de periode voorafgaand aan de voortzetting van de behandeling in het ontvangende land? </vraag>
      <vraag nummer="9">Bent u bereid alsnog maatregelen te treffen, opdat betrokkenen in Servië daadwerkelijk gebruik kunnen maken van de medische zorg? </vraag>
      <vraag nummer="10">Deelt u de mening dat in deze zaak voldoende zorgvuldig met de belangen van betrokkenen is omgegaan? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="675" documentjaargang="2005-2006">Aanhangsel Handelingen, nr. 675, vergaderjaar 2005–2006.</noot>
         <noot nummer="2" datum="2006-06-29" bron="TV-uitzending: " titel="26000 gezichten, het debat">TV-uitzending: «26000 gezichten, het debat», 29 juni 2006</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. Daarbij dient het volgende te worden aangetekend. De persoonsgegevens in de antwoorden op de eerdere kamervragen, zoals bedoeld in vraag 1, zijn beschermd tegen openbaarmaking. Het weglaten van deze gegevens, zoals door u gevraagd, leidt tot een onsamenhangend geheel van vragen en antwoorden. De familie heeft echter, middels de gemachtigde belangenbehartiger, toestemming verleend om de persoonsgegevens openbaar te maken ten behoeve van een openbaar debat in de Tweede Kamer. Daarmee verstrek ik u hierbij de antwoorden op de eerdere kamervragen. </antwoord>
      <antwoord nummer="3">Ja. </antwoord>
      <antwoord nummer="4">Op 3 juni 2003 heeft het Bureau Medische Advisering (BMA) van de IND voor alle leden van het gezin een advies opgesteld. Uit de adviezen is gebleken dat, behalve het jongste kind (een zoon), de overige gezinsleden medische klachten hadden. De vader, moeder en twee oudste dochters hadden psychische klachten waarvoor zij onder behandeling stonden. </antwoord>
      <antwoord nummer="5">Blijkens het advies van het BMA is bij de jongste dochter epilepsie vastgesteld. Betrokkene stond voor de epilepsie onder behandeling van een neuroloog en gebruikte medicatie. De medisch adviseur heeft geoordeeld dat bij het uitblijven van de behandeling betrokkene naar verwachting epileptische aanvallen zal krijgen en waarschijnlijk in een levensbedreigende situatie terecht zal komen. Gelet op de ernst van de aandoening kon er sprake zijn van een medische noodsituatie op korte termijn bij het uitblijven van de ingestelde behandeling. </antwoord>
      <antwoord nummer="6">Aan de familie is bij de uitzetting niet het medisch dossier in een envelop meegegeven. In het advies van het BMA is aangegeven dat voortzetting van de ingestelde behandeling op de plaats van bestemming noodzakelijk is en derhalve een schriftelijke medische overdracht wenselijk is. De vreemdeling is in eerste instantie zelf verantwoordelijk voor de overdracht van zijn medische gegevens. De IND noch de vreemdelingenpolitie noch de Koninklijke Marechaussee beschikt over het totaal van medische gegevens. Het medisch dossier is in handen van de behandelaar en valt onder het medisch beroepsgeheim. Indien de medisch adviseur een schriftelijke medische overdracht wenselijk vindt, acht ik het gewenst dat de gemachtigde dan wel de vreemdeling er expliciet op worden gewezen zelf een schriftelijke overdracht van de medische gegevens te regelen en deze bij de uitzetting mee te nemen. In casu is dat niet gebeurd. Dit heeft de IND aanleiding gegeven om het werkproces zodanig aan te passen dat, indien het BMA een schriftelijke medische overdracht voorschrijft, de vreemdeling dan wel zijn gemachtigde expliciet wordt geïnformeerd dat het van belang is dat een schriftelijke overdracht van de medische gegevens zelf wordt geregeld en deze worden meegenomen op het moment van de overdracht. In overleg tussen patiënt en behandelend arts kan ten behoeve van de informatievoorziening van arts naar arts een overzicht van de relevante medische gegevens worden samengesteld. </antwoord>
      <antwoord nummer="7">In het advies van het BMA is aangegeven dat de klachten behandeld kunnen worden in het land van herkomst. Het is vervolgens aan betrokkenen zelf om in het land van herkomst contact te zoeken met de medische zorg. Tenzij dit expliciet door het BMA is aangegeven, wordt dan ook geen contact gezocht met de autoriteiten in het land van herkomst. In het onderhavige geval heeft het BMA hierover niets voorgeschreven. Er was dus geen aanleiding contact op te nemen met de Servische autoriteiten. </antwoord>
      <antwoord nummer="8 en 9">Het verkrijgen van zekerheid dat in het ontvangende land de medische noodzakelijke zorg daadwerkelijk wordt overgenomen, zou betekenen dat onderzocht dient te worden of betrokkene bij terugkeer feitelijk toegang zal krijgen tot de medische zorg. In het staande beleid wordt de vraag naar de feitelijke toegankelijkheid van de medische zorg niet onderzocht bij de beoordeling van de aanvragen van vreemdelingen voor een verblijfsvergunning op medische gronden, en dus evenmin bij de afweging of betrokkene uitgezet kan worden. Een dergelijke individuele toets is vanuit Nederland nagenoeg onmogelijk. Bovendien spelen daarbij verschillende niet-medische factoren een rol, zoals financiële, geografische en infrastructurele aspecten. Zoals uit mijn brief van 7 februari 2005 (Kamerstukken II, 2004/05, 19 637, nr. 893) valt op te maken wijkt het Nederlandse beleid op dit punt niet af van het beleid van andere Europese landen. Een dergelijke individuele toets is niet alleen vanuit Nederland niet goed mogelijk, maar zou ook leiden tot andere onrechtvaardigheden. Immers, waar het bijvoorbeeld gaat om financiële redenen die in de weg zouden kunnen staan aan de toegang tot de benodigde behandeling, geldt dat de situatie van de betrokken vreemdeling op dat punt in de regel niet zal verschillen van zeer vele van zijn landgenoten. Bij het opstellen van de adviezen omtrent de vraag of een vreemdeling met de gangbare vervoersmiddelen kan reizen besteedt het BMA de nodige aandacht aan eventuele reiscondities. Alleen indien de medisch adviseur in het advies expliciet opneemt dat een daadwerkelijke fysieke overdracht vereist is, dient onderzocht te worden of dit mogelijk is. Deze voorwaarde was in casu niet gesteld. Indien de medisch adviseur een schriftelijke medische overdracht wenselijk vindt, acht ik het gewenst dat de gemachtigde dan wel de vreemdeling er expliciet op worden gewezen zelf een schriftelijke overdracht van de medische gegevens te regelen en deze bij de uitzetting mee te nemen. Zoals gesteld in antwoord op vraag 4 is de werkwijze van de IND hierop aangepast. Het staat de vreemdeling voorts vrij de familie in het land van herkomst te informeren over de uitzetting om eventuele voorbereidingen ten behoeve van voortzetting van de behandeling te treffen. Hoewel de vraag hier niet op ziet, meen ik echter dat ik u moet melden dat in het advies van het BMA vermeld staat dat de jongste dochter voor, tijdens en direct na de reis over haar medicatie dient te beschikken. De begeleidend arts heeft de medicatie van de familie tijdens de reis beheerd. De uitzetting is uitgevoerd door middel van een overheidsvlucht op 22 september 2004 vanaf Rotterdam Airport naar Podgorica (Montenegro), Belgrado (Servië) en Minsk (Wit-Rusland). De vlucht naar de achtereenvolgende landingsplaatsen is zonder noodzaak tot medische interventies verlopen. De arts heeft geen van de vreemdelingen behandeld en er was geen indicatie of aanwijzing voor medische zorg voor een van de passagiers tijdens de vlucht. Doordat het de arts is ontgaan op welk moment de familie van boord is gegaan is abusievelijk verzuimd de medicijnen bij het verlaten van het vliegtuig aan de familie te overhandigen. </antwoord>
      <antwoord nummer="10">In casu is noch de vreemdeling noch de gemachtigde er expliciet over geïnformeerd dat het van belang is om een schriftelijke overdracht van de medische gegevens zelf te regelen en deze medische gegevens mee te nemen op het moment van de overdracht. Ik betreur dit en heb mede hierin aanleiding gezien, zoals gesteld in antwoord op vraag 4, om het werkproces terzake aan te passen. Tevens betreur ik het verzuim van de begeleidend arts om de medicijnen bij het verlaten van het vliegtuig aan de familie te overhandigen. Hoewel de leden hier niet naar vragen, meen ik er goed aan te doen u te melden dat op 15 juli 2004 door de gemachtigde een beroep is gedaan op artikel 64 Vreemdelingenwet. Dit artikel bepaalt dat uitzetting achterwege blijft zolang het gelet op de gezondheidstoestand van de vreemdeling of die van een van zijn gezinsleden niet verantwoord is om te reizen. Hoewel wel een zogenaamde vliegreisgeschiktheidsbeoordeling heeft plaatsgevonden op 17 september 2004 is het beroep op artikel 64 van de Vreemdelingenwet niet als zodanig behandeld. Mede hierin heb ik aanleiding gezien om de IND per 1 januari 2006 als enige overheidsorganisatie de toets op artikel 64 Vreemdelingenwet te laten uitvoeren. Ik meen dat bovengenoemde onzorgvuldigheden een inspanning rechtvaardigen teneinde de herintegratie van het gezin in Servië te bevorderen. Ik zal hiertoe eenmalig een financiële bijdrage aanbieden. </antwoord>
      <noten afkomstig="antwoord"/>
   </antwoorden>
</kvr>
