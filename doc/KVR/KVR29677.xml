<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretaris van Onderwijs, Cultuur en Wetenschap, mevrouw Dijksma, over het «Toppie»-programma van Active4Kids. (Ingezonden 17 september 2007); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29677
</item>
         <item attribuut="Inhoud">Vragen over het Toppie-programma voor buitenschoolse opvang van Active4Kids, waarin in de buitenschoolse opvang sport en spel wordt aangeboden op basis van ouderparticipatie. Vierentwintig accommodaties van Active4Kids zijn verwijderd uit de registers van kinderopvang van de gemeenten Veghel en Westland, zonder dat er definitieve GGD-rapporten zijn opgesteld.</item>
         <item attribuut="Rubriek">Vrijetijdsbesteding (Sport) Welzijn (Kinderopvang)</item>
         <item attribuut="Trefwoorden">Kinderopvang Sport</item>
         <item attribuut="Vindplaats">Kamervragen met antwoord 2007-2008, nr. 243, Tweede Kamer</item>
         <item attribuut="Vraagnr_bij_indiening">2060725490</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2007-10-12</item>
         <item attribuut="Datum_indiening">2007-09-17</item>
         <item attribuut="Document-id">KVR29677</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="517" allpagenumbers="517 518 519" vetnummer="2060725490" code="0708tkkvr243" lopendefooter="Tweede Kamer, vergaderjaar 2007–2008, Aanhangsel" filenaam="KVR29677" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="243" onderwerp="" indiendatum="2007-09-17">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-10-12">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1">Bent u bekend met het Toppie-programma voor buitenschoolse opvang van Active4Kids, waarin in de buitenschoolse opvang sport en spel wordt aangeboden op basis van ouderparticipatie? 1, 2 </vraag>
      <vraag nummer="2" voetnoot="3">Herinnert u zich nog dat u dit programma positief heeft beoordeeld en goedgekeurd? <voetnoot nummer="3"/>
      </vraag>
      <vraag nummer="3">Deelt u de mening dat het Toppie-programma voldoet aan de voorwaarden van de Wet Kinderopvang? </vraag>
      <vraag nummer="4">Bent u bekend met de folder van het Toppie-programma van Active4Kids, waarin expliciet wordt aangegeven dat de Buitenschoolse opvang (BSO) op basis van ouderparticipatie gaat plaatsvinden bij verenigingen onder de regels van de Wet Kinderopvang? </vraag>
      <vraag nummer="5">Bent u bekend met de opzet van het Toppie-programma, waarbij de ouders gezamenlijk verantwoordelijk zijn voor het beleid, de organisatie en de opvang van hun kinderen? </vraag>
      <vraag nummer="6">Deelt u de mening dat een faciliterende organisatie zoals Active4Kids een Toppie-programma mag ontwikkelen en de participerende ouders mag ondersteunen bij de werkzaamheden van een ouderparticipatiecrèche om hiermee de ouders rompslomp en papierwerk uit handen te nemen? </vraag>
      <vraag nummer="7">Deelt u de mening van gemeenten dat de accommodaties van sportverenigingen niet geschikt zijn als Buitenschoolse opvang locatie omdat ze per definitie niet zouden beschikken over een geschikte binnen- en buitenruimte? </vraag>
      <vraag nummer="8">Weet u dat in de inspectierapporten van de GGD staat dat door de GGD een accommodatie is afgekeurd op het moment dat deze is aangemeld als ouderparticipatiecrèche, terwijl deze accommodatie op andere weekdagen reeds een aantal jaren in gebruik is als goedgekeurde Buitenschoolse opvang? </vraag>
      <vraag nummer="9">Op welke wijze denkt u het meten door de GGD met twee maten te voorkomen? </vraag>
      <vraag nummer="10">Onderschrijft u de ervaring van Active4Kids dat de GGD-inspecteurs de wet- en regelgeving onvoldoende beheersen om een ouderparticipatiecrèche te kunnen toetsen? </vraag>
      <vraag nummer="11">Bent u van plan om opgeworpen blokkades te slechten, zodat creatieve initiatieven op het gebied van buitenschoolse opvang als Active4Kids niet verzanden in bureaucratie en niet van de grond komen? </vraag>
      <vraag nummer="12">Bent u bekend met de verwijderingen van vierentwintig Buitenschoolse opvang accommodaties van Active4Kids uit de registers kinderopvang van de gemeenten Veghel en Westland? </vraag>
      <vraag nummer="13">Bent u bekend met het feit dat deze accommodaties op advies van de Vereniging van Nederlandse Gemeenten (VNG) verwijderd zijn uit de gemeentelijke registers zonder dat er definitieve GGD-rapporten opgesteld zijn? </vraag>
      <vraag nummer="14">Weet u dat de VNG hiermee gemeenten adviseert om te handelen in strijd met de Wet Kinderopvang? </vraag>
      <vraag nummer="15">Wat bent u van plan te doen aan tegenwerking door gemeenten of de GGD bij het opzetten van deze en andere Buitenschoolse opvang initiatieven? </vraag>
      <noten afkomstig="vraag">
         <noot nummer="1">Brief OCW, 24/5/07, kenmerk PO/ZO/2007/20804</noot>
         <noot nummer="2">Toppiefolder Verenigingseditie Veghel, aan mw. Dijksma overhandigd op de Kindertop</noot>
         <noot nummer="3" titel="Toppie-programma» is voor mij dan ook een goed voorbeeld waaruit blijkt hoe de mogelijkheden en kansen die er zijn op creatieve wijze worden benut">Brief OCW, 24/5/07, kenmerk PO/ZO/2007/20804 «Uw initiatief combineert de mogelijkheden van sport-en spelverenigingen met buitenschoolse opvang. Ik ben ervan overtuigd dat u hiermee inspeelt op een behoefte. Ook creëert u door het leggen van dit verband meer samenhang in het aanbod voor kinderen. Ik ben van mening, dat het goed is als kinderen in contact komen met sport en cultuur. Ik ben dan ook blij met programma’s als deze. Het «Toppie-programma» is voor mij dan ook een goed voorbeeld waaruit blijkt hoe de mogelijkheden en kansen die er zijn op creatieve wijze worden benut»</noot>
      </noten>
   </vragen>
   <antwoorden aantal="15">
      <antwoord nummer="1">Ja. </antwoord>
      <antwoord nummer="2">Ik heb op basis van een folder van de initiatiefnemer in eerste instantie positief gereageerd. Deze folder geeft aan dat men «officiële buitenschoolse opvang» aanbiedt «waardoor u [de ouder] subsidie krijgt van de Belastingdienst». Daarmee suggereert de initiatiefnemer dat de buitenschoolse opvang «goedgekeurd» zou zijn door de gemeente. Daar ging ik dus vanuit. Wat mij vervolgens aansprak was de samenwerking tussen sport, cultuur en buitenschoolse opvang. In de door u aangehaalde brief heb ik daarop dan ook positief gereageerd. Ik heb het «Toppie-programma» als geheel echter niet getoetst aan de voorwaarden van de Wet kinderopvang. In die zin heb ik het programma dus niet «beoordeeld» of «goedgekeurd.» Dat is niet mijn rol en zo’n beoordeling zou ook niet plaats kunnen vinden enkel op basis van een folder. De Wet kinderopvang stelt in artikel 68, lid 3 expliciet dat de minister niet treedt in de besluitvorming inzake individuele gevallen. Het is de gemeente die op basis van rapportage door de GGD beoordeelt of kinderopvang voldoet aan de vereisten van de wet, waaronder in dit geval artikel 57 en de bijbehorende toelichting betreffende kindercentra gebaseerd op ouderparticipatie. Inmiddels heb ik er kennis van genomen dat het programma door meerdere gemeenten negatief is beoordeeld. </antwoord>
      <antwoord nummer="3">Zie mijn antwoord op vraag 2. </antwoord>
      <antwoord nummer="4">Ja. Overigens is de rol van de ouders in deze folder zeer summier uitgewerkt. Bovendien geeft de folder aan dat Actief4kids de coördinatie van de opvang en de begeleiding verzorgt. Ook spreekt de folder over opvang door begeleiders en ouders. Artikel 57 van de Wet kinderopvang spreekt over kinderopvang in een kindercentrum uitsluitend en onbezoldigd door de ouders. </antwoord>
      <antwoord nummer="5">Ik ben bekend met de bovengenoemde schriftelijke informatie. Uit die informatie blijkt niet dat de ouders gezamenlijk verantwoordelijk zijn voor het beleid, de organisatie en de opvang van hun kinderen. </antwoord>
      <antwoord nummer="6">Het staat iedereen vrij nieuwe concepten voor kinderopvang te ontwikkelen, mits deze passen binnen de kaders die de wet stelt. Kenmerk van een kindercentrum gebaseerd op ouderparticipatie is, dat de ouders gezamenlijk verantwoordelijk zijn voor de opvang van hun kinderen, voor het beleid, voor de uitvoering van het beleid en voor de organisatie. Vanzelfsprekend kunnen ouders zelf beslissen op onderdelen, zoals de administratie, zich door anderen te laten ondersteunen, mits de regie in handen blijft van de ouders. </antwoord>
      <antwoord nummer="7">Kinderopvangaccomodaties dienen te zijn ingericht op de leeftijd en het aantal van de op te vangen kinderen. Dit geldt voor zowel de binnenspeelruimte als voor de buitenspeelruimte. Kantines en kleedruimtes van buitensportverenigingen voldoen daaraan niet zonder meer. Ook geldt dat binnensportverenigingen niet zonder meer beschikken over een geschikte buitenspeelruimte. Dat alles neemt niet weg dat door het doorvoeren van aanpassingen sportaccommodaties prima geschikt gemaakt kunnen worden voor met name buitenschoolse opvang. In het land zijn daar goede voorbeelden van bekend. Het is aan de gemeente om dit in individuele gevallen concreet te beoordelen. </antwoord>
      <antwoord nummer="8">Op basis van de Wet kinderopvang dienen kinderopvangaccommodaties te zijn ingericht op de leeftijd en het aantal van de op te vangen kinderen Wanneer bijvoorbeeld de binnenspeelruimte van een buitenschoolse opvang volgens de GGD voldoet aan de normen, dan kan dezelfde binnenspeelruimte ook op andere momenten door een zelfde aantal kinderen van dezelfde leeftijdscategorie voor buitenschoolse opvang worden gebruikt. Dat kan echter niet op hetzelfde moment. De ruimte op zich kan voor meerdere groepen of voor meerdere doelen voldoen, maar niet tegelijkertijd. U geeft niet aan welke casus dit betreft. Onder de Wet kinderopvang is het aan de GGD, onder verantwoordelijkheid van het college van burgemeester en wethouders, om ter plekke te beoordelen of een accommodatie voldoet aan de eisen. In die verantwoordelijkheid wil ik niet treden. </antwoord>
      <antwoord nummer="9">Met invoering van de Wet kinderopvang zijn zowel de normen waarop de GGD beoordeelt als de werkwijze van de GGD landelijk geüniformeerd. Daarnaast ondersteunt de VNG gemeenten en ondersteunt GGD Nederland GGD’en om de kwaliteit van het toezicht te bewaken en zoveel mogelijk gelijke gevallen gelijk te beoordelen. Tenslotte ziet de Inspectie Werk en Inkomen er op toe dat het toezicht rechtmatig en doeltreffend wordt uitgevoerd. </antwoord>
      <antwoord nummer="10">Nee. </antwoord>
      <antwoord nummer="11">Mij is niet gebleken dat sprake is van blokkades door gemeenten teneinde creatieve initiatieven te doen verzanden in bureaucratie. Ik wil echter niet treden in de beoordeling van individuele kinderopvangorganisaties door de gemeente. De gemeente heeft op grond van de Wet kinderopvang de verantwoordelijkheid kinderopvanginitiatieven te toetsen aan de vereisten van die wet. </antwoord>
      <antwoord nummer="12">Ja. Overigens ging het daarbij niet om (al bestaande) accommodaties, maar om initiatieven die nog van de grond moesten komen. </antwoord>
      <antwoord nummer="13">Het is een zelfstandig besluit van een individuele gemeente om kinderopvangorganisaties te verwijderen uit het register. Daarnaast is het zo dat een gemeente te allen tijde advies kan vragen aan de VNG wanneer men vragen heeft over de uitleg van wet- en regelgeving of wanneer men bijvoorbeeld iets voor de eerste keer mee maakt en men zich afvraagt of andere gemeenten daarmee al ervaring hebben opgedaan. Zie in dit verband ook het antwoord op uw vraag 9. Wat betreft het tweede gedeelte van uw vraag: voorafgaand aan de opening van een kindercentrum vindt een zogenaamd «onderzoek na melding» plaats. Dit betreft een beperkte inspectie waarbij de onderdelen die eerst na in exploitatieneming kunnen worden gecontroleerd nog niet worden meegenomen in het GGD-rapport. Op basis van de artikelen 45, 62 en 66 van de Wet kinderopvang kan de gemeente na de bovengenoemde voorinspectie een kinderopvangorganisatie verwijderen uit het register wanneer redelijkerwijze niet mag worden aangenomen dat de kinderopvang gaat voldoen aan de vereisten van de Wet kinderopvang en de normen van de Beleidsregels kwaliteit kinderopvang. Bijvoorbeeld omdat de accommodatie niet geschikt is voor kinderopvang. </antwoord>
      <antwoord nummer="14">Ik ben niet van mening dat de VNG gemeenten adviseert om te handelen in strijd met de Wet Kinderopvang. </antwoord>
      <antwoord nummer="15">In het algemeen ben ik niet van mening dat sprake is van tegenwerking door gemeenten of de GGD bij het opzetten van initiatieven voor buitenschoolse opvang. Zoals ook hierboven al is opgemerkt wil ik echter niet treden in de verantwoordelijkheid van de gemeente om individuele gevallen te toetsen aan de eisen van wet- en regelgeving. </antwoord>
      <noten afkomstig="antwoord"/>
   </antwoorden>
</kvr>
