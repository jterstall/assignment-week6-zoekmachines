<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid, dhr. Hoogervorst, en aan de staatssecretaris van Financiën over belastingnadeel door vroeg uitkeren door het GAK. (Ingezonden 25 mei 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12127
</item>
         <item attribuut="Inhoud">Vragen over het belastingnadeel voor uitkeringsgerechtigden, doordat het GAK de eerste uitkering van 2000 reeds in 1999 heeft uitgekeerd (Limburgs Dagblad, 23 mei 2000).</item>
         <item attribuut="Rubriek">Belastingen (Loonbelasting) Sociale zekerheid (Algemeen) Sociale zekerheid (Bedrijfsverenigingen)</item>
         <item attribuut="Trefwoorden">GAK Nederland Loonbelasting Sociale uitkeringen</item>
         <item attribuut="Vindplaats">Kamervragen met antwoord 1999-2000, nr. 1658, Tweede Kamer</item>
         <item attribuut="Vraagnr_bij_indiening">2990011450</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-08-14</item>
         <item attribuut="Datum_indiening">2000-05-25</item>
         <item attribuut="Document-id">KVR12127</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3743" allpagenumbers="3743 3744" vetnummer="2990011450" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12127" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1658" onderwerp="" indiendatum="2000-05-25">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst, en aan de staatssecretaris van Financiën</vraagt-aan>
      </vraagdata>
      <antwoorddata antwoorddatum="14 augustus 2000). Zie ook Aanhangsel Handelingen nr. 1406, Vergaderjaar 1999–2000">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Uitkeringstrekkers gedupeerd door GAK»? <voetnoot nummer="1"/>
      </vraag>
      <vraag nummer="2">Kunt u aangeven hoeveel personen bij het GAK de eerste uitkering van 2000 reeds in 1999 hebben ontvangen en hoeveel van hen daardoor een belastingnadeel ondervinden? </vraag>
      <vraag nummer="3">Kunt u aangeven of er bij andere uitvoeringsinstellingen vergelijkbare problemen bekend zijn? Zo ja, bij welke uitvoeringsinstellingen? Hoeveel personen zijn daar de dupe van geworden? </vraag>
      <vraag nummer="4">Wat is uw opvatting over de constatering dat het GAK de gedupeerden voor een oplossing verwijst naar de belastingdienst en omgekeerd de belastingdienst naar het GAK wijst? </vraag>
      <vraag nummer="5">Bent u bereid om dit probleem op te lossen? Zo ja, wat voor oplossing kunnen de gedupeerden op welke termijn tegemoet zien? </vraag>
      <noten afkomstig="vraag">
         <noot nummer="1" datum="2000-05-23" bron="Limburgs Dagblad">Limburgs Dagblad, 23 mei 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee, het GAK registreert niet standaard welke personen hun uitkering vervroegd hebben ontvangen. Door middel van een speciale selectie kan uit het uitkeringssysteem een overzicht worden verkregen van de mensen die meer dan het normale aantal uitkeringsweken hebben ontvangen. Een dergelijke selectie vergt echter aanzienlijke investeringen in tijd en geld. Wel is het aantal binnengekomen klachten bekend. Tot nu toe heeft het GAK ongeveer 10 klachten ontvangen over de vervroegde uitbetaling. Het is nog niet bekend in hoeverre zij een belastingnadeel hebben geleden, aangezien een hogere belasting in 1999 voor de meeste uitkeringsgerechtigden tot een lagere belasting in 2000 leidt. </antwoord>
      <antwoord nummer="3">Ten behoeve van de millenniumovergang is er een communicatieprotocol tussen de uvi’s en het Lisv van kracht geweest. Daarin was opgenomen de afspraak dat het Lisv terstond ingelicht zou worden over het eventueel in werking treden van (onderdelen van) een noodplan. Voor zover bekend is geen van de andere uvi’s overgegaan tot vervroegde uitbetaling. </antwoord>
      <antwoord nummer="4">In de brief die het GAK heeft verzonden aan diegenen die zich hebben beklaagd over de fiscale gevolgen van de vervroegde uitbetaling, verwijst het GAK niet naar de belastingdienst. Het GAK geeft in de brief aan een eventueel fiscaal nadeel niet te compenseren, omdat: 1. er vanwege mogelijke millenniumproblemen goede redenen waren om vervroegde betaling aan te bieden; 2. het aan de eigen keuze van de betrokken uitkeringsgerechtigde was, of deze al dan niet van de mogelijkheid tot vervroegde uitbetaling gebruik zou maken; 3. een eventueel belastingnadeel over het jaar 1999 vaak al wordt gecompenseerd doordat er een belastingvoordeel over het jaar 2000 ontstaat. </antwoord>
      <antwoord nummer="5">Naast de door het GAK genoemde argumenten wil ik hierover nog het volgende opmerken. Aangezien het niet bekend is hoeveel en welke mensen eventueel nadeel van de vervroegde uitbetaling zullen ondervinden en zowel het achterhalen van betreffende mensen als het berekenen van een eventueel nadeel een buitensporig kostbare onderneming zou zijn, acht ik een algemene compensatieregeling praktisch onmogelijk en ook niet in verhouding staan tot het probleem dat zich kan hebben voorgedaan. Wel zal ik het Lisv vragen of het mogelijk is cliënten die zich spontaan melden met een aantoonbaar ondervonden nadeel te compenseren. </antwoord>
      <noten afkomstig="antwoord"/>
   </antwoorden>
</kvr>
