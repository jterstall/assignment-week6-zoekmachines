<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verbeet en Timmer (PvdA) aan de staatssecretaris van Volksgezondheid, Welzijn en Sport en de minister van Justitie over mishandeling van ouderen. (Ingezonden 8 september 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26850
</item>
         <item attribuut="Inhoud">Vragen naar aanleiding van publicaties in Het Parool van 6 september 2006 en de Telegraaf van 7 september 2006 over het grote aantal mishandelde ouderen.</item>
         <item attribuut="Rubriek">Strafrecht en strafprocesrecht (Misdrijven) Welzijn (Ouderen)</item>
         <item attribuut="Trefwoorden">Mishandeling Ouderen</item>
         <item attribuut="Vindplaats">Kamervragen met antwoord 2006-2007, nr. 405, Tweede Kamer</item>
         <item attribuut="Vraagnr_bij_indiening">2050618830</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Verbeet</persoon>
            <persoon partij="PvdA">Timmer</persoon>
         </item>
         <item attribuut="Datum_reaktie">2006-12-01</item>
         <item attribuut="Datum_indiening">2006-09-08</item>
         <item attribuut="Document-id">KVR26850</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="873" allpagenumbers="873 874" vetnummer="2050618830" code="0607tkkvr405" lopendefooter="Tweede Kamer, vergaderjaar 2006–2007, Aanhangsel" filenaam="KVR26850" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="405" onderwerp="" indiendatum="2006-09-8">
         <vrager partij="PvdA" oorsprong="parlement">Verbeet</vrager>
         <vrager partij="PvdA" oorsprong="parlement">Timmer</vrager>
         <vraagt-aan>de staatssecretaris van Volksgezondheid, Welzijn en Sport en de minister van Justitie</vraagt-aan>
      </vraagdata>
      <antwoorddata antwoorddatum="1 december 2006), zie ook Aanhangsel Handelingen nr. 115, vergaderjaar 2006–2007">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht dat ruim honderdduizend ouderen in Nederland jaarlijks slachtoffer worden van ouderenmishandeling? <voetnoot nummer="1"/>
      </vraag>
      <vraag nummer="2">Zijn de gegevens uit dit bericht afkomstig van het Landelijk Platform Bestrijding Ouderenmishandeling, juist voor wat betreft de ernst van de problematiek van ouderenmishandeling? Zo neen, om hoeveel ouderen gaat het jaarlijks? Om welke vormen van mishandeling gaat het en in welke mate? Acht u het noodzakelijk onderzoek uit te (laten) voeren naar de oorzaken, ernst en omvang van ouderenmishandeling in Nederland? Zo neen, waarom niet? </vraag>
      <vraag nummer="3">Om welke groepen ouderen gaat het specifiek? Worden ouderen in instellingen in gelijke mate slachtoffer van ouderenmishandeling als ouderen die nog thuis wonen? In hoeverre gaat het om psychische mishandeling en in hoeverre om lichamelijke? </vraag>
      <vraag nummer="4">Hoe oordeelt u over de ernst en omvang van de problematiek? Welke beleidsmiddelen staan u ter beschikking bij de bestrijding van ouderenmishandeling? Acht u het noodzakelijk specifiek aanvullend beleid te voeren om ouderenmishandeling beter te kunnen bestrijden en bij voorkeur te voorkomen? </vraag>
      <vraag nummer="5">Hoe oordeelt u over de stelling in het genoemde artikel dat, als gevolg van de doorschietende bezuinigingen in de zorg en de daardoor toenemende last op de schouders van mantelzorgers, deze mantelzorgers in toenemende mate een toevlucht nemen tot ongeoorloofde methoden die worden geschaard onder oudermishandeling, omdat ze het niet langer aankunnen? Zo neen, waarom niet? </vraag>
      <vraag nummer="6">Deelt u de mening dat de afhankelijkheid van ouderen van niet professionele zorgverleners te groot aan het worden is? Zo neen, waarom niet? </vraag>
      <vraag nummer="7" voetnoot="2">Hebt u kennisgenomen van het bericht <voetnoot nummer="2"/>dat ouderen zijn beroofd door mensen die zich uitgaven voor medewerkers van de thuiszorg? Hoe verklaart u de hausse aan berovingen van ouderen die zich bijvoorbeeld in Amsterdam blijkt voor te doen? Is deze trend ook waarneembaar in de rest van Nederland? </vraag>
      <vraag nummer="8">Op welke wijze kan worden voorkomen dat deze trend zich voortzet? Wat gaat u daartoe ondernemen? </vraag>
      <noten afkomstig="vraag">
         <noot nummer="1" datum="2006-09-7" bron="De Telegraaf">De Telegraaf, 7 september 2006</noot>
         <noot nummer="2" datum="2006-09-6" bron="Het Parool">Het Parool, 6 september 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De gegevens zijn afkomstig uit het proefschrift «Elder mistreatment. Prevalence, Risk Indicators and Consequences» van dr. H.C. Comijs die op 21 mei 1999 promoveerde. Dit onderzoek toont aan dat 5,6% van de thuiswonende en niet-dementerende ouderen te maken heeft met een vorm van agressie of benadeling in de privé-sfeer. Buitenlands onderzoek naar prevalentiecijfers lopen uiteen van 4 tot 8%. Op grond van gegevens van het Landelijk Platform Bestrijding Ouderenmishandeling (LPBO) gaat het verder om de volgende verdeling: – Lichamelijke mishandeling 41% – Psychisch geweld 46% – Financiële uitbuiting 37% – Verwaarlozing 18% – Schending elementaire rechten 12% – Seksueel misbruik 3% Van de ongeveer 180.000 ouderen met dementie verblijven er 35.000 in verpleeghuizen. In de thuissituatie gaat het dan om ongeveer 145.000 ouderen met dementie. Uit het onderzoek «Verbal and physical aggression against demented elderly by informal caregivers in The Netherlands» van A. M. Pot, R. van Dyck, C. Jonker en D. J. Deeg, uit 1996 blijkt dat in bijna eenderde van informele mantelzorg aan ouderen met dementie de zorg uit de hand loopt: in 30% van die gevallen leidt het tot verbale agressie en bij 11% tot lichamelijk geweld. In het laatste geval spreken we van ontspoorde zorg. Dankzij de gegevens van het LPBO en genoemde onderzoeken beschik ik over voldoende informatie over de aard en omvang van het misbruik van ouderen in het algemeen. </antwoord>
      <antwoord nummer="3">Het gaat vooral om kwetsbare ouderen, die zowel in een (zorg-)afhankelijke relatie verkeren als lichamelijke en cognitieve problemen hebben. In 2005 is een verkennend onderzoek gedaan onder verpleeghuisartsen. Hierin zijn de belevingen en ervaringen van verpleeghuisartsen met ouderenmishandeling in verpleeghuizen geïnventariseerd. Hieruit blijkt ten eerste dat verpleeghuisartsen ouderenmishandeling relatief vaak als probleem opmerken. Ten tweede is er het vermoeden dat ouderenmishandeling in dezelfde orde van grootte ligt als ouderenmishandeling bij zelfstandig wonende ouderen. De meeste gevallen wijzen op een vorm van ontspoorde zorg. </antwoord>
      <antwoord nummer="4">De ernst en omvang van de problematiek onderstrepen het nut en de noodzaak van het LPBO en de campagne van het LPBO. De campagne is nog volop in uitvoering en duurt tot eind 2007. Ik vind het daarom te vroeg om nu al conclusies te trekken over aanvullende maatregelen. </antwoord>
      <antwoord nummer="5">In de afgelopen periode is extra geld beschikbaar gekomen voor de zorg. Dit neemt niet weg dat mantelzorgers soms zwaar belast worden. Overbelasting ontstaat volgens het SCP rapport «De mantelval» door: de zorg voor je partner waaraan je niet kunt ontsnappen, of de zorg voor een terminale patiënt, of dat er verschillende vormen van zorg geboden moet worden. Het beleid is daarom gericht op het waar mogelijk ontzien van mantelzorgers door bijvoorbeeld respijtzorg, door de inzet van zorgvrijwilligers voor de ondersteuning van mantelzorgers, door lotgenoten contacten en door overname van allerlei regelactiviteiten van mantelzorgers. </antwoord>
      <antwoord nummer="6">Ik beschik niet over aanwijzingen die de geponeerde stelling ondersteunen. Dat neemt niet weg dat de ondersteuning van mantelzorg zodanig moet zijn dat overbelasting van mantelzorgers van ouderen kan worden voorkomen. Dat kan bijvoorbeeld door respijtzorg, door praktische en individuele dienstverlening maar straks ook door de aanpassingen van de indicatiestelling AWBZ per 2007 en het compensatiebeginsel in de Wmo. </antwoord>
      <antwoord nummer="7 en 8">Ja. Er kan momenteel geen verklaring worden gegeven voor de veronderstelde hausse aan dit type berovingen. Evenmin is het mogelijk om vast te stellen of hier sprake is van een trend, aangezien de bestaande systemen geen zicht bieden op het aantal personen dat zich uitgeeft als een medewerker van de thuiszorg, noch op het aantal ouderen dat daarvan het slachtoffer wordt. De activiteiten die ondernomen worden om ouderenmishandeling tegen te gaan, vinden plaats in het kader van de campagne STOP-Ouderenmishandeling. VWS financiert de campagne STOP Ouderenmishandeling met een looptijd van twee jaar en met het einddoel dat in 90% van de Nederlandse gemeenten een informatiepunt is, waar men (ouderen, omstanders en beroepsmatige hulpverleners) informatie kan krijgen en doorverwezen kan worden naar een deskundige hulpverlener. Training en bewustwording van zorgverleners is daarom erg belangrijk. Vooral op het gebied van leren waarnemen en signaleren. Daarnaast is er te weinig kennis op het gebied van interventiemethoden en familiegerichte interventies. Het kenniscentrum Transact verspreidt daarom kennis over methoden en interventies om mishandeling aan te pakken. </antwoord>
      <noten afkomstig="antwoord"/>
   </antwoorden>
</kvr>
