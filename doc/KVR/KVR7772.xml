<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over het verstrekken van heroïne. (Ingezonden 28 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7772
</item>
         <item attribuut="Inhoud">Betreft inschakeling van een drugsdealer door de gemeente Rotterdam voor heroïneverstrekking aan verslaafden, en het gebruik van gekookte cocaïne.</item>
         <item attribuut="Rubriek">Criminaliteit en openbare orde (Drugsbestrijding) Welzijn (Verslavingszorg)</item>
         <item attribuut="Trefwoorden">Drugsbestrijding Verslaving</item>
         <item attribuut="Vindplaats">Kamervragen met antwoord 1997-1998, nr. 1755, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-09-09</item>
         <item attribuut="Datum_indiening">1998-07-28</item>
         <item attribuut="Document-id">KVR7772</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3607" allpagenumbers="3607 3608" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7772" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1755" onderwerp="" indiendatum="1998-07-28">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het u bekend dat de gemeente Rotterdam een drugsdealer inschakelt om een groep verslaafden dagelijks van heroïne te voorzien? <voetnoot nummer="1"/>Zo ja, past dit in uw beleid? </vraag>
      <vraag nummer="2">Is hier sprake van overtreding van de Opiumwet? Zo ja, wat gaat u hieraan doen? </vraag>
      <vraag nummer="3" voetnoot="2">Zijn in Rotterdam ook kelders ingericht waar gebruikers van gekookte cocaïne kunnen «basen» en van een huisdealer hun waar kunnen kopen? Wat is uw mening hierover? <voetnoot nummer="2"/>
      </vraag>
      <vraag nummer="4">Is het u bekend dat uit een onderzoek van de Amsterdamse Mainline blijkt dat 60% van de zwerfjongeren rond Amsterdam CS in de laatste maand gekookte cocaïne heeft gebruikt? </vraag>
      <vraag nummer="5">Gaat gebruik van gekookte cocaïne soms weer gepaard met gebruik van heroïne of methadon als kalmeringsmiddelen, waardoor «totaalverslaafden» ontstaan die moeilijk zijn te helpen? </vraag>
      <vraag nummer="6">Bent u het eens met de uitspraak van Mainline dat «de hulpverlening te veel gericht is op heroïneverslaafden, terwijl deze groep steeds vaker cocaïne gebruikt»? </vraag>
      <vraag nummer="7">Is er een ontwikkeling gaande naar een nieuwe groep hard- druggebruikers voor wie gekookte cocaïne een snel en relatief goedkoop alternatief is? Vindt u dit een zorgwekkende ontwikkeling, en gaat u uw beleid hierop aanpassen? </vraag>
      <vraag nummer="8">Doorkruisen genoemde ontwikkelingen uw beleid ten aanzien van de experimenten heroïneverstrekking? Bent u in elk geval van plan deze nieuwe ontwikkelingen te betrekken bij de evaluatie van het pilotproject? </vraag>
      <noten afkomstig="vraag">
         <noot nummer="1" datum="1998-07-16" bron="Zie Trouw">Zie Trouw, 16 juli 1998</noot>
         <noot nummer="2" datum="1998-07-15" bron="Zie Trouw">Zie Trouw, 15 juli 1998</noot>
      </noten>
   </vragen>
   <antwoorden aantal="4">
      <antwoord nummer="1, 2 en 3">Het bericht in Trouw van 16 juli, waarnaar in vraag 1 wordt verwezen, is feitelijk onjuist. Er is derhalve geen sprake van een door de gemeente Rotterdam ingeschakelde drugsdealer. In het kader van particuliere hulpverlening aan verslaafden is door dominee Visser een tweetal ruimtes ter beschikking gesteld waar gebruikers verdovende middelen kunnen gebruiken. Uitgangspunt van het beleid ten aanzien van gebruikersruimten is dat er geen drugs worden verstrekt of verhandeld. Van huisdealers kan derhalve geen sprake zijn. De Hoofdofficier van justitie te Rotterdam heeft dominee Visser bij herhaling laten weten dat het verstrekken van verdovende middelen aan gebruikers door of vanwege de Pauluskerk niet kan worden getolereerd en dus zal leiden tot strafrechtelijk optreden. Onder meer is dat gebeurd naar aanleiding van het voornemen in 1997 van dominee Visser om heroïne aan kwetsbare gebruikers te gaan verstrekken. Dominee Visser heeft bij die gelegenheid aangegeven niet in strijd met de Opiumwet te willen handelen. Ik heb u hierover bij de brief van 24 september 1997 uitvoerig geïnformeerd. De hoofdofficier van justitie te Rotterdam zal naar aanleiding van het krantenbericht de heer Visser erop te wijzen dat het hiervoor weergegeven standpunt ongewijzigd is; de hoofdofficier heeft de politie verzocht hem nauwkeurig te blijven informeren over de feitelijke situatie in de gebruikersruimtes. </antwoord>
      <antwoord nummer="4">Het onderzoek van Mainline is mij bekend. </antwoord>
      <antwoord nummer="5, 6 en 7">Voor de antwoorden op deze vragen verwijs ik u naar de notitie «Crack/gekookte coke in Nederland» kenmerk GVM/Vz/974588, die ik in september 1997 heb gezonden aan de Voorzitter van de Tweede kamer. Ik ben van mening dat de problematiek sinds het uitbrengen van deze notitie niet wezenlijk is veranderd, en dat derhalve ook de geformuleerde beleidsvoornemens nog steeds relevant zijn. Deze omvatten o.m. het intensiveren van preventie-activiteiten, het ontwikkelen van een adequaat begeleidings-/behandelingsaanbod en het monitoren van de situatie. </antwoord>
      <antwoord nummer="8">In het heroïne-experiment wordt nadrukkelijk de ontwikkeling van bijgebruik van illegale drugs, zoals cocaïne, in de evaluatie opgenomen. Voorzover met de term pilotproject wordt gedoeld op de eerste fase van het experiment in Amsterdam en in Rotterdam wijs ik erop dat de evaluatie na 3 maanden betrekking zal hebben op beheersbaarheid, veiligheid en openbare orde. </antwoord>
      <noten afkomstig="antwoord"/>
   </antwoorden>
</kvr>
