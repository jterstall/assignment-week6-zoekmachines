<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de ministers van Economische Zaken en van Sociale Zaken en Werkgelegenheid over de bezuinigingen van LG Philips Displays in Stadskanaal. (Ingezonden 30 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16736
</item>
         <item attribuut="Inhoud">Vragen over vervallen arbeidsplaatsen bij Philips en de economische gevolgen voor de regio.</item>
         <item attribuut="Rubriek">Bedrijfsleven en industrie (Vestigingsbeleid) Handel en economie (Regionale ontwikkeling) Inkomen en rechtspositie (Ontslagen)</item>
         <item attribuut="Trefwoorden">Ontslagen Regionale ontwikkeling Vestigingsbeleid</item>
         <item attribuut="Vindplaats">Kamervragen met antwoord 2002-2003, nr. 396, Tweede Kamer</item>
         <item attribuut="Vraagnr_bij_indiening">2020302490</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-11-25</item>
         <item attribuut="Datum_indiening">2002-10-30</item>
         <item attribuut="Document-id">KVR16736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="829" allpagenumbers="829 830" vetnummer="2020302490" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16736" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="396" onderwerp="" indiendatum="2002-10-30">
         <vrager partij="PvdA" oorsprong="parlement">Rehwinkel</vrager>
         <vraagt-aan>de ministers van Economische Zaken en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-11-25">
         <antwoorder functie="minister" ministerie="Economische Zaken">Hoogervorst</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van het voornemen van de hoofddirectie van LG Philips Display circa vijfentwintig procent te bezuinigen bij LG Philips Displays in Stadskanaal? </vraag>
      <vraag nummer="2">Bent u van mening dat deze bezuiniging een daling van het aantal arbeidsplaatsen en op termijn zelfs mogelijke sluiting van de fabriek tot gevolg kan hebben? </vraag>
      <vraag nummer="3">Bent u van oordeel dat zulks, naast de aankondiging van het verdwijnen van ongeveer 150 arbeidsplaatsen bij de halfgeleidersfabriek van Philips in Stadskanaal, de werkgelegenheid in Stadskanaal en omgeving verder aantast en dat dat onwenselijk is? </vraag>
      <vraag nummer="4">Welke invloed hebben de aangekondigde bezuinigingen bij LG Philips Displays volgens u op de positie van de halfgeleidersfabriek van Philips Stadskanaal? </vraag>
      <vraag nummer="5">Bent u bereid in overleg te treden met de directie van LG Philips Displays, teneinde de werkgelegenheid en de economische positie van het bedrijf te behouden en te versterken? </vraag>
      <vraag nummer="6">Bent u op de hoogte van eerdere Kamervragen over het verdwijnen van arbeidsplaatsen bij Philips in Stadskanaal en Hoogeveen en het antwoord daarop van de vorige minister van Economische Zaken, waarin zij onder andere schrijft dat «sluiting of inkrimping van bedrijven» in «met name het Noorden van Nederland» een «ongewenste ontwikkeling» is? Bent u dat met haar eens? Zo ja, welke maatregelen neemt u om de economische positie van het Noorden verder te versterken? </vraag>
      <noten afkomstig="vraag">
         <noot nummer="1"/>
         <noot nummer="1">Antwoord op vragen van de leden Witteveen-Hevinga en Hindriks (beiden PvdA), Aanhangsel van de Handelingen, nr. 836, vergaderjaar 2001–2002</noot>
      </noten>
   </vragen>
   <antwoorden aantal="6">
      <antwoord nummer="1">Naar aanleiding van uw vraag is contact opgenomen met LG Philips Displays in Eindhoven. Op basis daarvan kan ik u informeren dat dit bericht niet volledig juist is. Niet specifiek de locatie in Stadskanaal dient 25% te bezuinigen, maar de totale onderneming LG Philips Displays heeft besloten tot een algemeen bezuinigingsprogramma, dat wil zeggen voor het gehele concern wereldwijd. LG Philips Displays is een joint venture van het Philips Concern en het Zuid-Koreaanse LG Electronics. De onderneming heeft momenteel een nummer 1 positie op de wereldmarkt van beeldbuizen. Dit is een groeimarkt, maar wel één met hevige concurrentie. Daardoor zal naar verwachting prijserosie optreden. De hoofddirectie van het concern heeft daarom besloten tot een kostenreductieprogramma van 25% wereldwijd. Doel van het programma is het kunnen houden van de nummer 1 positie. Op welke wijze aan dit programma invulling zal worden gegeven, dient nog nader te worden uitgewerkt. </antwoord>
      <antwoord nummer="2">Ik begrijp van LG Philips Displays dat het bezuinigingprogramma nog niet volledig is uitgewerkt. Welke concrete effecten zullen optreden en hoeveel arbeidsplaatsen mogelijk zullen verdwijnen op deze specifieke locatie is dan ook nog niet aan te geven. Duidelijk is wel dat sluiting van de fabriek in Stadskanaal bij LG Philips Displays momenteel niet aan de orde is. </antwoord>
      <antwoord nummer="3">Mijn ambtsvoorganger heeft in eerdere antwoorden op Kamervragen reeds aangegeven dat inkrimping van activiteiten of het sluiten van bedrijven – zeker in het Noorden van Nederland – een ongewenste ontwikkeling is. Dat laat onverlet dat het in tijden van economische tegenslag voor ondernemingen wel noodzakelijk kan zijn om dergelijke maatregelen te nemen. Dat is een normaal en terugkerend onderdeel van een dynamisch economisch proces. Zoals ik hierboven al heb aangegeven, heeft de branche van beeldbuizen momenteel te maken met heftige concurrentie en prijserosie. In een dergelijke periode is het noodzakelijk dat een onderneming zich daarop aanpast. In die context heeft de hoofddirectie besloten tot het wereldwijde bezuinigingsprogramma. </antwoord>
      <antwoord nummer="4">Philips Stadskanaal heeft aangegeven geen directe invloed op de positie van de halfgeleiderfabriek te verwachten als gevolg van de bezuinigingen bij LG Philips Displays. </antwoord>
      <antwoord nummer="5">Ik zie daar vooralsnog geen aanleiding toe. Een bedrijf dient op eigen kracht te ondernemen. De wijze waarop een onderneming haar productieproces vormgeeft, behoort dan ook tot de primaire verantwoordelijkheid van de ondernemer. Het Ministerie van Economische Zaken voert een generiek beleid. In 1999 heeft mijn ambtsvoorganger dat in de «Industriebrief» nog eens aangegeven. Het beleid is gericht op het creëren van goede randvoorwaarden, op het bewerkstelligen van een internationaal concurrerend ondernemingsklimaat. Ik zet deze lijn door. Want de aanwezigheid van een goed ondernemingsklimaat is de randvoorwaarde voor het hebben van een renderend en duurzaam opererend bedrijfsleven. Een dergelijk bedrijfsleven levert de optimale bijdrage aan maatschappelijke doelen. Daarbij bepaalt de kwaliteit van het ondernemingsklimaat in sterke mate het welvaartscheppende vermogen van de Nederlandse economie. </antwoord>
      <antwoord nummer="6">Ja, ik ben daarvan op de hoogte. Mijn ambtsvoorganger heeft in haar antwoord er ook op gewezen dat sluiting en inkrimping een normaal onderdeel van een dynamisch economisch proces zijn. Hetzelfde geldt voor vestiging en uitbreiding van bedrijven. Beide ontwikkelingen zullen zich blijven voordoen. Mijn ambtsvoorganger verwees in haar antwoord op de vraag welke maatregelen zouden worden getroffen om de industriële werkgelegenheid van het Noorden van het land op peil te houden naar het maatregelenpakket van «Kompas voor het Noorden». Dit programma is gericht op de versterking van de Noord-Nederlandse economie. Momenteel vindt een tussentijdse evaluatie van dit beleid plaats. Hieraan is de tussentijdse evaluatie van het Europese doelstelling 2 programma (inclusief uitfasering van oude programma’s) voor het Noorden verbonden. Er is op dit moment geen aanleiding het beleid inzake «Kompas voor het Noorden» te wijzigen dan wel aan te vullen. Naar aanleiding van de tussentijdse evaluaties kan het beleid eventueel worden gewijzigd. </antwoord>
      <noten afkomstig="antwoord"/>
   </antwoorden>
</kvr>
