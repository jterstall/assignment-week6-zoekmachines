<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dezentjé Hamming en Bibi de Vries (beiden VVD) aan de staatssecretaris van Financiën over de levensloopregeling en de Directeur Grootaandeelhouder (DGA). (Ingezonden 10 april 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25482
</item>
         <item attribuut="Inhoud">Vragen naar aanleiding van de antwoorden op eerdere vragen van deze Kamerleden over het feit dat een directeur-grootaandeelhouder (DGA) gebruik kan maken van de levensloopregeling zonder daarbij geconfronteerd te worden met de nadelige effecten van de zogenoemde 'gebruikelijkloonregeling' (Aanhangsel van de Handelingen II, 2005-2006, 1121).</item>
         <item attribuut="Rubriek">Geld- en kapitaalmarkt (Spaarvormen) Inkomen en rechtspositie (Verlof en ATV)</item>
         <item attribuut="Trefwoorden">Spaarregelingen Verlof</item>
         <item attribuut="Vindplaats">Kamervragen met antwoord 2005-2006, nr. 1365, Tweede Kamer</item>
         <item attribuut="Vraagnr_bij_indiening">2050611440</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
            <persoon partij="VVD">Bibi de Vries</persoon>
         </item>
         <item attribuut="Datum_reaktie">2006-04-28</item>
         <item attribuut="Datum_indiening">2006-04-10</item>
         <item attribuut="Document-id">KVR25482</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2907" allpagenumbers="2907 2908" vetnummer="2050611440" code="0506tkkvr1365" lopendefooter="Tweede Kamer, vergaderjaar 2005–2006, Aanhangsel" filenaam="KVR25482" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1365" onderwerp="" indiendatum="2006-04-10">
         <vrager partij="VVD" oorsprong="parlement">Dezentjé Hamming</vrager>
         <vrager partij="VVD" oorsprong="parlement">Bibi de Vries</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-04-28">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de mening dat uit uw antwoorden van 13 februari 2006 op de vragen 1 tot en met 4 over de levensloopregeling afgeleid kan worden dat een DGA die gebruik wil maken van de levensloopregeling voor een hoger bedrag dan 12% van zijn loon, zonder dat hij te maken krijgt met een correctie wegens een te laag gebruikelijk loon, niet alleen aannemelijk moeten maken dat het feitelijk genoten loon vóór aftrek van de storting in de levensloopregeling niet in belangrijke mate afwijkt van het loon vóór aftrek van de storting in de levensloopregeling van andere werknemers die een soortgelijke dienstbetrekking vervullen en geen aanmerkelijk belang hebben, maar daarnaast ook moet bewijzen dat andere werknemers die een soortgelijke dienstbetrekking vervullen en geen aanmerkelijk belang hebben, ook soortgelijke bedragen als storting in de levensloopregeling plegen te doen? Is deze gevolgtrekking correct? <voetnoot nummer="1"/>
      </vraag>
      <vraag nummer="2">Indien uw antwoord op vraag 1 bevestigend luidt, deelt u dan de mening dat de DGA enerzijds ongunstiger wordt behandeld dan andere werknemers en anderzijds in feite in een onmogelijke bewijspositie komt te verkeren omdat hij niet over relevant vergelijkingsmateriaal kan beschikken? </vraag>
      <vraag nummer="3">Deelt u de mening dat een DGA, die gebruik wil maken van de mogelijkheid om meer dan 12% van zijn loon in de levensloopregeling te storten, een reële, praktisch toepasbare mogelijkheid moet hebben om dit te bewerkstelligen zonder met onuitvoerbare bewijsopdrachten te worden geconfronteerd? </vraag>
      <vraag nummer="4">Bent u van mening dat het derhalve een veel praktischer en uitvoeringstechnisch minder bewerkelijke oplossing zou zijn om de gebruikelijkloonregeling voor DGA’s te toetsen aan het loon voordat de storting in de levensloopregeling zou hebben plaatsgevonden, eventueel aangevuld met specifieke uitvoeringsmaatregelen ter voorkoming van aperte misbruiksituaties, en daartoe de wet aan te passen? </vraag>
      <vraag nummer="5">Bent u bereid het evenwichtige voorstel van de Nederlandse Orde van Belastingadviseurs, dat enerzijds tegemoetkomt aan de betekenis van de fictiefloonregeling en anderzijds de DGA vergelijkbare ruimte geeft voor opbouw van de levensloopregeling, in wetgeving om te zetten? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1121" documentjaargang="2005-2006">Aanhangsel Handelingen, nr. 1121, vergaderjaar 2005–2006.</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 2">Deze gevolgtrekking is voor wat betreft de bewijslastverdeling niet correct. De zogenoemde gebruikelijkloonregeling (of fictiefloonregeling) van artikel 12a van de Wet op de loonbelasting 1964 (hierna: Wet LB 1964) bepaalt dat bij een directeur-grootaandeelhouder (hierna: DGA) ten minste een loon in aanmerking wordt genomen dat na toepassing van de vrijstellingen in de Wet LB 1964, waaronder de inleg in de levensloopregeling, niet in belangrijke mate (30%) afwijkt van het loon van werknemers met een soortgelijke dienstbetrekking die geen DGA zijn. Hierbij geldt een ondergrens van € 39.000 of, indien aannemelijk is dat een lager loon gebruikelijk is bij werknemers met een soortgelijke dienstbetrekking die geen DGA zijn, dat lagere loon. De gebruikelijkloonregeling heeft niet tot gevolg dat de DGA bij élke inleg in de levensloopregeling voor een hoger bedrag dan 12% <voetnoot nummer="1"/>van het loon aannemelijk moet maken dat sprake is van een gebruikelijke beloning in de zin van artikel 12a Wet LB 1964. Dit is slechts het geval indien het loon ná aftrek van de inleg in de levensloopregeling minder bedraagt dan € 39.000. Indien dit loon méér bedraagt dan € 39.000 rust de bewijslast op de inspecteur <voetnoot nummer="2"/>, in welk geval een correctie bovendien pas aan de orde kan komen voor zover het loon meer dan 30% lager is dan gebruikelijk. Hierbij geldt wel dat het loon in beginsel – dat wil zeggen behoudens tegenbewijs – niet op een lager bedrag wordt gesteld dan het hoogste loon van eventuele overige werknemers die ook in dienst zijn van de BV van de DGA of in dienst zijn van met die BV verbonden lichamen. </antwoord>
      <antwoord nummer="2">Zoals uit het antwoord op vraag 1 volgt, rust de bewijslast dat geen sprake is van een gebruikelijke beloning in beginsel op de inspecteur. Als het loon van de DGA méér bedraagt dan € 39.000 is het aan de inspecteur aannemelijk te maken dat een hoger gebruikelijk loon in aanmerking dient te worden genomen. Slechts in de (ongebruikelijke) situatie dat het loon minder bedraagt dan € 39.000 rust de bewijslast op de belastingplichtige. In dat geval wordt bovendien zonder nader bewijs een inleg in de levensloopregeling van 12% geaccepteerd, mits het loon vóór inleg in de levensloopregeling niet lager is dan het loon vóór inleg in de levensloopregeling van werknemers die geen DGA zijn, maar wel in soortgelijke dienstbetrekkingen werkzaam zijn. Voor werknemers die geen DGA zijn zal het ongebruikelijk zijn om meer dan 12% van het loon in te leggen in de levensloopregeling in de situatie dat (als gevolg daarvan) een loon van minder dan € 39.000 resteert. Het gegeven dat een hogere inleg dan 12% door de DGA tot de toepassing van de gebruikelijkloonregeling leidt, is in dat geval derhalve geen gevolg van de bewijspositie, maar van de feitelijke omstandigheden. </antwoord>
      <antwoord nummer="3">Gelet op het antwoord op vraag 1 en 2 is naar mijn mening sprake van een evenwichtige bewijslastverdeling zonder onuitvoerbare bewijsopdrachten. </antwoord>
      <antwoord nummer="4" voetnoot="3">Bij de bepaling van het gebruikelijk loon gaat het om het begrip «loon» in de zin van de Wet LB 1964, derhalve het loon ná toepassing van de vrijstellingen in de Wet LB 1964. Aanpassing van artikel 12a Wet LB 1964 in die zin dat de beoordeling voortaan zou moeten plaatsvinden op het loon vóór inleg in de levensloopregeling, zou ertoe leiden dat DGA’s alsnog ervoor kunnen zorgen dat zij slechts voor een ongebruikelijk laag loon in de belastingheffing worden betrokken. Artikel 12a Wet LB 1964 is juist ingevoerd om dit onmogelijk te maken. Ik verwacht dat met de antwoorden op deze en op de vorige kamervragen van 13 februari 2006 <voetnoot nummer="3"/>eventuele onduidelijkheden zijn weggenomen, zodat de praktijk goed met de regeling uit de voeten kan. </antwoord>
      <antwoord nummer="5" voetnoot="4">Op basis van het voorstel van de Nederlandse Orde van Belastingadviseurs zou het voor DGA’s alsnog mogelijk worden om slechts voor een ongebruikelijk laag loon in de belastingheffing te worden betrokken. In aanvulling merk ik op dat bij invoering van de gebruikelijkloonregeling bewust voor de hiervoor genoemde grens in de bewijslastverdeling is gekozen met de gedachte dat als een DGA genoegen neemt met een loon beneden de WAZ-norm (thans vertaald naar een bedrag van € 39.000) dit dermate ongebruikelijk is dat het in dat geval aan de DGA is aannemelijk te maken dat desondanks sprake is van een gebruikelijke beloning <voetnoot nummer="4"/>: «In gevallen waarin het loon onder de WAZ-norm ligt, is er aanleiding kritisch te bezien of dit terecht is, indachtig het voorschrift dat het loon gebruikelijk moet zijn voor een soortgelijke dienstbetrekking waarbij een aanmerkelijk belang geen rol speelt.» Gelet op het bovenstaande zie ik geen grond voor de inleg in de levensloopregeling aan te sluiten bij de veel lagere grens van de eerste tariefschijf in box I (thans € 17.046). Zoals in het antwoord op vraag 2 is aangegeven, is ingeval het loon vóór inleg in de levensloopregeling niet lager is dan het loon vóór inleg in de levensloopregeling van werknemers die geen DGA zijn, maar wel in soortgelijke dienstbetrekkingen werkzaam zijn, artikel 12a Wet LB 1964 in ieder geval niet van toepassing indien de inleg in de levensloopregeling niet hoger is dan 12% van het loon. </antwoord>
      <noten afkomstig="antwoord">
         <noot nummer="1">Stortingen voor een hoger bedrag dan 12% van het loon zijn alleen mogelijk voor werknemers die op 31 december 2005 de leeftijd van 51 jaar maar niet de leeftijd van 56 jaar hebben bereikt</noot>
         <noot nummer="2">Kamerstukken II 1996/97, 24 761, nr. 8, blz. 23</noot>
         <noot nummer="3" documenttype="Kamervragen" documentnummer="1121" documentjaargang="2005-2006">Aanhangsel Handelingen, nr. 1121, vergaderjaar 2005–2006.</noot>
         <noot nummer="4">Kamerstukken II 1996/97, 24 761, nr. 8, blz. 24</noot>
      </noten>
   </antwoorden>
</kvr>
