<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk, Crone en Smeets (allen PvdA) aan de minister van Financiën over beleggingshypotheken. (Ingezonden 20 april 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20283
</item>
         <item attribuut="Inhoud">Vragen over de risico's van beleggingshypotheken. Mede naar aanleiding van de oprichting van een meldpunt Risicovolle hypotheekconstructies door de Vereniging Eigen Huis.</item>
         <item attribuut="Rubriek">Geld- en kapitaalmarkt (Beleggingen) Geld- en kapitaalmarkt (Hypotheken)</item>
         <item attribuut="Trefwoorden">Beleggingen Hypotheken</item>
         <item attribuut="Vindplaats">Kamervragen met antwoord 2003-2004, nr. 1545, Tweede Kamer</item>
         <item attribuut="Vraagnr_bij_indiening">2030413040</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Crone</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2004-05-14</item>
         <item attribuut="Datum_indiening">2004-04-20</item>
         <item attribuut="Document-id">KVR20283</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3267" allpagenumbers="3267 3268 3269" vetnummer="2030413040" code="0304tkkvr1545" lopendefooter="Tweede Kamer, vergaderjaar 2003–2004, Aanhangsel" filenaam="KVR20283" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1545" onderwerp="" indiendatum="2004-04-20">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-05-14">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van het feit dat de Vereniging Eigen Huis een meldpunt Risicovolle hypotheekconstructies heeft geopend? <voetnoot nummer="1"/>
      </vraag>
      <vraag nummer="2">Bent u van mening dat bij beleggingshypotheken er sprake is van een transparante markt? Kunnen consumenten in staat worden geacht alle risico’s te overzien? </vraag>
      <vraag nummer="3">Sluit u uit dat onrealistische groeipercentages worden voorgespiegeld? Zo neen, hoe kan dit worden voorkomen? </vraag>
      <vraag nummer="4">Welke overige eisen zouden gesteld kunnen worden aan de presentatie van groeipercentages? </vraag>
      <vraag nummer="5">Welke overige risico’s zijn aan beleggingshypotheken verbonden? Wat zouden bijvoorbeeld de gevolgen kunnen zijn van een beurscrash tegen het einde van de looptijd van een beleggingshypotheek? Kunt u hierbij onderscheid maken tussen «normale» beleggingshypotheken, waarbij een bepaalde opbrengst aan het einde van de looptijd moet worden gehaald, en hypotheken waarbij gedurende de looptijd geld aan beleggingshypotheken wordt onttrokken om de hoge hypotheeklasten te kunnen voldoen? Deelt u de mening dat met name deze laatste groep direct de gevolgen ondervindt van slechte beleggingsresultaten? </vraag>
      <vraag nummer="6">Kunt u een inschatting geven van het kostenniveau van beleggingshypotheken? Hoe verhoudt dit zich tot het kostenniveau van andere hypotheken? </vraag>
      <vraag nummer="7">Deelt u de mening dat consumenten nadrukkelijk gewezen moeten worden op deze kostenniveaus, omdat zij als gevolg van de hoge kosten extra rendementen moeten halen om te zijner tijd eventueel hun hypotheekschuld af te kunnen lossen? </vraag>
      <vraag nummer="8" voetnoot="2">Kent u de berichtgeving rondom de overwaardeconstructies van adviesketen Wagner &amp; Partners en de aangifte die tegen Wagner &amp; Partners is gedaan? <voetnoot nummer="2"/>
      </vraag>
      <vraag nummer="9">Is het waar dat er informatie is achtergehouden en er te hoge hypotheken zijn vertrekt? Is het waar dat, na verkoop van de producten, bij verzoeken om informatie adviseurs onbereikbaar blijken te zijn? </vraag>
      <vraag nummer="10">Is het waar dat de door de genoemde adviesketen gekozen constructie ertoe leidt dat bij dalende beurskoersen een negatief hefboomeffect optreedt? Zijn dit soort producten riskant en in zekere zin vergelijkbaar met aandelenleaseconstructies? Waarschuwt de financiële bijsluiter wel voldoende? Zo neen, waarom niet? Is betere en toegankelijke consumenteninformatie niet dringend gewenst? </vraag>
      <noten afkomstig="vraag">
         <noot nummer="1" datum="2004-02-17" bron="De Volkskrant">De Volkskrant, 17 februari 2004, blz. 7</noot>
         <noot nummer="2" datum="2004-03-16" bron="De Limburger">De Limburger, 16 maart 2004, blz. B3</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1">Zoals reeds aangegeven in de beantwoording van eerdere Kamervragen <voetnoot nummer="1"/>wordt de consument voorafgaand aan het sluiten van een beleggingshypotheek op verschillende manieren geïnformeerd. Deze informatieverstrekking omvat vaak reclamemateriaal, bijvoorbeeld een brochure, en dient in ieder geval de verplicht te verstrekken informatie te bevatten, zoals de Financiële Bijsluiter. De Financiële Bijsluiter biedt de consument de gelegenheid om, nadat hij een reclame-uiting heeft gelezen, zich op relatief eenvoudige wijze een beeld te vormen van de belangrijkste aan de beleggingshypotheek verbonden voorwaarden en risico’s. Daarnaast heeft de Autoriteit Financiële Markten (AFM) in 2003 de publieksfolder «Beleggingshypotheek en Risico» uitgebracht, die de risico’s die worden gelopen bij een beleggingshypotheek inzichtelijker maakt. Deze folder is terug te vinden op de website van de toezichthouder (www.afm.nl). Indien belegd wordt in een beleggingsinstelling (beleggingsfonds) in de zin van de Wet toezicht beleggingsinstellingen dan is de aanbieder van deze beleggingsinstelling verplicht om een prospectus algemeen verkrijgbaar te stellen. Dit prospectus biedt de consument alle informatie over de desbetreffende beleggingsinstelling. </antwoord>
      <antwoord nummer="3 en 4">In de Financiële Bijsluiter wordt op voorgeschreven wijze informatie gegeven over rendementen en kosten. Hierbij wordt gebruik gemaakt van een zogenaamde bruto/netto tabel waarin de consument kan zien welk bedrag hij netto na verschillende jaren ontvangt in geval van een historisch rendement, een standaard rendement en een pessimistisch rendement. In het kader van de evaluatie van de Financiële Bijsluiter zal worden bezien of de huidige presentatie van rendement, kosten en risico’s de consument voldoende inzicht geeft in het betrokken financiële product. Deze evaluatie zal naar verwachting begin juni worden afgerond. Ik streef ernaar voor de zomer de Tweede Kamer te informeren over de uitkomsten van deze evaluatie en de beleidsconsequenties die ik daaraan verbind. In het wetsvoorstel Wet financiële dienstverlening (Wfd), dat u onlangs is aangeboden, wordt in algemene zin van de financiële dienstverlener verlangd dat hij de consument die informatie verstrekt die relevant is voor de beoordeling van een financieel product. Het wetsvoorstel Wfd bepaalt daarnaast dat in reclame uitingen geen afbreuk mag worden gedaan aan de op grond van het wetsvoorstel verplicht te verstrekken informatie en dat de door de financiële dienstverlener verstrekte informatie juist, voor de consument begrijpelijk en niet misleidend moet zijn. Dat de financiële dienstverlener geen misleidende informatie mag verstrekken vloeit thans reeds uit het civiele recht voort. De Wfd voegt daar publiek toezicht door de AFM aan toe. </antwoord>
      <antwoord nummer="5">Bij een «normale» beleggingshypotheek is het de bedoeling dat de hypotheek aan het einde van de looptijd geheel of gedeeltelijk wordt afgelost met de opbrengst uit beleggingen. Of het door de consument geplande deel van de hypotheek inderdaad kan worden afgelost, hangt af van de beleggingsopbrengsten en dus van de ontwikkelingen op de financiële markten. Een beurscrash tegen het einde van de looptijd van de beleggingshypotheek zou er toe kunnen leiden dat een (groot) deel van het opgebouwde kapitaal verloren gaat en de opbrengst niet genoeg is om de hypotheek af te lossen. De consument kan hierdoor blijven zitten met een restschuld. In de financiële bijsluiter moet de consument hierop gewezen worden. Bij hypotheekvormen met een zogenaamde «overwaardeconstructie» loopt de consument nog een extra risico. Een beleggingshypotheek met een overwaardeconstructie is een hypotheekvorm opgebouwd uit een aflossingsvrije hypothecaire lening en inzet van eigen vermogen in twee beleggingsfondsen. Uit het eerste beleggingsfonds wordt, door de verkoop van deelnemingsrechten, maandelijks geld onttrokken (de ontrekkingsrekening). Dit geld wordt gebruikt om de maandelijkse rentelasten geheel of gedeeltelijk te financieren. Het tweede beleggingsfonds wordt gebruikt om kapitaal op te bouwen waarmee aan het eind van de overeenkomst de hypotheek geheel of gedeeltelijk kan worden afgelost, de zogenaamde «kapitaalrekening». Naast het risico dat de belegging niet genoeg rendeert om voldoende kapitaal op te bouwen om de hypotheeksom uiteindelijk af te lossen loopt de consument bij deze constructie het risico dat de beleggingen niet genoeg opbrengen om het inkomen aan te vullen. In het ergste geval kan dit ertoe leiden dat de hypotheeklasten niet meer betaald kunnen worden en de consument zijn huis moet verkopen. </antwoord>
      <antwoord nummer="6">Het kostenniveau van beleggingshypotheken blijkt uit de Financiële Bijsluiter. Hierin wordt een vergelijking van bruto en netto rendement voor de consument inzichtelijk wat hij terug ziet van het door hem ingelegde bedrag tegen rendementen van 1% en 4% en het historisch rendement. Ik heb geen onderzoek laten doen naar een vergelijking van de kostenniveaus van verschillende soorten hypotheken. </antwoord>
      <antwoord nummer="7">Informatievoorziening over de kosten is een integraal onderdeel van de adequate informatieverstrekking aan de consument, zoals beschreven in het antwoord op vraag vier. </antwoord>
      <antwoord nummer="8">Ja. </antwoord>
      <antwoord nummer="9" voetnoot="2">De toezichthouder op beleggingshypotheken, de AFM, heeft aangeven dat zij op dit moment bij een of meerdere instellingen onderzoek doet naar beleggingshypotheken met een overwaardeconstructie. Zoals reeds aan u vermeld bij de beantwoording van eerdere Kamervragen <voetnoot nummer="2"/>dient de AFM wanneer zij een onderzoek instelt naar gedragingen van een onderneming of instelling die onder haar toezicht valt vanwege de toepasselijkheid van de Wet toezicht effectenverkeer 1995 (onder meer bij beleggingshypotheken), een geheimhoudingsplicht in acht te nemen. Deze geheimhoudingsplicht is neergelegd in artikel 31 van de Wet toezicht effectenverkeer 1995 en is ingegeven door Europese regelgeving. Genoemde geheimhoudingsbepaling verbiedt de AFM onder meer gegevens of inlichtingen te publiceren over afzonderlijke ondernemingen en instellingen en schrijft voor dat informatie die zij heeft verkregen ingevolge de uitoefening van de haar bij wet toebedeelde taken voor een ieder geheim moet blijven. De AFM dient niet alleen informatie geheim te houden over de inhoud van een eventueel onderzoek naar de handelspraktijken van een specifieke financiële instelling, maar ook over de bevindingen en conclusies uit dit onderzoek. Mocht naar aanleiding van een onderzoek ten aanzien van een bepaalde onderneming zijn komen vast te staan dat deze onderneming een of meerdere bepalingen overtreedt die bij of krachtens de Wet toezicht effectenverkeer 1995 zijn gesteld, dan zal de AFM dit gegeven niet openbaar kunnen maken. Dit behoudens de situatie dat een onderzoek van de AFM heeft geresulteerd in een boete of een last onder dwangsom. De AFM kan in dit geval met het oog op de adequate functionering van de effectenmarkten of de positie van de belegger op die markten ruchtbaarheid geven aan het feit terzake waarvan de boete is opgelegd, het voorschrift dat is overtreden en de identiteit van de onderneming die het voorschrift heeft overtreden. Daarbij is het aan de AFM om te bepalen of van deze bevoegdheid tot openbaarmaking gebruik moet worden gemaakt. Ik vertrouw erop dat de AFM, voordat zij tot publicatie besluit, een deugdelijke afweging maakt tussen de belangen van de consument of marktpartij, de betrokken financiële instelling en het belang van de financiële sector. De AFM kan na afloop van een onderzoek (ook indien deze niet heeft geresulteerd in een boete of last onder dwangsom) altijd bezien of mededelingen kunnen worden gedaan over mogelijke algemene bevindingen en de daaruit getrokken conclusies, mits deze mededelingen niet kunnen worden herleid tot afzonderlijke ondernemingen of instellingen. </antwoord>
      <antwoord nummer="10">Het risico van een beleggingshypotheek met een zogenaamde overwaardeconstructie is tweeledig. Aan de ene kant bestaat het risico dat de belegging niet volgens verwachting rendeert zodat de consument een groter deel van de rentelasten op een andere wijze moet financieren. Aan de andere kant bestaat het risico dat de belegging niet genoeg rendeert om voldoende kapitaal op te bouwen om de hypotheeksom uiteindelijk af te lossen. De grootte van het risico is afhankelijk van de beleggingsstrategie die wordt gevolgd. Omdat er belegd wordt in effecten, zoals aandelen en obligaties, waarvan de waarde kan stijgen of dalen, bestaat er altijd onzekerheid over de hoogte van de opbrengsten uit de «onttrekkingsrekening» en de uiteindelijke waarde van het vermogen op de «kapitaalrekening’. Een beleggingshypotheek met een overwaardeconstructie is in die zin te vergelijken met een aandelenleaseconstructie dat er bij een beleggingshypotheek eveneens sprake is van een financieel product bestaande uit een combinatie van krediet met een belegging in effecten. Bij een hypotheek met een overwaardeconstructie wordt echter eigen geld belegd om het geleende geld af te betalen, terwijl bij een aandelenleaseconstructie geen sprake hoeft te zijn van een investering van eigen vermogen. Bij beide constructies wordt de afbetaling van het krediet afhankelijk van de beleggingsopbrengsten. Dat hieraan risico’s zijn verbonden staat buiten twijfel. Voor het sluiten van een beleggingshypotheek dient een Financiële Bijsluiter te worden verstrekt. De Financiële Bijsluiter biedt de consument de gelegenheid om, zich een volledig beeld te vormen van de belangrijkste aan de beleggingshypotheek verbonden voorwaarden en risico’s. In de voornoemde evaluatie van de Financiële Bijsluiter die op dit moment plaats vindt wordt zoals aangegeven in mijn brief van 19 september 2001 (Kamerstukken II 2001–02, 26 676, nr. 5) het functioneren, de lengte, de volledigheid, de begrijpelijkheid, vergelijkbaarheid en de betrouwbaarheid van de Financiële Bijsluiter bekeken. Het streven is erop gericht u voor de zomer de resultaten van deze evaluatie aan te bieden. </antwoord>
      <noten afkomstig="antwoord">
         <noot nummer="1" titel="meerwaardehypotheek">Kamervragen met antwoord 2003–04, nr. 1127 Tweede Kamer betreffende Kamervragen van lid Kant inzake de «meerwaardehypotheek»</noot>
         <noot nummer="2" titel="legio lease">O.a. Kamervragen met antwoord 2003–03, nr. 1170en nr. 1437 Tweede Kamer betreffende Kamervragen van lid Kant over «het beleggingsproduct Sprintplan» en Kamervragen met antwoord 2002-03, nr. 1171 Tweede Kamer betreffende Kamervragen van lid De Haan over «legio lease»</noot>
      </noten>
   </antwoorden>
</kvr>
