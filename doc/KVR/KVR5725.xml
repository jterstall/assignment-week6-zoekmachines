<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over mogelijke uitstraling naar Nederlandse gemeenten van bodemverontreiniging in het Belgische Zelzate. (Ingezonden 19 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5725
</item>
         <item attribuut="Inhoud">Vragen betreffen effecten veroorzaakt door een chemische fabriek in het Belgische Zelzate. Aanvulling op eerdere vragen van Kamerlid Poppe terzake (Aanhangsel Handelingen nr. 53, vergaderjaar 1997-1998).</item>
         <item attribuut="Rubriek">Milieu (Bodemverontreiniging)</item>
         <item attribuut="Trefwoorden">België Bodemverontreiniging Chemische industrie</item>
         <item attribuut="Vindplaats">Kamervragen met antwoord 1997-1998, nr. 52, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1997-09-29</item>
         <item attribuut="Datum_indiening">1997-08-19</item>
         <item attribuut="Document-id">KVR5725</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="105" allpagenumbers="105 106" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5725" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="52" onderwerp="" indiendatum="1997-08-19">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1997-09-29">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het bericht dat rond een chemische fabriek in het Belgische Zelzate sprake zou zijn van een ernstige bodemverontreiniging met een mogelijke uitstraling naar Nederlandse gemeenten in de grensstreek? <voetnoot nummer="1"/>
      </vraag>
      <vraag nummer="2">Vanaf welk moment waren de Belgische autoriteiten op de hoogte van bedoelde ernstige bodemverontreiniging, nu «al maanden van Belgisch onderzoek» plaatsvindt naar de mogelijke bron van de vervuiling? </vraag>
      <vraag nummer="3">Wanneer bent u door de Belgische autoriteiten op de hoogte gesteld van deze verontreiniging en de mogelijke effecten voor Nederlandse gemeenten en haar inwoners in de grensstreek? </vraag>
      <vraag nummer="4">Bestaat er inzicht in de mogelijke gevaren voor de volksgezondheid van de inwoners van de Nederlandse gemeenten in de grensstreek en zijn daartoe door de bevoegde autoriteiten de noodzakelijke preventieve maatregelen genomen? Zo neen, bent u bereid een nader onderzoek daarnaar te verrichten? </vraag>
      <vraag nummer="5">Indien u (nog) niet c.q. niet direct bent geïnformeerd door de Belgische auturoteiten, hoe beoordeelt u dan deze gang van zaken en heeft u uw Belgische collega van uw gevoelen op de hoogte gesteld? Zo neen, waarom niet? </vraag>
      <vraag nummer="6">Bestaan er thans afspraken over de wijze waarop de wederzijdse autoriteiten elkaar in voorkomend geval zullen informeren? Zo ja, waarom zijn deze in de onderhavige kwestie niet of niet correct nageleefd? </vraag>
      <vraag nummer="7">Zo neen, bent u dan voornemens het initiatief te nemen tot genoemde afspraken? Zo neen, waarom niet? </vraag>
      <vraag nummer="8">In hoeverre heeft er ooit afstemming plaatsgevonden tussen enerzijds de Nederlandse en anderzijds de Belgische en Duitse milieuwetgeving en -handhaving nu milieuverontreiniging per definitie niet grensgebonden is? </vraag>
      <vraag nummer="9">Bent u, indien de in vraag 8 bedoelde afstemming niet heeft plaatsgevonden, op korte termijn voornemens daartoe het initiatief te nemen in de richting van uw Belgische en Duitse collegae? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-08-15" bron="Trouw">Trouw, 15 augustus 1997</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Poppe, ingezonden 12 augustus 1997. </toelichting>
   <antwoorden aantal="8">
      <antwoord nummer="1">Jawel. </antwoord>
      <antwoord nummer="2">Het is mij niet bekend vanaf welk moment de Belgische autoriteiten hiervan op de hoogte waren. </antwoord>
      <antwoord nummer="3">Ik ben door de Belgische overheid niet afzonderlijk op de hoogte gesteld. Het bevoegd gezag, de provincie Zeeland, is op 6 augustus 1997 geïnformeerd door de gemeente Sas van Gent over de verontreiniging. De gemeente beschikte dankzij directe contacten met buurgemeente Zelzate over een rapport. Op 11 augustus heeft dit rapport de provincie per post bereikt. </antwoord>
      <antwoord nummer="4">Door de provincie Zeeland is adequaat gereageerd door met spoed onderzoek (op 7 augustus 1997) te verrichten naar de mogelijke gevolgen aan de Nederlandse kant van de grens. Hierbij zijn geen duidelijk verhoogde concentraties aan PAK aangetoond in bodem of gewassen en is er dus ook geen sprake van gevaren voor de volksgezondheid. De provincie heeft de Regionale Inspectie Milieuhygiëne geïnformeerd over en betrokken bij de interpretaties van het onderzoek. De provincie heeft naar mening van de Inspectie Milieuhygiëne tijdig en adequaat gehandeld. Er is derhalve ook geen behoefte aan nader onderzoek van mijn kant. </antwoord>
      <antwoord nummer="5">De bodemverontreiniging van Zelzate heeft vanwege de mogelijke uitstraling naar Nederlandse gemeenten mijn bijzondere aandacht. De bodemverontreiniging is op 4 september jl. in een overleg met minister Kelchtermans van Vlaanderen aan de orde geweest. Afgesproken is dat van Nederlandse zijde zal worden deelgenomen in de onlangs in het leven geroepen werkgroep, die een oplossing moet voorbereiden voor deze problematiek. </antwoord>
      <antwoord nummer="6 en 7">De provincies Limburg, Noord-Brabant en ook Zeeland hebben afspraken gemaakt met Vlaanderen over hoe opgetreden zal worden bij rampen en calamiteiten. De afspraken behelzen onder meer een informatieplicht over en weer. Voor specifieke onderwerpen, waaronder milieu, zijn tussen de autoriteiten aan beide zijden van de landsgrenzen afspraken gemaakt. Zo omvat de afspraken tussen Zeeland en Vlaanderen onder meer een informatieplicht bij het in bedrijf stellen van inrichtingen met een groot milieu-impact. Voor kleinschalige, grensoverschrijdende milieuverontreiniging bestaat geen specifiek regulier overleg. Dergelijke onderwerpen kunnen op ad hoc basis door één van de partijen onder de aandacht van de andere betrokken autoriteiten worden gebracht. Dit is in het onderhavige geval ook daadwerkelijk gebeurd. </antwoord>
      <antwoord nummer="8">Afstemming van milieuwetgeving en handhaving vindt in principe allereerst plaats in EU-verband. Verder is van belang dat Nederland met zowel België en Vlaanderen als Duitsland op uiteenlopende wijzen kennis en ervaring uitwisselt. Daarbij gaat het vooral om bilaterale gesprekken, workshops, seminars en schriftelijke correspondentie. Rode draad bij deze afstemming vormt de harmonisatie en integratie van milieuregelgeving. Meer specifiek voor de bodemverontreinigingsproblematiek is van belang dat bij de voorbereiding van de Vlaamse regelgeving op dit onderwerp intensief overleg met mijn ministerie heeft plaatsgehad. Voorts wil ik wijzen op bestaande informele overlegkaders die specifiek op het gebied van bodem bestaan. Zo wordt in EU kader bijvoorbeeld kennis en ervaring uitgewisseld in het zogenaamde «common forum on contaminated land» van de EU. Ook op het gebied van handhaving vindt dergelijk informeel overleg en samenwerking plaats. In het bijzonder wil ik daarbij wijzen op het Europese netwerk voor implementatie en handhaving van communautaire milieuregelgeving – het zogenaamde IMPEL-netwerk – binnen welk kader de EU Lid Staten intensief overleg hebben over specifieke handhavingskwesties op het gebied van de milieuregelgeving. </antwoord>
      <antwoord nummer="9">Aangezien vraag 8 in bevestigende zin is beantwoord is deze vraag niet meer relevant. Wel kan worden opgemerkt dat de bestaande initiatieven om tot samenwerking en afstemming te komen in het algemeen een tendens van intensivering vertonen. Zo heeft het genoemde IMPEL-netwerk bijvoorbeeld recentelijk in een Resolutie van de Europese Raad van 19 juni een extra impuls gekregen en zullen de werkzaamheden binnen dit netwerk aanzienlijk worden geïntensiveerd, onder meer met het oog op het wegnemen van verschillen in de handhaving in de diverse Lid Staten en het stimuleren van een meer effectieve samenwerking. </antwoord>
      <noten afkomstig="antwoord"/>
   </antwoorden>
</kvr>
