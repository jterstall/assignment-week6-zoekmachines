<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken over geheime gevangenissen Afghanistan. (Ingezonden 28 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24838
</item>
         <item attribuut="Inhoud">Vragen over de mogelijk geheime gevangenissen in Afghanistan en vragen over de mensenrechtensituatie van gedetineerden, die gevangen zijn genomen in het kader van de oorlog tegen het terrorisme door de Amerikanen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Grondrechten)</item>
         <item attribuut="Trefwoorden">Afghanistan Gevangeniswezen Mensenrechten</item>
         <item attribuut="Vindplaats">Kamervragen met antwoord 2005-2006, nr. 815, Tweede Kamer</item>
         <item attribuut="Vraagnr_bij_indiening">2050605560</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2006-01-31</item>
         <item attribuut="Datum_indiening">2005-12-28</item>
         <item attribuut="Document-id">KVR24838</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1731" allpagenumbers="1731 1732" vetnummer="2050605560" code="0506tkkvr815" lopendefooter="Tweede Kamer, vergaderjaar 2005–2006, Aanhangsel" filenaam="KVR24838" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="815" onderwerp="" indiendatum="2005-12-28">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-01-31">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met recente berichten over geheime gevangenissen in Afghanistan? <voetnoot nummer="1"/>Was de Nederlandse regering op de hoogte van het bestaan van deze gevangenis? </vraag>
      <vraag nummer="2">Hebt u bilateraal dan wel in Europees verband opheldering over deze gevangenis gevraagd aan de Verenigde Staten? </vraag>
      <vraag nummer="3">Wanneer krijgt de VN toegang tot Guantánamo Bay om met gevangenen te spreken? Is het juist dat de EU een resolutie van Cuba in de VN-mensenrechtencommissie in april van dit jaar niet gesteund heeft, omdat er een toezegging van de Verenigde Staten was dat de VN snel toegang zou krijgen? Welke stappen worden er ondernomen om die toegang alsnog te verkrijgen? </vraag>
      <vraag nummer="4">Bent u bekend met een uitzending van ABC News van 18 november, waarin CIA-functionarissen zes «CIA approved enhanced interrogation techniques» uiteen zetten die vanaf maart 2002 goedgekeurd zouden zijn? Was de Nederlandse regering op de hoogte van van deze wijze van verhoren? Welke van de zes genoemde technieken (attention grab, attention slap, belly slap, long term standing and sleep deprivation, cold room, waterboarding) zou de Nederlandse regering als «marteling» kwalificeren? Deelt de regering de mening van de CIA dat de CIA zich niet aan marteling schuldig maakt? </vraag>
      <vraag nummer="5">Hoeveel mensen zijn aangehouden in Afghanistan bij operaties waar Nederland aan deelneemt, zoals Enduring Freedom en ISAF? Kan de regering er voor in staan dat geen van deze mensen is ondergebracht in een geheime gevangenis, dan wel onderworpen is aan dit soort behandeling en dat allen conform het internationaal humanitair recht behandeld worden? </vraag>
      <vraag nummer="6">Is de Nederlandse mensenrechtenambassadeur in december naar Afghanistan gegaan zoals u aangaf bij de begrotingsbehandeling op 24 november jl.? </vraag>
      <noten afkomstig="vraag">
         <noot nummer="1" titel="donkere gevangenis">Human Rights Watch heeft op 19 december, op basis van meldingen van acht gevangenen in Guantánamo Bay (via hun advocaten), bericht over een «donkere gevangenis» in Kabul, waarin gevangenen dagenlang in het donker vastgehouden werden, vaak dagen zonder eten of slaap en onderworpen aan harde muziek (20 dagen Eminem en Dr. Dre). Gevangenen zouden geslagen zijn en dagen vastgeketend hebben gezeten. De gevangenis zou nog vorig jaar operationeel zijn geweest (www.hrw.org en uitzending National Public Radio van 19 december 2005)</noot>
      </noten>
   </vragen>
   <antwoorden aantal="6">
      <antwoord nummer="1">De Nederlandse regering had en heeft hierover geen andere informatie dan uit de media. </antwoord>
      <antwoord nummer="2">Nederlandse en Europese zorgen op het gebied van de naleving van internationaalrechtelijke verplichtingen bij de behandeling van gevangenen worden met regelmaat onder de Amerikaanse aandacht gebracht. Zorgen en druk, die zowel binnenlands als internationaal werden geuit, hebben in de VS mede geleid tot het ondertekenen van de Detainee Treatment Act of 2005 door president Bush op 30 december 2005. </antwoord>
      <antwoord nummer="3">Er is nog geen overeenstemming bereikt over de voorwaarden voor toegang tot Guantánamo Bay tussen de VS en de VN-Speciale Rapporteurs. Zoals vermeld in mijn brieven aan uw Kamer, 10 mei 2005, inzake het verslag van het bezoek van de mensenrechtenambassadeur aan Washington, en 12 mei 2005, inzake het verslag van de 61ste zitting van de VN-mensenrechtencommissie, heeft de EU tegen de Cubaanse resolutie over Guantánamo Bay gestemd. Deze resolutie was ingegeven uit louter politieke motieven van het regime in Cuba, als reactie op de resolutie waarin de mensenrechtensituatie in Cuba werd veroordeeld. Nederland heeft destijds aangegeven op basis van de inhoud van de resolutie alleen tegen te kunnen stemmen, indien de VS een betekenisvol gebaar zou maken. Mede op Nederlands aandringen hebben de Amerikaanse autoriteiten toen een verklaring afgegeven waarin deze stelden in overleg te zijn met de VN-Speciale Rapporteurs teneinde hun bezoeken aan Guantánamo Bay mogelijk te maken. Overigens is door de mensenrechtenambassadeur destijds niet alleen een grotere openheid bepleit ten aanzien van Guantánamo Bay, maar ook ten aanzien van detentiefaciliteiten onder Amerikaanse controle in Afghanistan. Ik betreur het dat de VS en de VN-Speciale Rapporteurs er nog niet in geslaagd zijn om het eens te worden over de voorwaarden voor toegang. De door de VN-Speciale Rapporteurs gestelde voorwaarde, om in afzondering met gevangenen te mogen praten, wordt door de EU ondersteund. Mede op aandringen van Nederland heeft de EU dit ook aan de regering van de VS laten weten. Nederland en de EU zullen er bij de VS op blijven aandringen om de VN-Speciale Rapporteurs toegang te verlenen en hen in de gelegenheid te stellen om met de gevangenen te praten. </antwoord>
      <antwoord nummer="4">De Nederlandse regering is er van op de hoogte dat diverse verhoormethoden door de autoriteiten van de Verenigde Staten zijn goedgekeurd, maar dat enkele die te belastend voor het individu werden geacht, zijn afgekeurd. De Nederlandse regering beschikt niet over concrete informatie over de wijze waarop de CIA gevangenen verhoort. Het is onmogelijk op basis van genoemde uitspraken in abstracto vast te stellen of de CIA zich al dan niet aan marteling schuldig maakt. In de VS zijn diverse personen veroordeeld voor mishandeling begaan tijdens de uitoefening van hun functie in het buitenland. De regering van de VS heeft bij herhaling verzekerd dat zij wrede, onmenselijke en vernederende behandeling, waar ook ter wereld, onder geen beding toestaat. Op 30 december 2005 werd de Detainee Treatment Act of 2005 door president Bush ondertekend, waarin naast het folterverbod ook het verbod op wrede, onmenselijke en vernederende behandeling of bestraffing is vastgelegd ongeacht nationaliteit van gedetineerde of locatie van gevangenhouding. De Nederlandse regering is van mening dat onder alle omstandigheden, en overal ter wereld, vastgehouden dient te worden aan de verplichtingen voortvloeiende uit het VN-Verdrag tegen foltering en andere wrede, onmenselijke of onterende behandeling of bestraffing, iets wat de Nederlandse regering regelmatig onder de aandacht van de autoriteiten van de VS brengt. Ik verwijs in dit verband ook naar mijn brief betreffende «Beantwoording commissieverzoek inzake de naleving van de Geneefse Conventies tijdens militaire missies» met kenmerk DPZ-446/05 die uw Kamer op 23 december 2005 is toegegaan. </antwoord>
      <antwoord nummer="5">De regering beschikt niet over informatie met betrekking tot het aantal personen dat is aangehouden in het kader van de operatie Enduring Freedom. ISAF heeft tot op heden geen personen aangehouden. Wel heeft ISAF, als onderdeel van de reguliere taken zoals vastgelegd in het mandaat van de VN-Veiligheidsraad, verschillende malen assistentie verleend aan de Afghaanse autoriteiten bij het aanhouden van personen. Ook Nederlandse militairen zijn daarbij betrokken geweest, zoals onder meer gemeld in de «Periodieke evaluatie ISAF» die de Kamer op 18 mei 2005 is toegegaan (Kamerstuk 29 521 nr. 15). </antwoord>
      <antwoord nummer="6">Ja, de mensenrechtenambassadeur heeft van 13 tot 17 december 2005 een bezoek gebracht aan Afghanistan. Zijn bezoek stond grotendeels in het teken van het bijwonen en (deels) voorzitten van een VN-conferentie over waarheidsvinding en verzoening in Afghanistan. Deze conferentie, die plaatsvond net na de aanvaarding door de Afghaanse regering van een nationaal transitional justice actieplan, was de eerste brede discussie tussen de Afghaanse regering, het maatschappelijk middenveld en de internationale gemeenschap. Een gesprek met de Amerikaanse generaal Eikenberry, over gevangenissen en gevangenhouding, kon op het laatste moment geen doorgang vinden. Wel heeft de mensenrechtenambassadeur tegenover de Afghaanse onafhankelijke mensenrechtencommisie Nederlandse steun uitgesproken voor toegang van deze organisatie tot alle gevangenissen in het land. </antwoord>
      <noten afkomstig="antwoord"/>
   </antwoorden>
</kvr>
