<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Biesheuvel en Buijs (beiden CDA) aan de staatssecretaris van Verkeer en Waterstaat over de overdracht van waterstaatswerken. (Ingezonden 23 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13085
</item>
         <item attribuut="Inhoud">Vragen over het beleid van Rijkswaterstaat om bij volledige overeenstemming met een waterschap over de wederzijdse onderhoudsverplichting over een dijkvak, het beheer hiervan te decentraliseren.</item>
         <item attribuut="Rubriek">Verkeer, vervoer en waterstaat (Overig) Verkeer, vervoer en waterstaat (Waterschappen)</item>
         <item attribuut="Trefwoorden">Decentralisatie Waterstaat</item>
         <item attribuut="Vindplaats">Kamervragen met antwoord 2000-2001, nr. 663, Tweede Kamer</item>
         <item attribuut="Vraagnr_bij_indiening">2000105050</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Biesheuvel</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2001-02-09</item>
         <item attribuut="Datum_indiening">2001-01-23</item>
         <item attribuut="Document-id">KVR13085</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1371" allpagenumbers="1371 1372" vetnummer="2000105050" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13085" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="663" onderwerp="" indiendatum="2001-01-23">
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Buijs</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-02-9">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het beleid van de regering er nog steeds op gericht dat, wanneer er tussen Rijkswaterstaat en een waterschap volledige overeenstemming bestaat over de wederzijdse onderhoudsverplichtingen van een over te dragen dijkvak, een dergelijke decentralisatie in de rede ligt? </vraag>
      <vraag nummer="2">Staat u nog steeds achter de brief van 19 april 2000 aan de colleges van Gedeputeerde Staten aangaande de uitgangspunten «overgang waterstaatswerken» en vindt u nog steeds dat er voor deze overdrachten tussen overheden geen vaste wettelijke regels en/of maatstaven bestaan, zodat partijen vrij zijn in de keuze van de uitgangspunten voor een onderlinge verrekening aangaande de overdrachten van beheer en onderhoud? </vraag>
      <vraag nummer="3">Bent u nog steeds van mening dat het gewenst is om ook in Zeeland binnen de afzonderlijke dijkringen te blijven streven naar een verdere decentralisatie richting waterschappen? </vraag>
      <vraag nummer="4">Is het waar dat bij de overdracht (Brokx-wet) in het kustvak Breskens de overdracht van beheer en onderhoud door het rijk «onlosmakelijk» wordt gekoppeld aan de overdracht van het eigendom, evenwel met een afwijkende verrekeningsmethode, waardoor de financiële balans naar de toekomstige beheerder doorslaat van een te ontvangen bijdrage ad. f 0,4 mln. naar een te betalen bijdrage ad. f 0,5 mln? </vraag>
      <vraag nummer="5">Bent u bereid een dergelijke koppeling van beheersoverdracht met een afwijkende eigendomsoverdracht los te laten om te voldoen aan de oorspronkelijke beleidsopzet, namelijk een naar de regio gelijkwaardige wijze van uitvoering van de decentralisatie? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. In de brief van 19 april jl. heb ik aangegeven dat er geen vaste wettelijke regels en of maatstaven bestaan voor overdracht van waterstaatswerken tussen overheden. Dat betekent dat de bij overdracht betrokken partijen in principe vrij zijn in de keuze van de uitgangspunten ter beantwoording van de vraag of in verband met de overgang van rechten en verplichtingen een verrekening nodig is en tot welk bedrag. Voorts heb ik in die brief aangegeven dat er destijds door de Stuurgroep decentralisatie beheer van natte waterstaatswerken (de z.g. Stuurgroep Brokx-nat), waarbij ook de provincies betrokken zijn geweest, bestuurlijke beginselen en uitgangspunten – met daarbij ook bepaalde financiële beginselen – zijn opgesteld met betrekking tot door het Rijk over te dragen waterstaatswerken. Ik heb aangegeven dat waar het overdracht van waterstaatswerken tussen andere overheden betreft (in de relatie van waterschappen met provincies en gemeenten), ik me kan voorstellen dat deze overheden zich laten leiden door de aanbevelingen van genoemde Stuurgroep. Wat betreft de overdracht van natte waterstaatswerken door het Rijk – zoals in het onderhavige geval – beschouw ik de door de Stuurgroep Brokx-nat geformuleerde en in het Parlement verankerde uitgangspunten en beginselen als leidend. </antwoord>
      <antwoord nummer="3">Ja. </antwoord>
      <antwoord nummer="4">Bij de voorgenomen overdracht van het kustvak Breskens worden de overdracht van het beheer en onderhoud en de overdracht van het eigendom nadrukkelijk aan elkaar gekoppeld. In lijn met de beginselen en uitgangspunten van de Stuurgroep Brokx-nat, die in een bestuurlijk overleg ook door het IPO, de VNG en de Unie van Waterschappen zijn bekrachtigd, ben ik van mening dat het vanuit beheerstechnisch en praktisch oogpunt uitdrukkelijk de voorkeur verdient om beheer en eigendom in één hand te houden. Daar is deze overdracht op gericht. Van een afwijkende berekeningsmethode is geen sprake, de berekeningsmethode voor de afkoopsommen van zowel het beheer en onderhoud als van het eigendom is conform de spelregels van Brokx-nat. De overdracht van het eigendom gaat in principe «om niet». De afkoopsom betreft een vergoeding voor verleende rechten (huren en pachten in het duingebied) die door domeinen op de gebruikelijke wijze is vastgesteld. Deze afkoopsom is voor het waterschap in principe budgettair neutraal omdat hier inkomsten tegenover staan. </antwoord>
      <antwoord nummer="5">Neen. In het licht van mijn antwoord op de vorige vraag, ben ik niet bereid de koppeling tussen de overdracht van het beheer en onderhoud (publiekrechtelijk beheer) en de overdracht van het eigendom (privaatrechtelijk beheer) los te laten. Een gelijkwaardige wijze van uitvoering van de decentralisatie houdt in dat er geen ontkoppeling plaats vindt van beheer en onderhoud en eigendom. </antwoord>
      <noten afkomstig="antwoord"/>
   </antwoorden>
</kvr>
