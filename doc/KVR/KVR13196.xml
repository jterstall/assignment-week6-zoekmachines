<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Landbouw, Natuurbeheer en Visserij over de import van exotische dieren. (Ingezonden 23 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13196
</item>
         <item attribuut="Inhoud">Vragen over de mogelijkheid om de import van exotische dieren voor particulieren te weren, naar aanleiding van het artikel 'Exotische dieren: hoe gekker, hoe beter'. (Algemeen Dagblad, 22 janauri 2001).</item>
         <item attribuut="Rubriek">Handel en economie (Import) Natuur (Dierenbescherming)</item>
         <item attribuut="Trefwoorden">Dierenbescherming Import Schiphol</item>
         <item attribuut="Vindplaats">Kamervragen met antwoord 2000-2001, nr. 758, Tweede Kamer</item>
         <item attribuut="Vraagnr_bij_indiening">2000105210</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-02-28</item>
         <item attribuut="Datum_indiening">2001-01-23</item>
         <item attribuut="Document-id">KVR13196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1569" allpagenumbers="1569 1570" vetnummer="2000105210" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13196" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="758" onderwerp="" indiendatum="2001-01-23">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-02-28">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht «Exotische dieren: hoe gekker, hoe beter»? <voetnoot nummer="1"/>
      </vraag>
      <vraag nummer="2">Klopt de bewering van de Nederlandse Dierenhandelarenorganisatie «Dibevo» dat op grond van Europese regels lidstaten verplicht zijn om elk afzonderlijk voor hun grondgebied tenminste één keuringspunt te handhaven? Zo ja, betekent dit dat Nederland verplicht is om een Buitengrens Inspectiepost te handhaven? Zo nee, heeft Nederland een mogelijkheid om de import van exotische dieren voor particulieren te weren? </vraag>
      <vraag nummer="3">Is er bij de Europese Commissie een verzoek ingediend om de erkenning van Schiphol als Buitengrens Inspectiepost voor de import van exotische dieren in te trekken nu Schiphol vrijwel geheel gestopt is met het transporteren van exotische dieren? Kan dit betekenen dat mogelijk andere Nederlandse luchthavens deze taak zullen proberen over te nemen? Zo ja, wat is dan uw standpunt? </vraag>
      <vraag nummer="4">Bent u bereid binnen de Europese Unie te bewerkstelligen dat toelating van exotische dieren voor particulier gebruik aan de buitengrenzen van de Europese Unie wordt geweerd? Zo nee, waarom niet? </vraag>
      <noten afkomstig="vraag">
         <noot nummer="1" datum="2001-01-22" bron="Algemeen Dagblad">Algemeen Dagblad, 22 januari 2001</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Voor (alle soorten) levende dieren heeft de Europese Commissie, op grond van Europese veterinaire regelgeving, Schiphol en Maastricht-Aachen Airport aangewezen als Buitengrens Inspectieposten (BIP) in Nederland middels beschikking 97/778/EG. Hierin is per 1 januari 2001 geen verandering opgetreden. Er is bij de Europese Commissie ook geen verzoek gedaan de erkenning in te trekken. Op grond van de Europese veterinaire regelgeving bestaat echter geen verplichting om een BIP op het grondgebied van alle lidstaten aan te wijzen. Binnen de BIP’s worden de veterinaire controles van levende dieren door de RVV uitgevoerd op keurpunten. Op Schiphol werd één keurpunt geëxploiteerd door de KLM en het andere door Aeroground Services. De faciliteiten op de keurpunten dienen, conform de regelgeving inzake de BIP’s, in overeenstemming te zijn met aard, omvang en risico van de goederenstroom. Ik heb geconstateerd dat de huidige voorzieningen ontoereikend zijn. De KLM heeft hierop schriftelijk toegezegd vrijwel onmiddellijk de faciliteiten in overeenstemming te brengen met de geldende wettelijke voorschriften. Aangezien Aeroground Services geen vergelijkbare toezegging heeft gedaan heb ik besloten de directeur RVV op te dragen de keuring van zendingen levende dieren op het laatstgenoemde keurpunt per 1 januari 2001 te staken. Met betrekking tot bedreigde uitheemse diersoorten wijzen de lidstaten op grond van de Europese CITES-verordeningen de douanekantoren aan waar de controles en formaliteiten worden vervuld voor het binnenbrengen in de Gemeenschap en voor de uitvoer uit de Gemeenschap van dieren, planten en producten die onder deze regelgeving vallen. In Nederland zijn voor de levende diersoorten onder deze regelgeving de douanekantoren op Schiphol en Maastricht-Aachen Airport aangewezen. Naast de bepalingen op grond van de CITES-regelgeving gelden voor deze dieren tevens de veterinaire voorschriften. De invoer van levende CITES-dieren dient derhalve via één van de bovengenoemde BIP’s (en de daarbinnen aangewezen keurpunten) plaats te vinden. Hierdoor wordt gewaarborgd dat ook bedreigde uitheemse dieren veterinair gekeurd kunnen worden en alleen worden binnengebracht op plaatsen waar passende faciliteiten aanwezig zijn. In een kort geding bij de Rechtbank in Den Haag hebben de Dierenhandelsorganisatie DIBEVO en een aantal handelaren bij de Staat der Nederlanden gevorderd om het staken van de keuring bij Aeroground Services op Schiphol buiten werking te stellen. De President van de Rechtbank heeft op 16 februari jl. deze vordering afgewezen. </antwoord>
      <antwoord nummer="4">Een verbod op de import van uitheemse dieren in Nederland is opgenomen in artikel 13 van de Flora- en Faunawet. Ik heb deze wet beargumenteerd voorgelegd aan de Europese Commissie in het kader van de notificatieprocedure. Tevens heb ik tijdens de voorbereiding van de CITES-Conferentie (april 2000) bij de andere lidstaten aandacht gevraagd voor deze maatregel, maar dezen spraken hiertoe geen steun uit. Inmiddels heb ik u op 9 februari jl. (kamerstuk 23 147, nr. 127) bericht dat de Europese Commissie zich op het standpunt heeft gesteld dat uitbreiding van de verbodsbepalingen naar niet-beschermde uitheemse dieren niet in overeenstemming is met het Gemeenschapsrecht en met name de bepalingen van het vrije verkeer van goederen. Gezien de conclusie van de Commissie ben ik voornemens op het verzoek van de Commissie in te gaan en af te zien van de vaststelling van een besluit tot inwerkingtreding van artikel 13, eerste lid, onderdeel b, van de Flora- en Faunawet. </antwoord>
      <noten afkomstig="antwoord"/>
   </antwoorden>
</kvr>
