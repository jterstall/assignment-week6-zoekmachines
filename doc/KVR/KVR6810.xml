<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) over het I NL Signal Squadron. (Ingezonden 27 februari 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6810
</item>
         <item attribuut="Inhoud">Betreft de stationering van het I NL Signal Squadron in Duitsland t.b.v. de ondersteuning van Landcent, en de overwegingen voor opheffing/terugtrekking van het squadron.</item>
         <item attribuut="Rubriek">Veiligheidsbeleid en defensie (NAVO)</item>
         <item attribuut="Trefwoorden">NAVO</item>
         <item attribuut="Vindplaats">Kamervragen met antwoord 1997-1998, nr. 979, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">1998-03-25</item>
         <item attribuut="Datum_indiening">1998-02-27</item>
         <item attribuut="Document-id">KVR6810</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2009" allpagenumbers="2009 2010" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6810" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="979" onderwerp="" indiendatum="1998-02-27">
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1998-03-25">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Op basis waarvan is destijds het besluit genomen om het I NL Signal Squadron in Duitsland, ten behoeve van de ondersteuning van Landcent, te stationeren? </vraag>
      <vraag nummer="2">Is destijds een overeenkomst gesloten over de duur van deze ondersteuning? </vraag>
      <vraag nummer="3">Welke toezeggingen zijn destijds aan het personeel van I NL Signal Squadron gedaan m.b.t. de stationeringsduur? </vraag>
      <vraag nummer="4">Welke investeringen zijn gemoeid geweest met de stationering van I NL Signal Squadron in Duitsland (o.a. de kosten bbt-legering)? </vraag>
      <vraag nummer="5">Op grond van welke overwegingen wordt I NL Signal Squadron uit Duitsland teruggetrokken? </vraag>
      <vraag nummer="6">Wat is de status van de eenheid na terugtrekking uit Duitsland? </vraag>
      <vraag nummer="7">Waarom is de Tweede Kamer over de opheffing van I NL Signal Squadron niet geïnformeerd? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2">Nederland levert al sinds 1961 een bijdrage aan de verbindingsstructuur van de Navo. Aanvankelijk was deze bijdrage, het 1(NL)Signal Squadron, bedoeld voor het Navo–hoofdkwartier NORTHAG. Het squadron was daarom eerst gestationeerd in het kampement Rheindalen en later in het Duitse Krefeld. Bij de oprichting van het Navo-hoofdkwartier LANDCENT in 1993 in Heidelberg heeft Nederland aan de Navo toegezegd deze bijdrage tot 1998 voort te zetten. </antwoord>
      <antwoord nummer="3">Het personeel van 1(NL)Signal Squadron is vanaf de oprichting van het Navo-hoofdkwartier LANDCENT op de hoogte van het feit dat de eenheid in beginsel tot en met 1997 haar bijdrage aan de Navo-verbindingsstructuur zou blijven leveren. Wel is voor nieuw personeel in het algemeen een standaard plaatsingsduur van drie jaar aangehouden. Hoewel het exacte tijdstip van opheffing lange tijd onzeker is geweest, zijn er geen toezeggingen gedaan over het voortbestaan van de eenheid na 1997. </antwoord>
      <antwoord nummer="4">De infrastructuur en het materieel van het squadron zijn NATO-funded, oftewel door de gezamenlijke Navo-partners gefinancierd. Aangezien al bekend was dat de eenheid hoogstwaarschijnlijk zou worden opgeheven, zijn er aanvullend door Nederland geen grote investeringen gedaan om de legering op BBT-niveau te brengen; er is de laatste jaren minder dan een half miljoen gulden geïnvesteerd in enkele beperkte aanpassingen aan de gebouwen. </antwoord>
      <antwoord nummer="5 en 6">Zoals bij het antwoord op de vragen 1 en 2 al is aangegeven, is destijds aan de Navo toegezegd in beginsel slechts tot en met 1997 een bijdrage te leveren aan de verbindingsstructuur. Dit voorbehoud werd gemaakt in verband met de overgang naar een vrijwilligerskrijgsmacht. Voor minder uitdagende werkzaamheden als het leggen en onderhouden van kabel- en lijnverbindingen en het uitvoeren van koeriersdiensten is moeilijk personeel te vinden. Aangezien er in deze formele taakstelling op korte termijn geen veranderingen zijn te verwachten, is de toezegging niet verlengd en wordt de eenheid opgeheven. Dit houdt in dat aan het eind van 1998 de eenheid volledig zal zijn opgeheven. </antwoord>
      <antwoord nummer="7">Zoals gebruikelijk wordt de Tweede Kamer betrokken bij fundamentele wijzigingen in de organisatie van de krijgsmachtdelen. Van dergelijke wijzigingen bent u onder meer in het kader van de Defensienota, de Prioriteitennota en de Actualisering van de Prioriteitennota op de hoogte gesteld. In de praktijk echter bestaan deze wijzigingen binnen de krijgsmachtdelen uit honderden kleinere organisatiewijzigingen. In dit licht is de opheffing van 1(NL)Signal Squadron niet afzonderlijk aan u medegedeeld. </antwoord>
      <noten afkomstig="antwoord"/>
   </antwoorden>
</kvr>
