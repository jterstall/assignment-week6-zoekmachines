<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Augusteijn-Esser over de inzameling van huishoudelijke afvalstoffen(Ingezonden 30 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1403
</item>
         <item attribuut="Inhoud">Vragen n.a.v. een arrest inzake de afvalinzameling door gemeenten in verzamelcontainers.</item>
         <item attribuut="Rubriek">Milieu (Afvalstoffen)</item>
         <item attribuut="Trefwoorden">Huisvuil</item>
         <item attribuut="Vindplaats">Kamervragen met antwoord 1994-1995, nr. 757, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">1995-05-01</item>
         <item attribuut="Datum_indiening">1995-03-30</item>
         <item attribuut="Document-id">KVR1403</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1539" allpagenumbers="1539 1540" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="757" onderwerp="" indiendatum="1995-03-30">
         <vrager partij="D66" oorsprong="parlement">Augusteijn-Esser</vrager>
         <vraagt-aan/>
      </vraagdata>
      <antwoorddata antwoorddatum="1995-05-1">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het arrest, waarbij is geoordeeld dat niet aan de inzamelplicht van de artikelen 10.11 en 10.12 van de Wet Milieubeheer wordt voldaan, als gemeenten gebruik maken van verzamelcontainers? <voetnoot nummer="1"/>
      </vraag>
      <vraag nummer="2" voetnoot="2">In hoeverre spoort dit arrest met het antwoord op vragen ter zake van het lid Schimmel <voetnoot nummer="2"/>, alsmede met de circulaire «inzameling huishoudelijke afvalstoffen» van uw ministerie, waaruit blijkt dat binnen de marge van laagdrempeligheid gemeenten de vrijheid hebben bij de keuze van een inzamelsysteem? </vraag>
      <vraag nummer="3">Bent u bereid onder de voorwaarden van laagdrempeligheid en een beperkte loopafstand tot een verzamellokatie, de artikelen 10.11 en 10.12 van de Wet Milieubeheer zodanig aan te passen dat gemeenten een grotere beleidsvrijheid krijgen ten aanzien van de wijze van inzameling van huishoudelijke afvalstoffen? </vraag>
      <vraag nummer="4">Hoe kan binnen een haalsysteem eenzelfde optimalisering van afvalinzameling worden bereikt als binnen een brengsysteem? </vraag>
      <vraag nummer="5">Bent u bereid bij algemene maatregel van bestuur algemene regels op te stellen voor afvalinzamelcontainers (artikelen 8.40 en 8.41 van de Wet Milieubeheer), waardoor de vergunningplicht vervalt en alle´e´n een meldingsplicht geldt? </vraag>
      <vraag nummer="6">In hoeverre weegt voor u tevens mee, dat bij inzamelsystemen sprake is van een humanisering van het werk? </vraag>
      <noten afkomstig="vraag">
         <noot nummer="1">Arrest van 22 december 1994, rolnummer 384/94K6, Gerechtshof te Amsterdam</noot>
         <noot nummer="2" documenttype="Kamervragen">Aanhangsel Handelingen, nrs. 382 en 512, vergaderjaar 1993–1994.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Duidelijk zal zijn dat het arrest en het eerdere antwoord op vragen ter zake van het lid Schimmel alsmede de circulaire inzameling huishoudelijke afvalstoffen niet goed met elkaar sporen. Het arrest beperkt sterk de beleidsruimte die in het antwoord en de circulaire werd verondersteld in de Wet milieubeheer aanwezig te zijn om binnen de marge van laagdrempeligheid aan gemeenten vrijheid te bieden bij de keuze van een inzamelsysteem. </antwoord>
      <antwoord nummer="3">Ja. Op mijn ministerie wordt thans wetgeving voorbereid die een goede basis moet bieden voor het kunnen realiseren van inzamelsystemen als aangegeven in de circulaire inzameling van huishoudelijke afvalstoffen. In dat kader is een kortlopend onderzoek gestart teneinde na te gaan welke criteria het beste aan de inzameling kunnen worden gesteld waarbij als randvoorwaarden gelden: laagdrempeligheid van de voorzieningen en ruimte voor beleidsvrijheid bij de gemeenten. </antwoord>
      <antwoord nummer="4">Optimalisering kan op verschillende manieren worden uitgelegd. Zo kan onder meer worden gedacht aan optimalisering in die zin dat de inzameling tegen zo laag mogelijke kosten plaatsvindt; maar ook aan optimalisering vanuit het oogmerk van het vermijden van milieurisico’s door bijvoorbeeld het introduceren van een laagdrempelig inzamelsysteem. Beide aspecten spelen een rol bij het onder 3 genoemde onderzoek. </antwoord>
      <antwoord nummer="5">Ik ben mij ervan bewust dat het regime van het Inrichtingen- en vergunningenbesluit milieubeheer in een situatie als de onderhavige remmend kan uitwerken op nieuwe initiatieven. Ik zal dan ook bezien of er oplossingen denkbaar zijn die met een minimale regeldruk een maximaal milieurendement opleveren. Hierbij zal ook de in de vraagstelling gesuggereerde oplossing worden betrokken. </antwoord>
      <antwoord nummer="6">Het afwegingsproces om te komen tot een optimale verwijderingsstructuur wordt primair gestuurd door aspecten die verband houden met de doelmatige verwijdering van afvalstoffen. Daarnaast spelen vanzelfsprekend ook andere aspecten een rol, waarvan de humanisering van het werk een niet onbelangrijke is. Dit onderwerp kan met name gestalte krijgen bij de uitwerking van het inzamelsysteem voor huishoudelijke afvalstoffen in de gemeentelijke afvalstoffenverordening. </antwoord>
      <noten afkomstig="antwoord"/>
   </antwoorden>
</kvr>
