<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Buitenlandse Zaken en van Binnenlandse Zaken en Koninkrijksrelaties over stemgerechtigde Nederlanders in Suriname. (Ingezonden 3 oktober 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26594
</item>
         <item attribuut="Inhoud">Vragen over Nederlandse stemgerechtigden in Suriname die zich moeten registreren om mee te kunnen doen aan de Tweede Kamerverkiezingen. Vragensteller is van mening dat er in de Surinaamse media te weinig bekendheid is gegeven aan deze mogelijkheid.</item>
         <item attribuut="Rubriek">Staats- en bestuursrecht (Kiesrecht) Staats- en bestuursrecht (Parlement)</item>
         <item attribuut="Trefwoorden">Kiesrecht Suriname Tweede Kamer Verkiezingen</item>
         <item attribuut="Vindplaats">Kamervragen met antwoord 2006-2007, nr. 182, Tweede Kamer</item>
         <item attribuut="Vraagnr_bij_indiening">2060700590</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-10-17</item>
         <item attribuut="Datum_indiening">2006-10-03</item>
         <item attribuut="Document-id">KVR26594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="387" allpagenumbers="387 388" vetnummer="2060700590" code="0607tkkvr182" lopendefooter="Tweede Kamer, vergaderjaar 2006–2007, Aanhangsel" filenaam="KVR26594" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="182" onderwerp="" indiendatum="2006-10-3">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-10-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat er zich in Suriname tussen de 20 000 en 30 000 stemgerechtigden bevinden die zich dienen te laten registreren om hun stem uit te kunnen brengen bij de aanstaande Tweede Kamerverkiezingen? </vraag>
      <vraag nummer="2">Is het waar dat de Nederlandse ambassade zich tot nu toe bij het bevorderen van de opkomst van deze stemgerechtigden heeft beperkt tot enkele advertenties in Surinaamse kranten met een zeer beperkte oplage? </vraag>
      <vraag nummer="3">Deelt u de opvatting dat dit onvoldoende is gezien het feit dat deze kranten in Suriname geen landelijke dekking hebben? </vraag>
      <vraag nummer="4">Bent u bereid ook bekendheid te geven aan de verkiezingen via de Surinaamse radio en televisie? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Hoeveel kiesgerechtigde Nederlanders zich in Suriname bevinden is mij niet bekend. Er bestaat geen register met actuele adresgegevens van alle Nederlanders die in het buitenland verblijven. Nederlanders in het buitenland zijn immers niet verplicht zich te registreren. Nederlandse kiesgerechtigden die vanuit het buitenland willen stemmen dienen zich bij de gemeente Den Haag als kiezer in het buitenland te laten registreren. Zij kunnen per brief stemmen, en bij de komende Tweede Kamerverkiezingen als experiment ook per internet. Het betreft een semi-permanent register. Momenteel bevinden zich 216 namen van kiezers met een woonplaats in Suriname in dit register. </antwoord>
      <antwoord nummer="2">Neen. Behalve het plaatsen van in het oog springende advertenties in de vier grote Surinaamse dagbladen met een grootst mogelijk bereik (te weten De Ware Tijd, De West, Dagblad Suriname en Times of Suriname) medio augustus en begin oktober, is door de ambassade in Paramaribo een oproep aan kiesgerechtigden gedaan via radio Wereldomroep en radio Apintie. Deze zenders worden in geheel Suriname veel beluisterd. Ook werd recent een initiatief van de Stichting Kwakoe gesteund voor de verspreiding van registratieformulieren in Suriname voor kiesgerechtigden die het formulier niet electronisch konden opvragen van de voorlichtingswebsite www.kiezenuithetbuitenland.nl. Voor dit doel werden door de ambassade 2500 formulieren ter beschikking gesteld. Deze verstrekking vond plaats in aanvulling op de registratieformulieren die door de kiesgerechtigden bij de ambassade konden worden afgehaald. </antwoord>
      <antwoord nummer="3">Neen. De vier grote Surinaamse dagbladen waarin de ambassade bekendheid heeft gegeven aan de mogelijkheid om zich als kiesgerechtigde te laten registreren hebben bereik onder de meeste Nederlanders in Suriname. Zij wonen vooral in Paramaribo en omstreken alsook langs de kuststrook. Nederlanders in het binnenland worden bereikt via de Wereldomroep, waarvan het Caraïbische programma wordt uitgezonden door de veel beluisterde lokale radiozenders. </antwoord>
      <antwoord nummer="4">Zie mijn antwoorden op de vragen 2 en 3. Nederlanders die in het buitenland wonen zijn zelf verantwoordelijk voor het op de hoogte blijven van de ontwikkelingen in Nederland. In Suriname zijn hiertoe goede mogelijkheden via o.a. de uitzendingen van de Wereldomroep die door verschillende lokale radiostations worden doorgegeven en de uitzendingen van het NOS-journaal op lokale televisiestations. De communicatie vanuit de ministeries van Binnenlandse Zaken en Koninkrijksrelaties en van Buitenlandse Zaken is een extra service ten behoeve van Nederlanders in het buitenland. In het kader van het project Kiezen op Afstand heeft het ministerie van Binnenlandse Zaken en Koninkrijksrelaties in juli een voorlichtingscampagne opgezet om kiezers in het buitenland te wijzen op de mogelijkheid om per internet (of per brief) te kunnen stemmen. Deze campagne gebruikt verschillende communicatiemiddelen die niet zijn gericht op één land. Via een doelgroepbenadering probeert de campagne alle Nederlandse kiezers in het buitenland te bereiken. Ik noemde reeds de uitzending van de Wereldomroep die in Suriname door lokale radiozenders wordt overgenomen. Ook via BVN-TV werden kiesgerechtigden sinds september door middel van een televisiespotje opgeroepen zich als kiezer te laten registreren. </antwoord>
      <noten afkomstig="antwoord"/>
   </antwoorden>
</kvr>
