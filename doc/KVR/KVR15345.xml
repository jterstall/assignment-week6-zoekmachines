<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de tabaksindustrie en jongeren. (Ingezonden 26 februari 2002).; Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15345
</item>
         <item attribuut="Inhoud">Vragen naar aanleiding van onder meer een artikel in het Fiancieele Dagblad van 19 februari 2002 over de kennelijk legale en illegale praktijken van de tabaksindustrie om mensen, en vooral jongeren, aan het roken te krijgen.</item>
         <item attribuut="Rubriek">Communicatie, media en informatievoorziening (Reclame) Consument (Overig) Welzijn (Jeugdigen)</item>
         <item attribuut="Trefwoorden">Jeugdigen Reclame Tabak</item>
         <item attribuut="Vindplaats">Kamervragen met antwoord 2001-2002, nr. 869, Tweede Kamer</item>
         <item attribuut="Vraagnr_bij_indiening">2010207040</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-03-20</item>
         <item attribuut="Datum_indiening">2002-02-26</item>
         <item attribuut="Document-id">KVR15345</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1827" allpagenumbers="1827 1828" vetnummer="2010207040" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15345" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="869" onderwerp="" indiendatum="26 februari 2002).">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-20">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Erkent u met de World Health Organization (WHO) dat de tabaksindustrie zich steeds meer richt op onder andere jongeren, en dat alles wat legaal en illegaal is wordt aangewend om mensen aan het roken te krijgen? Zo ja, is dit ook in Nederland aan de gang, en kunt u hier voorbeeld van noemen? <voetnoot nummer="1"/>
      </vraag>
      <vraag nummer="2" voetnoot="2">Bent u het eens met mevrouw Brundtland, directeur-generaal van de WHO dat Britisch American Tobacco met trendy tabakswinkels, zoals gestart in de Leidsestraat in Amsterdam, jonge Nederlandse rokers aan zich probeert te binden? Zo ja, wat kunt en gaat u hier tegen doen? <voetnoot nummer="2"/>
      </vraag>
      <vraag nummer="3">Bent u het eens met mevrouw Brundtland dat tv-campagnes die sigarettenfrabrikanten voeren om kinderen van het roken af te houden, moeten worden gewantrouwd? Zo ja, wat vindt u van de tv-campagne voor jongeren die wordt betaald door de Nederlandse industrie? </vraag>
      <vraag nummer="4">Is het waar dat u de harde aanpak van de WHO, om onder meer de alarmerende trend in het tabaksgebruik onder jongeren en vrouwen een halt toe te roepen, geheel onderschrijft, en deelt u de mening dat de aangescherpte Tabakswet in Nederland nog niet ver genoeg gaat? (1,3) Zo ja, wat moet er volgens u nog meer gebeuren, met name ten aanzien van het tabaksgebruik onder jongen? </vraag>
      <vraag nummer="5">Vindt u het, gezien de negatieve ervaringen met tabaksreclame, verantwoord met verdere aanscherping te wachten op meer samenwerking binnen Europa? </vraag>
      <noten afkomstig="vraag">
         <noot nummer="3"/>
         <noot nummer="1" datum="2002-02-19" bron="Financieel Dagblad">Financieel Dagblad, 19 februari 2002</noot>
         <noot nummer="2" datum="2002-02-19" bron="Trouw">Trouw, 19 februari 2002</noot>
         <noot nummer="3" datum="2002-02-20" bron="Trouw">Trouw, 20 februari 2002</noot>
      </noten>
   </vragen>
   <antwoorden aantal="5">
      <antwoord nummer="1">De tabaksindustrie in Nederland heeft afgesproken (zelfregulering) geen reclame op jongeren beneden de 18 jaar te richten. Daarnaast heeft zij zich (voorjaar en najaar 2001) tot jongeren gericht via spotjes op radio en tv (campagne van Bureau Voorlichting Tabak (BVT)) met een duidelijke niet-rokenboodschap. Onderzoek van Defacto toonde aan dat de BVT-spotjes relatief onopvallend waren en dus ook niet erg effectief, waarbij het gevaar van de BVT spotjes zou kunnen schuilen in het positioneren van roken als een activiteit voor volwassenen om zodoende roken voor jongeren een bepaalde glans te verlenen. </antwoord>
      <antwoord nummer="2">Mevrouw Brundtland heeft tijdens haar toespraak op de «Ministersconferentie voor een tabaksvrij Europa» in Warschau, 18 en 19 februari jl., gezegd ervan overtuigd te zijn dat BAT zich met slimme marketingtechnieken richt op rokers in de leeftijdscategorie 18–25 jaar. De trendy tabakswinkel is hier van een voorbeeld. De vraag is of bedoelde tabakswinkel zich zal houden aan de komende nieuwe Reclamecode voor tabaksproducten van de tabaksfabrikanten. Deze zelfregulering voor de nog toegestane reclame in tabaksspeciaalzaken treedt tegelijkertijd met de gewijzigde Tabakswet in werking. Vanzelfsprekend zal ik een en ander nauwlettend volgen. </antwoord>
      <antwoord nummer="3">Het feit dat de tabaksindustrie zegt zich te richten op de preventie van roken onder jongeren, draagt wat mij betreft wel een bepaalde paradox in zich. Zoals Clive Bates, directeur van Action on Smoking and Health stelt, is het vergelijkbaar met de president van Ford die zegt dat het beter is niet in een van zijn auto’s te rijden omdat dat gevaarlijk zou zijn. Als de tabaksbranche er niet voortdurend in slaagt om vele jongeren aan het roken te krijgen (dagelijks beginnen in ons land méér dan 250 kinderen onder de 18 jaar te roken), dan hebben zij uiteindelijk geen klandizie meer. Wat dat betreft is tabak een product dat afwijkt van andere producten. Er zijn nauwelijks consumenten die ná hun 22 ste levensjaar beginnen met roken. En tabak is zó verslavend, dat veel gebruikers het hun hele leven blijven gebruiken, simpelweg omdat ze niet meer zonder kunnen. Uit het voorgaande vloeit voort dat er in de tabaksbranche een continue noodzaak is tot klantenwerving bij jongeren. lk geloof dan ook niet erg in de pogingen van de tabaksmultinationals het jeugdroken te willen tegengaan. Zie ook mijn antwoord op vraag 1. </antwoord>
      <antwoord nummer="4">Ja, ik kan mij volledig vinden in de door de WHO aanbevolen middelen om het zorgwekkende tij van vele voortijdige doden door tabaksgebruik te keren. In de Verklaring van Warschau spreken de ministers van Volksgezondheid van de lidstaten van WHO/EURO hun commitment uit waar het gaat om het te lijf gaan van de tabaksepidemie. De gewijzigde Tabakswet moet tijd krijgen zichzelf te «bewijzen». lk moet hierbij echter wel een uitzondering maken voor wijzigingen van de Tabakswet als gevolg van Europese richtlijnen. Verder is het zo dat wetgeving slechts één instrument vormt in het gehele tabaksontmoedigingsbeleid van de regering. Het kan niet vaak genoeg gezegd worden. Het is en blijft nodig een samenhangend en begrijpelijk ontmoedigingspakket te hanteren. Binnen dat pakket behoren onder meer ook voorlichting om jongeren aan te moedigen niet rokers te blijven en het bieden van ondersteuning bij het stoppen met roken voor volwassenen. Minder volwassen rokers betekent niet alleen grote gezondheidswinst, maar ook minder slechte voorbeelden voor jongeren. Dit brengt het niet roken als sociale norm dichterbij. </antwoord>
      <antwoord nummer="5">Verdere aanscherping van de Tabakswet in de komende jaren zal bestaan uit nationale, EU- en mondiale maatregelen. Er komt een vergaand verbod op tabaksreclame en -sponsoring. Wat betreft het aanpakken van tabaksreclame in het verband van de Europese Unie: na het nietig verklaren van richtlijn 98/43/EG door het Europese Hof van Justitie (5 oktober 2000), heeft de Europese Commissie een nieuw richtlijnvoorstel ontworpen. Dit gaat beduidend minder ver dan de oorspronkelijke richtlijn. Inmiddels wordt over dit voorstel op ambtelijk niveau onderhandeld in de Raadswerkgroep Volksgezondheid. Nederland is in beginsel vóór het nieuwe richtlijnvoorstel, maar wil absolute zekerheid dat het verdergaande nationale wetgeving op het punt van tabaksreclame en -sponsoring kan handhaven dan wel invoeren. Hiermee bevindt Nederland zich in het gezelschap van landen als België, Finland, Denemarken, Engeland, Frankrijk en lerland. Deze landen kennen thans reeds vergaande wettelijke verboden op tabaksreclame en -sponsoring of staan op het punt deze in te voeren. </antwoord>
      <noten afkomstig="antwoord"/>
   </antwoorden>
</kvr>
