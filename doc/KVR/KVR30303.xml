<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Agema en Fritsma (beiden PVV) aan de minister voor Wonen, Wijken en Integratie over de oproep van allochtonenorganisaties om te stoppen met de stroom aan subsidies voor integratieprojecten. (Ingezonden 7 november 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30303
</item>
         <item attribuut="Inhoud">Vragen naar aanleiding van een artikel in de Telegraaf van 3 november 2007 over de oproep van Turkse en Marokkaanse organisaties om de grote stroom aan subsidies voor integratieprojecten te stoppen.</item>
         <item attribuut="Rubriek">Welzijn (Minderheden)</item>
         <item attribuut="Trefwoorden">Minderheden Subsidies</item>
         <item attribuut="Vindplaats">Kamervragen met antwoord 2007-2008, nr. 807, Tweede Kamer</item>
         <item attribuut="Vraagnr_bij_indiening">2070804370</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PVV">Agema Fritsma</persoon>
         </item>
         <item attribuut="Datum_reaktie">2007-12-04</item>
         <item attribuut="Datum_indiening">2007-11-07</item>
         <item attribuut="Document-id">KVR30303</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1727" allpagenumbers="1727 1728" vetnummer="2070804370" code="0708tkkvr807" lopendefooter="Tweede Kamer, vergaderjaar 2007–2008, Aanhangsel" filenaam="KVR30303" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="807" onderwerp="" indiendatum="2007-11-7">
         <vrager partij="PVV" oorsprong="parlement">Agema Fritsma</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-12-4">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht «Allochtonen: Stop ongeremde stroom integratiesubsidie»? <voetnoot nummer="1"/>
      </vraag>
      <vraag nummer="2">Onderschrijft u de oproep van Turkse en Marokkaanse organisaties om de ongebreidelde stroom aan subsidies voor integratieprojecten te stoppen? Zo neen, waarom niet? </vraag>
      <vraag nummer="3">Hoeveel miljoenen euro geeft de Nederlandse overheid (Rijk, provincies, gemeenten) aan integratieprojecten? Kunt u een overzicht geven van alle integratieprojecten die de overheid financiert? </vraag>
      <vraag nummer="4">Onderschrijft u dat er voor ettelijke miljoenen euro’s belastinggeld is gestoken in integratie- en antiradicaliseringsprojecten via allerlei professionele instellingen, maar dat die vervolgens nauwelijks resultaat boeken? Zo neen, kunt u aantonen dat er wel resultaten zijn geboekt? </vraag>
      <noten afkomstig="vraag">
         <noot nummer="1" datum="2007-11-3" bron="De Telegraaf, Allochtonen: Stop ongeremde stroom integratiesubsidie">De Telegraaf, Allochtonen: Stop ongeremde stroom integratiesubsidie, 3 november 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja, maar ik heb ook kennis genomen van het feit dat de voorzitter aan het Inspraakorgaan Turken van mening is dat hij verkeerd geciteerd is door «De Telegraaf». In de website van het Inspraakorgaan Turken staat in reactie op dit Telegraaf-artikel de volgende tekst van de voorzitter van het Inspraakorgaan Turken «De Telegraaf heeft mijn mening gevraagd naar aanleiding van de Marokkaanse protesten over subsidies voor projecten in Den Haag en in het algemeen over de subsidies/gelden voor minderheden. Ik heb over twee punten mijn mening gegeven wat helaas door de journalist met andere onderwerpen door elkaar is gehaald. Ik heb specifiek over het Onderwijsachterstandsbeleid gesproken en de journalist gevraagd om uit te zoeken wat er met de honderden miljoenen is gebeurd die daaraan zijn uitgegeven, omdat ik van mening ben dat al die gelden nauwelijks resultaat geleverd hebben voor Turken. Ik heb niet over de integratie subsidies gesproken. Ten tweede heb ik als mijn mening gegeven dat ik geen voorstander ben van subsidiëring van een buurthuis afzonderlijk voor een groep, bv. Turken of Marokkanen. Ik gaf mijn mening dat in plaats van afzonderlijke buurthuizen algemene buurthuizen moeten worden gefinancierd met als voorwaarde dat zij allochtonen er bij moeten betrekken en anders hun subsidie kwijt raken. Helaas zijn die onderwerpen verward met andere ideeën van de journalist» (eind letterlijk citaat). </antwoord>
      <antwoord nummer="2">Ik onderschrijf volledig de mening van het Inspraakorgaan Turken, zoals uiteengezet in bovengenoemde citaat, dat het erom gaat dat het algemene beleid, zoals bijvoorbeeld het onderwijsachterstandenbeleid of het beleid ten aanzien van buurthuizen, effectief moet zijn voor minderheden. </antwoord>
      <antwoord nummer="3">Bij de beantwoording van deze vraag maak ik een onderscheid tussen generiek en specifiek beleid. Zoals ik hierboven uiteen heb gezet gaat het er vooral om dat het generieke beleid effectief is voor minderheden. Minderheden worden niet meer geregistreerd, dus het is onmogelijk om het aandeel van minderheden te berekenen bij de inzet van de generieke financiële middelen. Als minister voor Integratiebeleid richt ik mij met name op de resultaten van het generieke beleid voor de onderwijs-, arbeidsmarkt- en huisvestingspositie van minderheden. In mijn «Integratienota 2007–2011» heb ik u gerapporteerd over de huidige stand van zaken. Voor de begroting van het generieke beleid verwijs ik u naar de rijksbegroting. Voor wat betreft het specifieke beleid heb ik via de Horizontale overzichtsconstructie (HOC) zicht op de financiële middelen die de rijksoverheid (via eventueel gemeenten) heeft gereserveerd voor het specifieke integratiebeleid, maar dat zijn niet noodzakelijkerwijs integratieprojecten. Wat gemeenten en provincies uit eigen financiële middelen besteden aan specifiek integratiebeleid is mij niet bekend. </antwoord>
      <antwoord nummer="4" voetnoot="1 2">Het antwoord is nee. Voorbeelden van succesvolle integratieprojecten in de achterliggende kabinetsperiode zijn de Zomerschool en Tweede Wereldoorlog in de West. Deze projecten vonden plaats in het kader van het LOM-Masterplan «Niet naast, maar met elkaar». In het project «Zomerschool» is een nieuwe module ontwikkeld om in de zomervakanties kinderen uit minderheidsgroepen weerbaar te maken en bepaalde Nederlandse waarden en normen bij te brengen. Het project «Tweede Wereldoorlog in de West» dat in samenwerking met het Verzetsmuseum Amsterdam werd uitgevoerd, was gericht op het verhogen van het historisch bewustzijn van álle leerlingen voor wat betreft de Tweede Wereldoorlog in Suriname, de Nederlandse Antillen en Aruba. Het project had een sterk lokaal karakter. Het project is van start gegaan in Almere, en het project is op 27 oktober jl., op de dag dat de jaarlijkse bevrijding van Tilburg wordt herdacht, plechtig afgesloten door de burgemeester van Tilburg. Van de projecten die gericht zijn op de bevordering van de maatschappelijke binding en het tegengaan van radicalisering vindt, zoals eerder aangekondigd, thans een evaluatie plaats. Deze evaluatie zal meer het karakter hebben van een procesevaluatie, omdat het meten van effecten van deze projecten, wetenschappelijk gecompliceerd is. In de eerste plaats ontbreekt een controlegroep omdat deze projecten zich per definitie richten op de gehele samenleving. Voorts is er geen simpele één-op-één relatie te construeren tussen een project en de afname van radicalisering c.q. toename van binding omdat er bij deze complexe maatschappelijke processen een groot aantal actoren in het spel is, zoals bijvoorbeeld het maatschappelijke en het politieke klimaat. Naar aanleiding van de vragen over de effecten en de effectiviteit van overheidsbeleid en beleidsinterventies die recentelijk indringend aan de orde zijn gesteld door het SCP <voetnoot nummer="1"/>en het WODC <voetnoot nummer="2"/>. bericht ik u met verwijzing naar mijn «Integratienota 2007–2011», dat meer dan in het verleden het kabinet bij de opzet en uitvoering van integratie-interventies rekening wil houden met de noodzaak om de beoogde effecten vooraf te specificeren en achteraf beter te evalueren. In de jaarlijkse rapportages van het SCP zullen de beleidseffecten van integratieprojecten zijn opgenomen. </antwoord>
      <noten afkomstig="antwoord">
         <noot nummer="1">M. Gijsberts, J. Dagevos (2007). Interventies voor integratie. Den Haag: Sociaal en Cultureel Planbureau</noot>
         <noot nummer="2">I. Kulu Glasgow, F. Leeuw, E. Uiters, R. Bijl (2007). Integratiebeleid rijksoverheid onderzocht. Een synthese van resultaten uit evaluatie en monitoringonderzoek 2003–2006. Den Haag: Ministerie van Justitie/WODC</noot>
      </noten>
   </antwoorden>
</kvr>
