<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over BSCC-hartkleppen. (Ingezonden 15 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6453
</item>
         <item attribuut="Inhoud">Vragen over de breukrisico's van de BSCC-hartkleppen.</item>
         <item attribuut="Rubriek">Gezondheidszorg (Geneeskunde) Gezondheidszorg (Medische hulpmiddelen)</item>
         <item attribuut="Trefwoorden">Chirurgie Hart- en vaatziekten Medische hulpmiddelen</item>
         <item attribuut="Vindplaats">Kamervragen met antwoord 1997-1998, nr. 666, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-02-06</item>
         <item attribuut="Datum_indiening">1998-01-15</item>
         <item attribuut="Document-id">KVR6453</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1357" allpagenumbers="1357 1358" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6453" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="666" onderwerp="" indiendatum="1998-01-15">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-02-6">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de reportage van «ongelooflijke verhalen» over de problemen rond de breukrisico’s van BSCC-hartkleppen en de berichtgeving hierover in de Telegraaf? 1, 2 . </vraag>
      <vraag nummer="2">Zijn tot nu toe bij 53 mensen breuken gemeld, waarvan 33 met dodelijke afloop? </vraag>
      <vraag nummer="3">Leven er nog zo’n 1100–2200 mensen met de bewuste hartkleppen, van wie 400 met een extra groot breukrisico? </vraag>
      <vraag nummer="4">Is het waar dat lang niet alle patiënten geïnformeerd zijn over de risico’s en de mogelijkheid krijgen de klep te laten vervangen door een beter type hartklep? Zo ja, is dit afhankelijk van het hartcentrum waar men de oorspronkelijke operatie heeft ondergaan? </vraag>
      <vraag nummer="5">Is de hiervoor benodigde informatie, namelijk specifieke informatie over het productieproces per hartklep, sinds 1994 beschikbaar gekomen voor onderzoekers van de universiteit van Utrecht? Zo ja, bent u van mening dat deze informatie direct beschikbaar moet komen voor de individuele patiënt? </vraag>
      <vraag nummer="6">Bent u van mening dat voorkomen moet worden dat meer mensen onnodig overlijden? Zo ja, bent u bereid onmiddellijk tot een centrale aanpak van deze problemen te komen en actie te ondernemen zodat de productiegegevens beschikbaar komen? Zo neen, waarom niet? </vraag>
      <vraag nummer="7">Waren de problemen omtrent deze kunsthartkleppen al sinds 1985 bekend? Zo ja, waarom heeft het dan zo lang geduurd voordat er actie is ondernomen? – Was en is verbod op import van ondeugdelijke hulpmiddelen in Nederland mogelijk? – Heeft de hoofdinspectie van de gezondheidszorg de hartchirurgen over de problematiek met de hartkleppen geadviseerd en controle uitgeoefend op de praktijk? – Was en is het testen van en de controle op hulpmiddelen in Nederland wettelijk geregeld? – Wat is hierover precies geregeld in het Besluit medische hulpmiddelen? </vraag>
      <noten afkomstig="vraag">
         <noot nummer="1" datum="1998-01-7" bron="Ongelooflijke verhalen">Ongelooflijke verhalen, 7 januari 1998</noot>
         <noot nummer="2" datum="1998-01-14" bron="Telegraaf">Telegraaf, 14 januari 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Bij 53 patiënten is een breuk van de uitstroombeugel van de betrokken kunstklep gedocumenteerd. Van de 2264 patiënten bij wie in de jaren 1979–1984 een hartklepprothese is ingebracht, zijn 33 personen aan de gevolgen van een klepbreuk overleden. </antwoord>
      <antwoord nummer="3">Er leven nog rond de 1000 personen met een BSCC-hartklep in Nederland. Daarvan hebben 273 een 70° hartklep ontvangen, welke klep in het algemeen als een prothese met een extra groot breukrisico wordt beschouwd. Naar schatting zijn thans nog 25 patiënten in leven met een hartklep van dat type. Overigens moet per patiënt steeds het risico van een klepbreuk worden afgewogen tegen het risico te overlijden aan een heroperatie ingeval van een profylactische klepvervanging. </antwoord>
      <antwoord nummer="4">Sinds de hartkleppen-problematiek begin 1985 bij de overheid bekend was hebben de betrokken inspecties van het Staatstoezicht op de Volksgezondheid bij herhaling de medische beroepsgroep (waaronder de cardiologen en de hartchirurgen) op de ernst van de situatie gewezen en aangedrongen op een adequate informatieverstrekking aan de patiënt. Of dit daadwerkelijk geschiedt is de verantwoordelijkheid van de behandelend arts. </antwoord>
      <antwoord nummer="5 en 6">Dankzij faciliterend optreden van de zijde van de Inspectie voor de Gezondheidszorg is bereikt dat de fabrikant de voor Nederland van belang zijnde productie-dossiers voor onderzoeksdoeleinden ter beschikking heeft gesteld. Deze dossiers zijn in beheer bij de Nederlandse Björk-Shiley Stichting en staan ter beschikking van de onderzoekers van de Universiteit van Utrecht. Het daaruit voortgevloeide onderzoek maakt een betere afweging van het risico van klepbreuk tegen het risico van een nieuwe open hart operatie mogelijk. De analyses van de productiegegevens zijn aan de hartchirurgen bekendgemaakt en kunnen te allen tijde ten behoeve van de behandeling van de individuele patiënt worden opgevraagd. De gezondheidszorg is erop gericht te voorkomen dat mensen onnodig overlijden. In dat verband moet dan ook het structurele overleg worden gezien van de inspectie met enerzijds de – onder het antwoord van vraag 4 bedoelde – beroepsgroep, de reeds genoemde stichting, de Nederlandse Hartstichting en de Consumentenbond, en anderzijds met de «Trustees for the Bowling-Pfizer heart valve settlement funds», zijnde de Amerikaanse gemachtigde van de fabrikant van de hartkleppen in kwestie. Uit dat overleg is voortgekomen het Nederlandse wetenschappelijk onderzoek, de publicaties en de aanbevelingen voor heroperaties bij patiënten met verhoogd risico. Daarmee is dan ook sprake van een centrale aanpak van de problematiek. Gelet op met name het belang van de individuele patiënt streeft de Inspectie voor de Gezondheidszorg in het overleg met genoemde Trustees er voorts naar om de productie-dossiers eveneens in het kader van de geneeskundige behandeling ter beschikking te doen stellen. </antwoord>
      <antwoord nummer="7">De problemen rond de hartklepprotheses zijn sinds begin 1985 bekend. De onmiddellijke activiteiten van het ministerie en de inspectie waren gericht op het uit de handel doen nemen en de recall bij de ziekenhuizen van de problematische hartklepprotheses door de importeur/fabrikant. Tegelijkertijd werd de medische professie van de ernst van de situatie op de hoogte gebracht. Voorts was en is nog steeds aan de orde de zorg voor de patiënten bij wie een hartklep met verhoogd risico was geïmplanteerd. Hierbij heeft de Inspectie voor de Gezondheidszorg sinds 1985 een actieve rol gespeeld. In eerste instantie werd met onder andere de specialisten een consensus bereikt over de wijze waarop landelijk actie kon worden ondernomen. Dit maakt een verdergaande structurele aanpak van de problematiek mogelijk. Uiteindelijk zijn deze activiteiten uitgemond in de bij het antwoord op vraag 4 bedoelde overleggroep. Tenslotte kan nog worden vermeld dat de ernst van de hartkleppenproblematiek een rol heeft gespeeld bij de formulering van de voorwaarden die de Europese richtlijnen inzake medische hulpmiddelen aan het in de handel brengen van die middelen heeft gesteld. Voor wat betreft de inhoud van die regelgeving moge worden verwezen naar het Besluit medische hulpmiddelen dat per 14 juni 1998 volledig in werking treedt. In het algemeen kan worden opgemerkt dat met dat besluit de kwaliteit van de in de handel gebrachte medische hulpmiddelen is gediend. Ook de controle kan daarmee beter worden uitgevoerd. Vóór de inwerkingtreding van dat besluit is het slechts mogelijk eisen te stellen aan het testen van medische hulpmiddelen die, zij het onverplicht, reeds onder het nieuwe regime in de handel worden gebracht. </antwoord>
      <noten afkomstig="antwoord"/>
   </antwoorden>
</kvr>
