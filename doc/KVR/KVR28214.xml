<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over de hoge pre-paid tarieven voor het mobiel bellen naar 0900-informatie nummers. (Ingezonden 7 maart 2007); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28214
</item>
         <item attribuut="Inhoud">Vragen over de veel te hoge tarieven die mobiele aanbieders in rekening brengen voor een pre-paid aansluiting bij mobiel bellen naar 0900-informatielijnen. Aangezien hieronder ook het landelijke 0900-nummer van de politie valt, bepleit indiener het aan banden leggen van deze hoge tarieven.</item>
         <item attribuut="Rubriek">Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Consumenten Mobiele telefonie</item>
         <item attribuut="Vindplaats">Kamervragen met antwoord 2006-2007, nr. 1626, Tweede Kamer</item>
         <item attribuut="Vraagnr_bij_indiening">2060708980</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2007-05-23</item>
         <item attribuut="Datum_indiening">2007-03-07</item>
         <item attribuut="Document-id">KVR28214</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3443" allpagenumbers="3443 3444 3445" vetnummer="2060708980" code="0607tkkvr1626" lopendefooter="Tweede Kamer, vergaderjaar 2006–2007, Aanhangsel" filenaam="KVR28214" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1626" onderwerp="" indiendatum="2007-03-7">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="23 mei 2007), zie ook Aanhangsel Handelingen nr. 1156, vergaderjaar 2006–2007">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder>de minister en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat de tarieven voor een pre-paid-aansluiting bij mobiel bellen naar een 0900-nummer bij vrijwel alle mobiele operators tussen de € 1,10 en € 1,30 per minuut liggen? </vraag>
      <vraag nummer="2">Deelt u de mening dat dit veel te hoge tarieven zijn voor het bellen van 0900-informatielijnen? </vraag>
      <vraag nummer="3">Bent u tevens bekend met het tarief dat gehanteerd wordt voor het bellen met het landelijke 0900-nummer van de politie waarbij de tarieven kunnen variëren tussen de € 0,49 en de € 1,30? </vraag>
      <vraag nummer="4">Deelt u de mening dat ook dit veel te hoge tarieven zijn voor het bellen van de 0900-informatielijn van de politie? </vraag>
      <vraag nummer="5">Is het u bekend dat ook voor het bellen van 0900-nummers met een regulier mobiel abonnement extra kosten worden berekend, zoals bijvoorbeeld een beltarief dat buiten de vooraf ingekochte belbundel in rekening wordt gebracht? </vraag>
      <vraag nummer="6">Deelt u de mening dat de 0900-nummers kennelijk door mobiele aanbieders gebruikt worden als «cash cow», vooral bij prepaid aansluitingen, aangezien de prijzen voor het bellen met deze nummers geen enkele relatie hebben met de daadwerkelijke kosten? </vraag>
      <vraag nummer="7">Deelt u voorts de mening dat er hier kennelijk sprake is van falende marktwerking? </vraag>
      <vraag nummer="8">Bent u bereid, bij de invulling van de met de Kamer afgesproken regels voor tarieven van 0900-nummers, deze veel te hoge tarieven aan banden te leggen? Bent u ook bereid de mobiele aanbieders aan te spreken op het rekenen van hoge kosten voor het bellen van de politie of andere publieke diensten zodat deze kosten al op korte termijn niet meer in rekening worden gebracht? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, dat is mij bekend. </antwoord>
      <antwoord nummer="2">De in vraag 1 genoemde tarieven worden door aanbieders van telefoondiensten in rekening gebracht bij de consument. Ze hebben echter betrekking op de tarieven van zowel de inhoudelijke dienstverlening (de informatiedienst) als de tarieven voor de elektronische communicatiedienst via welke deze inhoudelijke dienstverlening wordt aangeboden (de transmissiedienst). In de regel wordt het informatietarief vastgesteld door de nummergebruiker (de nummerexploitant) en het transmissietarief door de aanbieder van de telefoondienst. Ofschoon ik constateer dat bij mobiele aanbieders grote prijsverschillen bestaan tussen het bellen naar 0900-nummers en andere nummers, ben ik terughoudend waar het gaat om het geven van een oordeel over de hoogte van deze tarieven. Het is de consument die de waarde van de informatiedienst bepaalt en daarmee de tarieven beïnvloedt van zowel de informatiedienst als de hier bijhorende transmissiedienst. Daarom is het belangrijk dat de consument op voorhand goed inzicht heeft in deze tarieven en op basis daarvan een beslissing kan nemen om de dienst wel of niet af te nemen (zie ook het antwoord op vraag 6). Ik heb geen signalen ontvangen die er op duiden dat een groot aantal consumenten de mobiele beltarieven van 0900-nummers als te hoog zou percipiëren. Dat neemt niet weg dat specifieke groepen gebruikers van prepaid aansluitingen hinder kunnen ondervinden van hoge mobiele beltarieven van 0900-nummers. </antwoord>
      <antwoord nummer="3 en 4" voetnoot="1">Zoals de minister van BZK u reeds in februari 2001 schreef <voetnoot nummer="1"/>, hebben de aanbieders van mobiele telefoondiensten – begin 2001 – aangegeven de tarieven voor het bellen naar het Landelijk Telefoonnummer Politie (LTP), vanwege de maatschappelijke relevantie van dit telefoonnummer, te zullen verlagen, voorzover dit op dat moment al niet was gerealiseerd. Hierbij is afgesproken dat voor het bellen vanaf een mobiele aansluiting naar het LTP niet meer dan het reguliere LTP-tarief (een lokaal tarief voor het bellen vanaf een vaste aansluiting binnen het eigen netnummergebied) plus het normale tarief voor het bellen binnen het mobiele netwerk in rekening zal worden gebracht. De hoogte van het normale tarief voor het bellen binnen het mobiele netwerk verschilt per aanbieder van de mobiele telefoondiensten en is ook afhankelijk van het specifieke contract dat de eindgebruiker heeft afgesloten. Op basis van een eerste verkenning maak ik op dat er verschillende prepaid en postpaid tarieven worden gehanteerd voor het mobiel bellen naar het LTP, oplopend van een normaal mobiel beltarief tot € 0,59 per minuut. De vraag is in hoeverre de genoemde partijen zich hiermee houden aan de destijds gemaakte afspraken. De minister van BZK zal het korpsbeheerdersberaad, als verantwoordelijk orgaan voor het LTP, verzoeken om na te gaan of deze partijen hun afspraken nakomen, en verzoeken om indien nodig deze aan te spreken op het nakomen hiervan. </antwoord>
      <antwoord nummer="5">Ja, dat is mij bekend. </antwoord>
      <antwoord nummer="6" voetnoot="2 3">Ik signaleer dat er grote prijsverschillen bestaan tussen het bellen naar 0900-nummers vanaf vaste aansluitingen en vanaf mobiele toestellen met een prepaid aansluiting, die geen sterke correlatie tonen met de normale mobiele gesprekstarieven, hetgeen wel voor de hand zou liggen <voetnoot nummer="2"/>. Tarieven voor het mobiel bellen naar 0900-nummers met een prepaid aansluiting zijn kennelijk niet afhankelijk van de tarieven van de informatiediensten zelf, maar worden uitgemiddeld <voetnoot nummer="3"/>. Aanbieders van mobiele telefonie geven aan dat gezien het karakter van de 0900 dienstverlening, uniforme eindgebruikerstarieven bij 0900-nummers met name bij prepaid aansluitingen nodig zijn, om op efficiënte wijze deze diensten in rekening kunnen brengen bij de beller. Dit geldt ook voor de verrekening met tussenliggende aanbieders. Daarbij zijn deze tarieven ten opzichte van het bellen naar andere nummers relatief hoog. Aanbieders van mobiele telefoondiensten bieden spraak- en datadiensten doorgaans aan onder bepaalde (abonnements)vormen en in bundels van diensten. Concurrentie vindt in belangrijke mate plaats op deze (abonnements)vormen en bundels van diensten, waarvoor per aanbieder een specifieke tariefstructuur wordt toegepast. De tarieven voor het bellen naar bepaalde categorieën van nummers maken hier onderdeel van uit. De consument heeft op deze markt voldoende keuzevrijheid, maar laat zich blijkbaar niet leiden door de tarieven voor bellen naar 0900-nummers. Ik merk op dat OPTA de eindgebruikersmarkt voor mobiele telefonie niet heeft gereguleerd, omdat OPTA van mening is dat er in de genoemde context sprake is van daadwerkelijke concurrentie op deze markt. Omdat informatienummers slechts een deel van een aangeboden dienstenpakket vormen, is de invloed van de tarieven van informatienummers op de keuze voor een aanbieder doorgaans beperkt en kan het voorkomen dat een consument die niet goed is geïnformeerd achteraf verrast wordt door hoge tarieven. Voldoende transparantie van het tarief van de transmissie bij 0900-nummers is in dit opzicht van groot belang voor de consument. Op dit punt is verbetering mogelijk (zie ook mijn antwoord op vraag 8). </antwoord>
      <antwoord nummer="7">Nee, ik ben van mening dat er sprake is van voldoende marktwerking. Marktonvolkomenheden bij het bieden van toegang tot 0900-informatienummers, zoals gebrekkige tarieftransparantie en een hoge uitmiddeling van tarieven, kunnen in een organisatorisch en technologisch complexe situatie (tijdelijk) voorkomen (zie mijn antwoord op vraag 6). </antwoord>
      <antwoord nummer="8" voetnoot="4 5">Voor wat betreft het eerste deel van de bovengenoemde vraag luidt mijn antwoord dat ik niet bereid ben om algemene eindgebruikertarieven voor het bellen naar 0900-nummers via wettelijke regels aan banden te leggen. Daarvoor is een zekere mate van proportionaliteit vereist in verhouding tot de in het geding zijnde consumentenbelangen, ook gelet op het relevante Europese regelgevend kader voor de elektronische communicatiesector. Deze proportionaliteit acht ik thans niet aanwezig (zie de antwoorden op vraag 2, 6 en 7). Zolang verder ook geen sprake is van een situatie met partijen met aanmerkelijke marktmacht zoals bedoeld in artikel 6a.1. van de Telecommunicatiewet, kan ook OPTA hier niet ingrijpen. De NMa is reeds bevoegd om de algemene mededingingsregels toe te passen op gevallen waarin misbruik van economische machtspositie in de vorm van buitensporig hoge prijzen worden gevraagd door ondernemingen met een machtspositie. Buiten deze gevallen is terughoudendheid op zijn plaats. Aanbieders van mobiele telefonie kunnen de genoemde tarieven hanteren omdat sprake is van een intransparantie van de opbouw van het beltarief. Met name bij het hanteren van een uniform mobiel beltarief voor alle 0900-nummers, zoals het geval is bij prepaid pakketten, komt niet goed uit de verf wat de transmissietarieven zijn die de mobiele operator legt bovenop de tarieven van de inhoudelijke diensten <voetnoot nummer="4"/>. Ik stel mij voor dat met een meer inzichtelijke tariefopbouw en hoogte van tarieven voor de consument op dit punt, bij het aanbod van mobiele telefoondiensten of op de factuur, aanbieders van mobiele telefonie geprikkeld kunnen worden tot het hanteren van lagere transmissietarieven voor deze gesprekken. Ik zal me verder beraden op mogelijke maatregelen om de transparantie van deze tarieven te verbeteren. Voor wat betreft het tweede deel van de bovengenoemde vraag, luidt mijn antwoord als volgt. Ik ben mij er terdege van bewust dat het door de Kamer gepercipieerde probleem van hoge mobiele beltarieven ook speelt bij 0900-nummers die gebruikt worden voor publieke dienstverlening. Als zodanig kan het geplaatst worden in het kader van de bredere problematiek omtrent de algemene bereikbaarheid van publieke instellingen zoals dat door de Kamer tijdens de behandeling van een wijziging van de Telecommunicatiewet op 16 januari jl. naar voren is gebracht <voetnoot nummer="5"/>. Er ligt hier een verantwoordelijkheid bij de staatssecretaris van Binnenlandse Zaken en Koninkrijksrelaties en de minister van Algemene Zaken. Bij de aanpak van de genoemde bredere problematiek kan eventueel gebruik gemaakt worden van een andere passende nummerreeks. Een goed voorbeeld is de 14-serie binnen het Nummerplan telefoon- en ISDN-diensten die bestemd is voor dienstverlening met een bijzonder maatschappelijk belang. Binnen de contouren van de 14-serie voor publieke dienstverlening kan beleid ontwikkeld worden voor de bereikbaarheid van publieke instellingen, met bijpassend vergoedingenmodel. Ik zal waar nodig mijn collega’s van BZK en AZ faciliteren met het komen tot een aanvullend nummerbeleid. Immers, bij de wijziging van het Nummerplan telefoon- en ISDN-diensten van 22 april 2006 is de reeks 140xyz bestemd voor contactcentra van de gemeentelijke overheid en zijn de nummers 1410 t/m 1419 gereserveerd voor contactcentra van de overige overheidsorganisaties. Het bedoelde aanvullende nummerbeleid zal invulling geven aan deze reservering. Overigens hebben meerdere bestuurslagen, waaronder gemeenten, de verklaring «Betere dienstverlening, minder administratieve lasten met de e-overheid» ondertekend op 18 april 2006, waarbij gemeenten in staat worden gesteld de poort tot de overheid te zijn voor contact aan balie en telefoon, met gebruikmaking van de 140xyz nummers. Daarmee is het gebruik van de 14-serie voor publieke dienstverlening in gang gezet. Zonder af te doen aan mijn eerdere conclusie over aspecten met betrekking tot marktwerking, is het gelet op het bovenstaande prematuur om mobiele aanbieders aan te spreken op het rekenen van hoge kosten voor het bellen van publieke dienstverleners zodat deze op korte termijn niet meer in rekening worden gebracht. Volledigheidshalve verwijs ik u ook naar de antwoorden op de vragen 3 en 4. </antwoord>
      <noten afkomstig="antwoord">
         <noot nummer="1">TK 2000/2001, aanhangsel 1453, nr. 703</noot>
         <noot nummer="2">De wijze waarop verkeer naar een 0900-nummer wordt geleid en de gebruikte technologie daarbij verschillen niet wezenlijk van geleiding van verkeer naar een geografisch nummer</noot>
         <noot nummer="3">Overigens is een gevolg van deze uitmiddeling van tarieven dat nummerexploitanten geen invloed kunnen uitoefenen op de feitelijke eindgebruikerstarieven van hun diensten voor gebruikers van prepaid aansluitingen</noot>
         <noot nummer="4">Dit geldt overigens ook voor informatiediensten die via SMS worden aangeboden</noot>
         <noot nummer="5">Handelingen 2006–2007, nr. 30, pag. 1995–2003, in verband met de blokkering van 0900-nummers</noot>
      </noten>
   </antwoorden>
</kvr>
