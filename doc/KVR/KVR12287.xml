<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de staatssecretaris van Defensie over personele tekorten en tekort aan opleidingscapaciteit. (Ingezonden 1 augustus 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12287
</item>
         <item attribuut="Inhoud">Betreft personele tekorten bij 640 squadron op vliegbasis Volkel, het ontbreken van een rijopleidingscapaciteit voor BBT'ers, en vooropleidingseisen voor BBT'ers.</item>
         <item attribuut="Rubriek">Veiligheidsbeleid en defensie (Luchtmacht) Veiligheidsbeleid en defensie (Militairen)</item>
         <item attribuut="Trefwoorden">Luchtmacht Militaire opleidingen Militairen</item>
         <item attribuut="Vindplaats">Kamervragen met antwoord 1999-2000, nr. 1803, Tweede Kamer</item>
         <item attribuut="Vraagnr_bij_indiening">2990014340</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">2000-09-12</item>
         <item attribuut="Datum_indiening">2000-08-01</item>
         <item attribuut="Document-id">KVR12287</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4045" allpagenumbers="4045 4046" vetnummer="2990014340" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12287" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1803" onderwerp="" indiendatum="2000-08-1">
         <vrager partij="VVD" oorsprong="parlement">Van den Doel</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2000-09-12">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel over de grote personele tekorten bij 640 squadron op de vliegbasis Volkel? <voetnoot nummer="1"/>
      </vraag>
      <vraag nummer="2">Acht u de eenheid, gezien de 86 vacatures, nog wel operationeel inzetbaar? Zo ja, waar is dat op gebaseerd? Zo nee, welke maatregelen zijn getroffen en wanneer zijn de tekorten opgeheven? </vraag>
      <vraag nummer="3">Komt een dergelijke situatie ook voor op andere vliegbases? </vraag>
      <vraag nummer="4">Acht u het wenselijk dat vanwege de grote personele tekorten het aanwezige personeel geen vakantieverlof kan opnemen? Zo nee, welke maatregelen worden dan getroffen? </vraag>
      <vraag nummer="5">Acht u het juist dat BBT’ers de mogelijkheid tot het behalen van een rijbewijs wordt toegezegd, terwijl een toereikende rijopleidingscapaciteit ontbreekt? Zo nee, op welke wijze wordt dit opgelost? Worden dergelijke toezeggingen ook bij de andere onderdelen van de krijgsmacht gedaan zonder dat zij adequaat worden nagekomen? </vraag>
      <vraag nummer="6">Op welk niveau worden de vooropleidingseisen vastgesteld voor de BBT’ers? Acht u het juist dat de vooropleidingseis voor BBT’ers bij de lokale werving t.b.v. plaatsing bij 640 squadron is losgelaten? Gebeurt dit ook bij andere onderdelen van de krijgsmacht? Op welke wijze wordt bereikt dat zij alsnog aan de vooropleidingseisen voldoen? </vraag>
      <noten afkomstig="vraag">
         <noot nummer="1">Trivizier, nr 7/8, juli 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De taak van 640 Squadron valt te splitsen in «vredesbewaking» van de vliegbasis en «object grondverdediging» ten behoeve van uitgezonden eenheden. De eenheid is voor de vredesbewaking volledig inzetbaar, maar kent aanzienlijke beperkingen op het gebied van de objectgrondverdediging. 640 Squadron kent 86 niet gevulde formatieplaatsen. Op dit moment zijn 40 personen bij het Squadron geplaatst die hun opleidingstraject «object grondverdediging» nog niet geheel hebben afgerond, maar al wel volledig zijn opgeleid voor de vredesbewakingstaak. Zodoende resteren er daadwerkelijk 46 vacatures (= 13 procent) op een Squadronbestand van 353 personen. Gelet op deze situatie ligt de prioriteit bij de vredesbewaking. Met de huidige personele bezetting wordt deze taak gegarandeerd. 640 Squadron van de vliegbasis Volkel is tijdelijk vrijgesteld van de objectgrondverdedigingstaak, waarmee een lastenverlichting voor deze eenheid is bereikt. Indien deze taak desalniettemin dient te worden uitgevoerd (bijvoorbeeld tijdens de inzet voor een vredesoperatie), dan zal met de andere objectgrondverdedigingseenheden en eventueel met andere krijgsmachtdelen worden samengewerkt om – ondanks de huidige beperkingen – de opdracht toch te kunnen uitvoeren. Enkel bij een omvangrijke deelname van de Koninklijke Luchtmacht aan een vredebewarende operatie heeft de vacatureproblematiek van het 640 Squadron op den duur gevolgen voor het voortzettingsvermogen op het gebied van de «objectgrondverdediging». Om aan de geschetste problematiek het hoofd te bieden vindt er momenteel een evaluatie voor het gehele gebied «grondoperatiën» binnen de Koninklijke Luchtmacht plaats. Deze evaluatie zal leiden tot een reorganisatie van alle grondoperationele eenheden van de Koninklijke Luchtmacht, waarbij een positief effect op beschikbaarheid en inzetbaarheid voor zowel de vredesbewaking als de objectgrondverdedigingstaak doelstelling is. </antwoord>
      <antwoord nummer="3">In beperkte mate doet zich deze problematiek ook voor op de vliegbasis Gilze-Rijen en bij de Groep Geleide Wapens De Peel. </antwoord>
      <antwoord nummer="4">De operationele taakuitvoering is de eerste prioriteit van alle eenheden van de Koninklijke Luchtmacht. Indien een eenheid personele tekorten heeft, wordt het personeel zodanig ingeroosterd dat deze taakuitvoering in ieder geval is gewaarborgd. Hierbij wordt zo veel mogelijk rekening gehouden met de wensen van het personeel. In ieder geval is zeker gesteld dat alle personeelsleden de in het AMAR vastgestelde verlofperiodes («per jaar ten minste 15 dagen, waarvan tien aaneengesloten», AMAR artikel 76, 2e lid) kunnen opnemen. Bij incidenteel verlof (één tot enkele dagen) kan het voorkomen dat reeds toegestaan verlof door onvoorziene omstandigheden en «indien de belangen van de dienst zulks naar het oordeel van degene die het verlof heeft verleend, uitdrukkelijk vorderen» (AMAR artikel 65, 1e lid) moet worden verschoven. Deze situatie doet zich slechts incidenteel voor en wordt steeds in overleg met betrokkene opgelost. </antwoord>
      <antwoord nummer="5">De Koninklijke Luchtmacht gebruikt de mogelijkheid het behalen van het rijbewijs niet als wervingsinstrument. De rijbevoegdheid op de Mercedes Benz is een vereiste voor de objectgrondverdedigingstaak, maar heeft geen relatie met de vredesbewakingstaak. De Koninklijke Marine en Koninklijke Marechaussee werven evenmin personeel met een dergelijke toezegging. De Koninklijke Landmacht gebruikt de mogelijkheid tot het behalen van een rijbewijs wel als wervingsinstrument voor bepaalde categorieën personeel. Indien door capaciteitsgebrek het (interservice) Opleidingscentrum Rijden niet in staat is de rijopleidingen binnen de defensie-organisatie te verzorgen, stelt zij de BBT’ers in de gelegenheid om op rijkskosten een rijbewijs te halen bij een civiele rijschool. </antwoord>
      <antwoord nummer="6">De vooropleidingseisen worden centraal in de Koninklijke Luchtmacht vastgesteld en, ook op de vliegbasis Volkel, decentraal toegepast. Deze eisen worden periodiek kritisch bezien en op hun actualiteit beoordeeld. Zo heeft ook een beschouwing van de vooropleidingseisen voor het gebied grondoperatiën plaatsgevonden. Bij deze beschouwing worden de functie-eisen als vaststaand gegeven genomen, hieraan worden geen concessies gedaan. Het is mogelijk gebleken de vooropleidingseisen en fysieke eisen voor de betreffende categorie personeel enigszins neerwaarts bij te stellen. Aanpassing van opleidings- en trainingsprogramma’s waarborgt dat aan de benodigde kwaliteit van het instromende personeel geen concessies worden gedaan. In het aangehaalde artikel is deze aanpassing bedoeld. Ook bij de Koninklijke Marine, Koninklijke Landmacht en Koninklijke Marechaussee worden de vooropleidingseisen centraal vastgesteld. Bij regionale werving blijven deze eisen onverkort van kracht. Indien in het selectietraject kandidaten voor de Koninklijke Marine en de Koninklijke Landmacht niet geheel voldoen aan de gestelde vooropleidingseisen maar verder wel geschikt worden geacht, wordt maatwerk toegepast. Zo kan door het afleggen van een proef van bekwaamheid op de betreffende KM-school, door het volgen van een voorschakelcursus of door bijscholing een kandidaat alsnog in aanmerking komen voor aanstelling bij de Koninklijke Marine. Een kandidaat die niet voldoet aan de fysieke eisen van de Koninklijke Landmacht wordt in staat gesteld op kosten van de KL bij een civiele sportschool de fysieke gesteldheid te verbeteren tot het vereiste niveau. Daarnaast is er een proef waarbij het meetmoment is verschoven naar het einde van de opleidingsperiode. Ook kent de Koninklijke Landmacht, evenals de Koninklijke Luchtmacht, voorschakeltrajecten voor hen die nog niet over de juiste kennis en vaardigheden (waaronder de Nederlandse taal) beschikken om te worden toegelaten. Deze kandidaten krijgen een gericht opleidingstraject bij een civiele opleidingsinstantie, waarbij in 18 tot 20 weken de tekortkomingen worden weggewerkt. Na het slagen voor deze opleiding wordt de kandidaat alsnog toegelaten. </antwoord>
      <noten afkomstig="antwoord"/>
   </antwoorden>
</kvr>
