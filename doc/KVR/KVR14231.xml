<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volksgezondheid, Welzijn en Sport over de opvang van thuis- en daklozen. (Ingezonden 25 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14231
</item>
         <item attribuut="Inhoud">Vragen naar aanleiding van het jaarverslag 2000 van het Leger des Heils over de kennelijk enorme stijging van het aantal dak- en thuislozen.</item>
         <item attribuut="Rubriek">Welzijn (Overig)</item>
         <item attribuut="Trefwoorden">Kansarmen</item>
         <item attribuut="Vindplaats">Kamervragen met antwoord 2000-2001, nr. 1662, Tweede Kamer</item>
         <item attribuut="Vraagnr_bij_indiening">2000114000</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2001-09-04</item>
         <item attribuut="Datum_indiening">2001-07-25</item>
         <item attribuut="Document-id">KVR14231</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3467" allpagenumbers="3467 3468" vetnummer="2000114000" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14231" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1662" onderwerp="" indiendatum="2001-07-25">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-09-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1 2">Kent u het jaarverslag 2000 van het Leger des Heils <voetnoot nummer="1"/>waarin wordt gesproken over een enorme stijging van het aantal thuis- en daklozen? <voetnoot nummer="2"/>
      </vraag>
      <vraag nummer="2">Is het niet schrijnend dat in een welvarend land als Nederland en in een tijd van economische voorspoed het aantal thuis- en daklozen het laatste jaar explosief is toegenomen? </vraag>
      <vraag nummer="3">Deelt u de mening dat dit een zeer alarmerend bericht is waar concrete actie op korte termijn op zijn plaats is? </vraag>
      <vraag nummer="4">Is het voor u aanvaardbaar dat een toenemend aantal kinderen en jongeren op straat terecht komt? Deelt u de mening dat elk thuis- en dakloos kind er een teveel is? </vraag>
      <vraag nummer="5">Welk beleid gaat u extra inzetten om het steeds groter wordende tekort aan opvangplaatsen en de te krappe budgetten voor thuis- en daklozen op te lossen? </vraag>
      <vraag nummer="6">Neemt u de kritiek van het Leger des Heils dat het rijk de mond vol heeft van het oplossen van de problemen, maar dat veel initiatieven stuk lopen op ambtenarij, regelgeving en onnodige schotten tussen diverse vormen van zorg serieus? Onderschrijft u deze kritiek en hoe denkt u de gesignaleerde problemen weg te nemen? </vraag>
      <vraag nummer="7" voetnoot="3">Deelt u de mening dat extra beleid noodzakelijk is om de door het Leger des Heils gesignaleerde risico’s <voetnoot nummer="3"/>te verkleinen en dat het huidige beleid onvoldoende is door de enorme toename van het aantal thuis- en daklozen met name ook onder deze risicogroepen? </vraag>
      <vraag nummer="8">Bent u net als ik erg geschrokken van de trends in dit jaarverslag en bent u bereid op korte termijn concrete plannen te presenteren om deze trends met voortvarendheid te keren? </vraag>
      <vraag nummer="9">Deelt u de mening dat warme woorden en extra aandacht alleen niet meer helpen, maar dat ook het rijk over de brug moet komen met extra middelen voor kwalitatieve en kwantitatieve verbetering van de opvang voor thuis- en daklozen, om te voorkomen dat er steeds meer mensen onder de brug blijven liggen? </vraag>
      <vraag nummer="10">Welke concrete maatregelen worden er nu extra genomen in de preventieve sfeer om toename te voorkomen? </vraag>
      <vraag nummer="11">Welke maatregelen zijn te verwachten voor specifieke opvangvoorzieningen voor ouderen en jongeren? Erkent u dat er nu enorme capaciteitsproblemen zijn en bestaande voorzieningen (verpleeg- en verzorgingstehuizen) niet zijn ingericht op de opvang van (voormalige) thuis- en daklozen? </vraag>
      <noten afkomstig="vraag">
         <noot nummer="1" datum="2001-07-20" bron="Trouw, Volkskrant en Telegraaf">Trouw, Volkskrant en Telegraaf, 20 juli 2001</noot>
         <noot nummer="2">Volgens het Leger des Heils steeg het aantal thuis-en daklozen in 2000 met ruim 20.000 (!) personen en een op de drie daarvan is vrouw en een op de veertien is een kind onder de twaalf jaar</noot>
         <noot nummer="3">De enorme toename van het aantal vrouwen en kinderen dat met dak- en thuisloosheid te maken krijgt, duidt er volgens het Leger des Heils op dat er hele gezinnen op straat worden gezet. Vooral huishoudens met problematische schulden, drugs- en alcoholverslaafden, psychiatrische patiënten, ex-gedetineerden, voortijdig schoolverlaters en maatschappelijk geïsoleerde (hoogbejaarde) ouderen lopen volgens hen een verhoogd risico om dak-en thuisloos te worden</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">In het jaarverslag van het Leger des Heils staat dat er in 2000 7.202 nieuwe daklozen bij het Leger des Heils aanklopten. Het aantal nieuwe aanmeldingen is bijna gelijk aan die van 1999 (7.137). Er is dus geen sprake van een explosieve stijging in 2000. Het Leger des Heils telt in haar jaarverslag de nieuwe aanmeldingen van de afgelopen vijf jaar bij elkaar op (1996 tot en met 2000) en komt tot een totaal van 29.182 nieuwe aanmeldingen bij voorzieningen van het Leger des Heils. Hieruit kan echter niet zo maar geconcludeerd worden dat dit allemaal «nieuwe» daklozen zijn. Bijvoorbeeld kunnen zij voorheen een beroep hebben gedaan op opvangvoorzieningen die niet bij het Leger des Heils zijn aangesloten. De cijfers geven in feite alleen maar aan dat het aantal daklozen dat is opgevangen door het Leger des Heils, is toegenomen. De uitbreiding van het aantal opvangplaatsen in de afgelopen jaren maakt ook dat meer mensen terecht gebruik konden maken van de opvang. De monitor maatschappelijke opvang zal op termijn meer inzicht geven in de omvang en achtergronden van de totale groep dak- en thuislozen. </antwoord>
      <antwoord nummer="4">De cijfers van het Leger des Heils geven aan dat het aantal mee-opgenomen kinderen en jongeren tot 23 in de maatschappelijke opvang is toegenomen sinds 1996. Deze kinderen en jongeren zijn niet op straat terecht gekomen maar opgevangen in een instelling van het Leger des Heils. Natuurlijk is het zeer ongewenst als kinderen dakloos worden. </antwoord>
      <antwoord nummer="5">De beleidsverantwoordelijkheid om te voorkomen dat mensen een beroep moeten doen op de maatschappelijke opvang en om ervoor te zorgen dat zij zoveel en zo snel mogelijk doorstromen naar reguliere huisvesting ligt op lokaal niveau. Ik noem bijvoorbeeld vroegtijdige signalering van huurachterstanden zodat huisuitzetting kan worden voorkomen, sociale activering, een goede schuldsanering en adequaat maatschappelijk werk. Het kabinet zal bezien of extra middelen nodig zijn en daarover bij de presentatie van de Zorgnota tijdens Prinsjesdag berichten. </antwoord>
      <antwoord nummer="6">Ik vind dat er op regionaal niveau een sluitende opvang- en hulpverleningsketen aanwezig moet zijn uitgaande van de vraag van deze kwetsbare mensen. Alle betrokken partijen zoals de maatschappelijke opvang, GGD, GGZ, woningcorporaties, sociale diensten, welzijnorganisaties, algemeen maatschappelijke werk en dergelijke moeten – elk vanuit hun eigen verantwoordelijkheid – hieraan een bijdrage leveren. Het is de taak van de centrumgemeenten om deze gezamenlijke verantwoordelijkheid te coördineren. In de afgelopen tijd heb ik – bijvoorbeeld middels het financieren van diverse projecten – de samenwerking tussen verschillende (zorg)sectoren gestimuleerd. Dit heeft bijvoorbeeld geresulteerd in de brochure «nood breekt wet» met een inventarisatie van vernieuwende samenwerkingsprojecten tussen GGZ en maatschappelijke opvang. Het leger meldt in haar jaarverslag dat schotten tussen zorgvormen een adequate hulpverlening belemmeren. Ik zal binnenkort met het Leger des Heils in overleg treden om deze knelpunten nader onder de loep te nemen en te bezien hoe en door wie deze het beste kunnen worden opgelost. </antwoord>
      <antwoord nummer="7, 8, 9 en 10">De verantwoordelijkheid voor een adequaat beleid gericht op preventie, opvang en herstel ligt primair bij centrumgemeenten. Zie verder de antwoorden van vraag 5 en 6. </antwoord>
      <antwoord nummer="11">Dak- en thuislozen met een indicatie hebben recht op verpleging en verzorging (PGB of zorg in natura). Hun levensstijl, gedrag en problematiek sluiten vaak niet aan bij de overige cliënten van reguliere verpleeg- en zorginstellingen. De enige manier om tot een passend hulpaanbod te komen, is goede samenwerking tussen de reguliere instanties op het terrein van verpleging en verzorging, maatschappelijke opvang, geestelijke gezondheidszorg, thuiszorg en woningcorporaties. In het land zijn hiervan verschillende goede voorbeelden te vinden. Onder regie VWS bekijken betrokken koepelorganisaties (Federatie Opvang, Arcares, Landelijke Vereniging Thuiszorg, GGZ-Nederland en Zorgverzekeraars Nederland) hoe deze samenwerking – bijvoorbeeld door middel van «good practices» – landelijk kan worden gestimuleerd. Concrete samenwerking zal in regio’s vorm moeten krijgen. Voor onder meer de uitbreiding van de opvang van (zwerf)jongeren is vorig jaar f 15 miljoen extra aan de specifieke uitkering toegevoegd. Ook hier geldt dat een sluitend opvanghulpaanbod voor jongeren alleen gerealiseerd kan worden door een goede samenwerking tussen de betrokken reguliere voorzieningen. In het najaar starten daarom een tweetal inventarisaties; te weten een inventarisatie van succesvolle samenwerkingsprojecten voor zwerfjongeren en een inventarisatie van de ondersteuningsbehoeften van centrumgemeenten bij het beleid voor zwerfjongeren. Op basis hiervan zal worden bekeken hoe het veld en gemeenten concreet ondersteund kunnen worden bij de (verdere) ontwikkeling en uitvoering van het beleid voor zwerfjongeren. </antwoord>
      <noten afkomstig="antwoord"/>
   </antwoorden>
</kvr>
