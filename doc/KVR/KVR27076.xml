<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Lith (CDA) aan de staatssecretaris van Volkshuisvesting, Ruimtelijke Ordening en Milieubeheer over de aanpak van de internationale verdrogingsproblematiek. (Ingezonden 17 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27076
</item>
         <item attribuut="Inhoud">Vragen naar aanleiding van het United Nations Environment Programme (UNEP) rapport over watertekort. Indiener vraagt om initiatieven van de kant van de staatssecretaris van VROM, het bedrijfsleven en de kennisinstellingen.</item>
         <item attribuut="Rubriek">Energie, water en grondstoffen (Watervoorziening)</item>
         <item attribuut="Trefwoorden">Watervoorziening</item>
         <item attribuut="Vindplaats">Kamervragen met antwoord 2006-2007, nr. 599, Tweede Kamer</item>
         <item attribuut="Vraagnr_bij_indiening">2060703230</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Lith</persoon>
         </item>
         <item attribuut="Datum_reaktie">2007-01-15</item>
         <item attribuut="Datum_indiening">2006-11-17</item>
         <item attribuut="Document-id">KVR27076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1283" allpagenumbers="1283 1284" vetnummer="2060703230" code="0607tkkvr599" lopendefooter="Tweede Kamer, vergaderjaar 2006–2007, Aanhangsel" filenaam="KVR27076" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="599" onderwerp="" indiendatum="2006-11-17">
         <vrager partij="CDA" oorsprong="parlement">Van Lith</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-01-15">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennis genomen van het United Nations Environment Programme (UNEP)-rapport over watertekort? </vraag>
      <vraag nummer="2">Deelt u de mening van UNEP dat de oplossing van het watertekort binnen handbereik ligt? </vraag>
      <vraag nummer="3">Op welke manier kan en wilt u concreet hieraan bijdragen? </vraag>
      <vraag nummer="4">Welke initiatieven zijn op korte termijn van uw kant samen met het bedrijfsleven en de kennisinstellingen te verwachten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De constatering dat de oplossing van het watertekort binnen handbereik ligt is mijns inziens optimistisch. Wel geeft het UNEP rapport duidelijk aan dat het mogelijk is om hulpmiddelen als «riskmanagement tools» zodanig te verbeteren dat in de betrokken landen beter kan worden ingespeeld op risico’s welke samenhangen met toenemende watertekorten. Het rapport identificeert een aantal concrete elementen die een pro actieve aanpak door financiële instituten mogelijk maakt. Het is mede afhankelijk van het gebruik van deze «hulpmiddelen» naast vele andere factoren of de oplossing van verdrogingsvraagstukken wereldwijd ook daadwerkelijk zal kunnen worden gerealiseerd. </antwoord>
      <antwoord nummer="3">Op de eerste plaats merk ik op dat het hier gaat om een beleidsterrein waar sprake is van een gedeelde beleidverantwoordelijkheid met mijn collega van Ontwikkelingssamenwerking en waarvoor de middelen zijn geplaatst op de begroting van Ontwikkelingssamenwerking. De project scope van deze UNEP studie laat zien (pag. 8) dat het vooral gaat om landen in Latijns Amerika en Afrika waar waterschaarste als gevolg van de verdrogingsproblematiek ook risico’s meebrengt voor voedselzekerheid, economische groei, gezondheid, gender, onderwijs en duurzame ontwikkeling. Op de tweede plaats merk ik op dat Nederland op het terrein van Ontwikkelingssamenwerking zowel in multilateraal (Wereldbank, GEF, FAO) als bilateraal kader actief is. Zo worden de WB en de regionale banken ondersteund met waterfondsen om de geïntegreerd waterbeheer (IWRM) benadering te «mainstreamen» in hun leningen-portefeuille en worden zes landen in Afrika en vier in Azie ondersteund bij de ontwikkeling van nationale IWRM-plannen. Tegelijkertijd wordt ondersteuning gegeven aan grensoverschrijdend waterbeheer in een zestal stroomgebieden (Mekong, Nijl, Zambezi, Senegal, IncoMaputo, Niger). Tevens ondersteunt het Ministerie een aantal programma’s (CapNet, UNESCO-IHE, Waternet) voor de opbouw van de noodzakelijke capaciteit op het gebied van geïntegreerd waterbeheer. Geïntegreerd (grensoverschrijdend) waterbeheer wordt essentieel geacht in de duurzame ontwikkeling en beheer van de beschikbare waterbronnen. Hierbij moet niet alleen gedacht worden aan de meest optimale en duurzame allocatie van het water, maar ook vooral aan de instiututionele en legale aspecten van deze benadering. Op de derde plaats wijs ik er op dat de bijdragen van Nederland onderdeel uitmaken van het brede beleid dat gericht is op de realisering van de UN Millennium Development Goals (MDG’s) in landen en verloopt via nationale armoedestrategieën. De mondiale MDG’s moeten worden vertaald naar nationale prioriteiten en nationale monitoringsystemen moeten worden gekoppeld aan de MDG’s. De regering pleit voor verbeterde PRSP’s die worden opgesteld met actieve participatie van alle relevante actoren op nationaal en lokaal niveau, met inbegrip van het maatschappelijk middenveld en de particuliere sector, en die een kader vormen voor goed bestuur, democratie, mensenrechten, corruptiebestrijding, capaciteitsopbouw, verbetering van lokaal bestuur, versterking van de financiële sector en bevordering van het ondernemingsklimaat. </antwoord>
      <antwoord nummer="4">Op korte termijn zijn er zijn geen nieuwe initiatieven te verwachten aangezien Nederlandse initiatieven met betrekking tot de wereldwijde vraag naar integrale wateroplossingen, inclusief watertekorten reeds vorm worden gegeven binnen het lopende programma Partners voor Water (PvW). Dit programma dat gefinancierd wordt door VROM, V&amp;W, LNV, EZ, BuZa en OS loopt tot en met 2009. Binnen dit programma wordt de ervaring en kennis, die in Nederland bij overheden, bedrijfsleven, NGO’s en kennisinstellingen aanwezig is, gecombineerd. Gezamenlijk met bedrijfsleven en kennisinstituten verenigd in het Netherlands Water Partnership (NWP) wordt kennis ontwikkeld en verspreid op het gebied van onder andere integraal waterbeheer, institutionele versterking, water en ruimtelijke inrichting, waterzuivering en drinkwatervoorziening in middelgrote steden en wetlandbeheer. </antwoord>
      <noten afkomstig="antwoord"/>
   </antwoorden>
</kvr>
