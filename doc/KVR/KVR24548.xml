<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over de plicht om partieel te consolideren. (Ingezonden 22 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24548
</item>
         <item attribuut="Inhoud">Sinds de invoering van de elektronische aangiften moeten er door ondernemers meer afzonderlijke posten opgevoerd worden, waardoor een lastenverzwaring ontstaat voor ondernemers.</item>
         <item attribuut="Rubriek">Belastingen (Belastingdiensten) Belastingen (Inkomstenbelasting) Belastingen (Vennootschapsbelasting)</item>
         <item attribuut="Trefwoorden">Belastingdienst Inkomstenbelasting Vennootschapsbelasting</item>
         <item attribuut="Vindplaats">Kamervragen met antwoord 2005-2006, nr. 565, Tweede Kamer</item>
         <item attribuut="Vraagnr_bij_indiening">2050603580</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2005-12-19</item>
         <item attribuut="Datum_indiening">2005-11-22</item>
         <item attribuut="Document-id">KVR24548</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1205" allpagenumbers="1205 1206" vetnummer="2050603580" code="0506tkkvr565" lopendefooter="Tweede Kamer, vergaderjaar 2005–2006, Aanhangsel" filenaam="KVR24548" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="565" onderwerp="" indiendatum="2005-11-22">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-12-19">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent uop de hoogte van de problematiek die is ontstaan door de plicht transparante entiteiten partieel te consolideren, hetgeen een aanzienlijke administratieve lastenverzwaring tot gevolg heeft? Is het waar dat deze plicht zich voordoet indien een IB-onderneming of een Vpb-plichtig lichaam een belang heeft in een fiscaal transparante maatschap, v.o.f., c.v. of andere entiteit? </vraag>
      <vraag nummer="2">Is het ubekend dat vóór de invoering van de elektronische aangiften het in de praktijk door de Belastingdienst werd toegestaan om in plaats van een evenredig deel van alle activa en passiva en een evenredig deel van alle omzet en kosten van de transparante entiteit, te volstaan met één balanspost en één Verlies en Winst (V&amp;W)-post? Is het waar dat onder de financiële vaste activa bijvoorbeeld één bedrag werd opgenomen onder de noemer «overige financiële vaste activa» en in de V&amp;W één bedrag werd opgenomen onder bijvoorbeeld de noemer «winstaandeel»of «overige opbrengsten»? Is het waar dat sinds de invoering van de elektronische aangiften IB-winst en Vpb het niet langer is toegestaan te volstaan met het opnemen van één balanspost en één V&amp;W-post? Zo ja, waarom? </vraag>
      <vraag nummer="3">Is het waar dat het doel dat wordt gediend met het partieel consolideren eruit bestaat dat de Belastingdienst er statistische informatie aan kan ontlenen? </vraag>
      <vraag nummer="4">Deelt ude mening dat het bovenstaande in strijd is met het evenredigheidsbeginsel? Zo neen, waarom niet? </vraag>
      <vraag nummer="5">Deelt ude mening dat de administratieve lasten voor het bedrijfsleven niet in verhouding staan tot de voordelen op het vlak van de statistiek voor de Belastingdienst? Kunt u in relatie tot deze problematiek een reactie geven op het advies van de commissie Stevens, die onlangs heeft geadviseerd het mes te zetten in de statistiek-verplichtingen? </vraag>
      <vraag nummer="6">Bent ubereid toe te staan om, in plaats van het opnemen van een evenredig deel van alle activa en passiva van de transparante entiteit in de fiscale balans en een evenredig deel van alle kosten en omzet van de transparante entiteit in de V&amp;W, te volstaan met één balanspost en één V&amp;W-post? Zo ja, vanaf wanneer? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Voor de IB-ondernemer die deelneemt in een samenwerkingsverband is, gelet op de doelgroep, in de elektronische aangifte zoveel mogelijk aansluiting gezocht bij de werkwijze die hij hanteerde vóór de invoering van de verplichting om de aangifte elektronisch in te dienen. De elektronische aangifte biedt daarom verschillende mogelijkheden voor de verwerking op de balans en in de winst- en verliesrekening van de participatie in het samenwerkingsverband. Met deze keuzemogelijkheden is tegemoet gekomen aan wensen die zijn geuit bij de introductie van de elektronische aangifte. Voor de belastingplichtigen voor de vennootschapsbelasting brengt de verplichting om elektronisch aangifte te doen met zich mee dat wanneer er sprake is van een deelneming in een samenwerkingsverband de belastingplichtigen de gegevens van de participatie geconsolideerd moeten verwerken in de balans en winst- en verliesrekening van de BV. Er is sprake van een wettelijke verplichting die voortvloeit uit art. 2, vijfde lid, Wet VPB 1969, waarin is bepaald dat de BV één onderneming drijft met behulp van zijn gehele vermogen. In de balans en winst- en verliesrekening van die onderneming dienen dus alle activa en passiva alsmede de winstberekening van de gehele onderneming te worden opgenomen. Concreet betekent dit dat het aandeel van de BV in het samenwerkingsverband per post op de balans en winst- en verliesrekening dient te worden opgenomen. </antwoord>
      <antwoord nummer="2">Voor wat betreft de IB-onderneming kan de belastingplichtige aansluiting zoeken bij de werkwijze die hij voorheen hanteerde. Zie hiervoor het antwoord dat is gegeven op vraag 1. Voor wat betreft de belastingplichtige voor de vennootschapsbelasting is het juist dat voorheen de werkwijze waarbij slechts één balanspost en één winst- en verliesrekeningpost in de eigenlijke aangifte werd opgenomen, werd gedoogd. De noodzakelijke uitsplitsing werd vervolgens verwerkt in de (uitgebreide) jaarstukken, die als bijlage bij die aangifte werden ingezonden. </antwoord>
      <antwoord nummer="3, 4 en 5">Het antwoord op de vragen 3 en 4 luidt: neen. Zoals in het antwoord op vraag 1 is opgemerkt, vloeit de verplichting tot «partieel consolideren» voort uit art. 2, vijfde lid, Wet VPB 1969, waarin wordt bepaald dat de BV één onderneming drijft met behulp van zijn gehele vermogen. De introductie van de vaste structuur in het aangiftebericht brengt met zich mee dat de voorheen gedoogde werkwijze niet meer kan worden toegepast. Uitgangspunt bij de vaststelling van de structuur is uiteraard het wettelijke kader geweest. Omdat, vanwege de verwerkbaarheid van het bericht, geen (vormvrije) jaarstukken kunnen worden geaccepteerd, kan niet langer gebruik worden gemaakt van de – formeel onjuiste – werkwijze uit het verleden. De gegevens uit de aangifte en de gestructureerde vorm waarin ze moeten worden aangeleverd zijn primair van belang voor het door de Belastingdienst uit te oefenen toezicht. Daarnaast worden ze inderdaad gebruikt voor statistische doeleinden. De vaste structuur van het aangiftebericht vergemakkelijkt de aanlevering aan derden (CBS), waardoor de maatschappelijke kosten dalen. In het kader van het programma Andere Overheid is het uitgangspunt van het kabinet dat de overheid in de toekomst een bepaald gegeven slechts éénmaal bij de burger of het bedrijf opvraagt en dit gegeven vervolgens binnen de overheid meermalen gebruikt. Daarmee worden de administratieve lasten van burgers en bedrijfsleven gereduceerd; ook voor (het verstrekken van) statistische gegevens zal dit beleid worden toegepast. </antwoord>
      <antwoord nummer="6">Neen, ik ben niet bereid een dergelijke afwijkende manier van aangeven toe te staan. Zoals ik hiervóór heb uiteengezet vloeit de verplichting tot het in de aangifte vermelden van deze gegevens voort uit de wet. Het elektronisch maken van een bepaalde gegevensstroom betekent soms dat de puntjes op de i worden gezet en dat een «bypass» die op papier mogelijk was (en overigens formeel onjuist was), niet langer kan worden gehanteerd. Overigens betekent dit niet dat ik op voorhand afwijzend sta tegenover suggesties voor praktische oplossingen die recht doen aan de wettelijke verplichting en aan het elektronische karakter van het aangiftebericht. Integendeel, in een recent overleg dat ik voerde met organisaties van belastingadviseurs heb ik toegezegd alternatieven serieus te zullen bekijken; op dit moment is een dergelijk voorstel, ingediend door een van die organisaties, in studie. </antwoord>
      <noten afkomstig="antwoord"/>
   </antwoorden>
</kvr>
