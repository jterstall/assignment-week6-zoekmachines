<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Giskes en Van Boxtel (beiden D66) over het opleggen van aanslagen aan medisch specialisten door de Belastingdienst. (Ingezonden 6 november 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4035
</item>
         <item attribuut="Rubriek">Belastingen (Inkomstenbelasting) Gezondheidszorg (Medische beroepen)</item>
         <item attribuut="Trefwoorden">Inkomstenbelasting Medische specialisten</item>
         <item attribuut="Vindplaats">Kamervragen met antwoord 1996-1997, nr. 362, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Giskes</persoon>
            <persoon partij="D66">Van Boxtel</persoon>
         </item>
         <item attribuut="Datum_reaktie">1996-12-02</item>
         <item attribuut="Datum_indiening">1996-11-06</item>
         <item attribuut="Document-id">KVR4035</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="745" allpagenumbers="745 746" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="362" onderwerp="" indiendatum="1996-11-6">
         <vrager partij="D66" oorsprong="parlement">Giskes</vrager>
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1996-12-2">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Is het u bekend dat de Belastingdienst Ondernemingen/Rotterdam 1 aan medische specialisten van het Academisch Ziekenhuis voor jaren voorafgaande aan 1995 aanslagen oplegt en voor de rechter verdedigt die essentieel afwijken van de aanslagen die voor die jaren worden opgelegd door andere Eenheden van de Belastingdienst betrokken bij de aanslagregeling van medische specialisten van Academische Ziekenhuizen? </vraag>
      <vraag nummer="2">Stelt genoemde Belastingdienst daarbij een landelijk beleid respectievelijk een regeringsbeleid uit te voeren? </vraag>
      <vraag nummer="3">Heeft de Belastingdienst Ondernemingen/Amsterdam 1 bekend gemaakt voor de belastingjaren voorafgaande aan 1995 het oude beleid leidende tot lagere aanslagen te zullen handhaven omdat eerst met ingang van dat jaar het landelijk beleid toepassing gaat vinden? </vraag>
      <vraag nummer="4">Stellen de Belastingdiensten Ondernemingen Groningen en Nijmegen zich op het standpunt dat het landelijk beleid pas geldt vanaf het belastingjaar 1996? </vraag>
      <vraag nummer="5">Heeft de Haagse Belastingrechter op een zitting van 4 oktober 1996 reeds uitgesproken, dat de Rotterdamse Academische Medische Specialisten recht hebben op een gelijke behandeling als hun collega’s elders? </vraag>
      <vraag nummer="6">Bent u bereid het nieuwe beleid eerst met ingang van 1997 te laten ingaan nu omtrent dat beleid een complete verwarring is ontstaan? Dit laatste mede omdat het jaar 1996 inmiddels ver is gevorderd? </vraag>
      <vraag nummer="7">Wat is uw oordeel over het feit, dat de Belastingdienst Ondernemingen/Rotterdam 1 zich voortdurend beroept op een landelijk beleid terwijl dat niet als zodanig is afgekondigd en de Belastingdienst Ondernemingen/Amsterdam 1 meent dat zelf af te kunnen kondigen binnen de kring van de Academische Medische Specialisten? Is er in formele zin wel een landelijk beleid? </vraag>
      <vraag nummer="8">Bent u bereid omtrent het landelijk beleid nog overleg met vertegenwoordigers van de belanghebbenden te voeren? </vraag>
      <vraag nummer="9">Bent u bereid maatregelen te nemen zodat een dergelijke verwarring niet meer kan ontstaan? Zo ja, op welke wijze wordt dan het «vrije ondernemerschap» van specialisten in de lokale experimenten die beogen tot e´e´n geı¨ntegreerd medisch-specialistisch bedrijf te komen, uiteindelijk door u fiscaal tegemoet getreden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 t/m 4" voetnoot="1 2">Medische specialisten in academische ziekenhuizen nemen ten opzichte van hun vrijgevestigde collega’s in overige ziekenhuizen in fiscaal opzicht een andere plaats in. Vanwege hun dienstbetrekking en de afwezigheid veelal van een recht tot zelfstandig declareren is hun positie niet vergelijkbaar met die van de vrijgevestigde specialisten. Eind jaren ’80 is jurisprudentie gewezen over de fiscale positie van hoogleraren in academische ziekenhuizen met een eigen praktijk. Volgens twee rechterlijke uitspraken <voetnoot nummer="1"/>kon de praktijk worden gekwalificeerd als een zelfstandig uitgeoefend beroep. Daarbij speelde een belangrijke rol dat de betrokken hoogleraren een zelfstandig declaratierecht hadden voor de behandeling van een bepaalde groep patie¨nten. In 1992 en 1993 zijn er uitspraken <voetnoot nummer="2"/>gekomen over de positie van medische specialisten die meewerken in de praktijk van hoogleraren. Deze medische specialisten waren niet bevoegd zelf declaraties in te dienen. De conclusie van de rechter was dat de meewerkende specialisten geen winst uit onderneming genoten. In de praktijk bleken de belastingeenheden deze jurisprudentie verschillend te interpreteren. In verband daarmee is de fiscale positie van medisch specialisten in academische ziekenhuizen onderwerp van bespreking geweest van het landelijk technisch overleg van de Belastingdienst. In juli 1996 heeft het landelijk overleg aan de hand van de bevindingen en voorstellen van een daartoe ingestelde werkgroep zijn standpunt bepaald. Binnen de Belastingdienst bestaat daarmee overeenstemming over de interpretatie van de feiten binnen wet en jurisprudentie. Het resultaat van dit landelijk overleg vormt de basis voor het bijgevoegde besluit. Als standpunt geldt dat naast de hoogleraar/specialist die een zelfstandig declaratierecht binnen het kader van een onderneming uitoefent, ook specialisten zonder zelfstandig declaratierecht onder omstandigheden als ondernemer kunnen worden aangemerkt. Zij moeten dan deel uitmaken van een maatschap waarin de revenuen van het declaratierecht zijn ingebracht. De maatschapsovereenkomst moet op zakelijke gronden berusten en er moet sprake zijn van gelijkwaardigheid. Verder moet uit het maatschapscontract blijken dat uitvoering wordt gegeven aan het drijven van een onderneming. Het ondernemerschap heeft uitsluitend betrekking op de inkomsten uit het declaratierecht. Voor de gemeenschappelijke kosten en de toerekening van het aantal gewerkte uren aan de dienstbetrekking en de onderneming hanteert de Belastingdienst een praktische en redelijke werkwijze. Indien bepaalde problematiek op een landelijk overleg is besproken, zullen inspecteurs vooruitlopend op de definitieve vaststelling van het beleid bij de van hen gevraagde beslissingen mede rekening houden met de lopende gedachtevorming in een dergelijk overleg. Zolang die gedachtevorming nog niet is vermijden dat waar beslissingen niet langer kunnen uitblijven, standpunten worden ingenomen al of niet op basis van toezeggingen, uit het verleden, die tot een voorbijgaand verschil in behandeling leiden. </antwoord>
      <antwoord nummer="5">Neen. Op 4 oktober 1996 heeft bij het Gerechtshof te ’s-Gravenhage een zitting plaatsgevonden waarbij de zelfstandigenaftrek voor een medisch specialist in geschil is. Tijdens de zitting heeft de betrokken specialist in zijn pleitnota een beroep gedaan op het gelijkheidsbeginsel. De rechter heeft daarop de inspecteur verzocht te onderzoeken of in dat specifieke geval wellicht sprake is van schending van het gelijkheidsbeginsel. De rechter heeft zich op het punt van het gelijkheidsbeginsel nog niet uitgesproken. </antwoord>
      <antwoord nummer="6">De Belastingdienst zal het besluit toepassen op alle nog niet vaststaande aanslagen. De algemene beginselen van behoorlijk bestuur kunnen er toe leiden dat hierop een uitzondering wordt gemaakt. Zo kunnen gemaakte afspraken meebrengen dat het besluit wordt toegepast met ingang van het eerst mogelijke tijdstip waarop dat in het licht van die afspraken mogelijk is. Toepassing van het beleid met ingang van het belastingjaar 1997 zou de verschillen in benadering met betrekking tot de toepassing van het fiscale recht van de onderhavige gevallen door de diverse eenheden echter voor een langere periode in stand houden, hetgeen ik niet juist acht. </antwoord>
      <antwoord nummer="7">Met het bovenvermelde besluit heb ik landelijk beleid vastgesteld met betrekking tot de toepassing van het fiscale recht ten aanzien van medische specialisten in academische ziekenhuizen. Ik heb er begrip voor dat inspecteurs in hun contacten met belastingplichtigen gedurende aanloop naar de vaststelling van landelijk beleid refereren aan de gedachtevorming zoals die op dat moment plaatsvindt binnen het landelijk overleg. Het is nu eenmaal onvermijdelijk dat ook in die fase in een aantal gevallen tot beslissingen wordt gekomen. </antwoord>
      <antwoord nummer="8">Het besluit bevat een aantal concrete op wet en jurisprudentie gebaseerde uitgangspunten die de Belastingdienst zal hanteren ten aanzien van medisch specialisten in academische ziekenhuizen. Het bewerkstelligt een gelijke behandeling van gelijke gevallen. Voor het overige hangt de behandeling van de individuele specialist te zeer samen met de voor hen geldende feiten en omstandigheden; een overleg over de toepassing van dit beleid ligt daarom niet in de rede. Indien een medisch specialist een blijvend verschil van mening met de Belastingdienst heeft, kan hij zijn kwestie voorleggen aan de onafhankelijke administratieve rechter in belastingzaken. </antwoord>
      <antwoord nummer="9">Mijn streven is er constant op gericht eenheid van beleid te realiseren. In dit verband wijs ik op mijn besluit inzake fiscaal uitvoeringsbeleid en standpuntbepalingen van 21 juli 1995, nr. AFZ94/4519M (opgenomen in BNB 1995/260). De problematiek rond de fiscale positie van medisch specialisten in academische ziekenhuizen houdt geen verband met de lokale experimenten in ziekenhuizen die beogen tot e´e´n geı¨ntegreerd medisch-specialistisch bedrijf te komen. Het ondernemerschap van medisch specialisten binnen die experimenten wordt op basis van wet en jurisprudentie beoordeeld. </antwoord>
      <noten afkomstig="antwoord">
         <noot nummer="1">Hof Amsterdam, 26-6-1989, nr. 3400/85 M I (FED 1989/1860) Hof ’s-Gravenhage, M K I, 6-6-1989, nr. 3605/85 (V-N 1990/1042)</noot>
         <noot nummer="2">Hof Amsterdam, M K I, 11-11-1993, nr. 92/0311 (V-N 1994/1385 Hof Amsterdam, EK II, 12-10-1992, nr. 90/6199 (V-N 1993/437)</noot>
      </noten>
   </antwoorden>
</kvr>
