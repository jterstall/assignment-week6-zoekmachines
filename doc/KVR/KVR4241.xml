<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) over de herziening van het LGO-besluit. (Ingezonden 10 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4241
</item>
         <item attribuut="Inhoud">Betreft o.a. vragen over de in de herziening opgenomen wijziging van de quota voor rijst en suiker. LGO is Landen en Gebieden Overzee.</item>
         <item attribuut="Rubriek">Handel en economie (Export) Handel en economie (Import) Internationale betrekkingen (Europese Unie)</item>
         <item attribuut="Trefwoorden">EU Export Import Nederlandse Antillen</item>
         <item attribuut="Vindplaats">Kamervragen met antwoord 1996-1997, nr. 563, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">1997-01-22</item>
         <item attribuut="Datum_indiening">1997-01-10</item>
         <item attribuut="Document-id">KVR4241</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1155" allpagenumbers="1155 1156" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="563" onderwerp="" indiendatum="1997-01-10">
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="1997-01-22">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister voor Nederlands-Antilliaanse en Arubaanse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is voorafgaand aan de Corepervergadering van 19 december 1996 aan de permanente vertegenwoordiger van Nederland opgedragen in principe akkoord te gaan met een herziening van het LGO-besluit er op neerkomend, dat het quotum voor rijst gesteld zou kunnen worden op 180.000 ton en het quotum voor suiker op 5.000 ton? <voetnoot nummer="1"/>
      </vraag>
      <vraag nummer="2">Wat is het resultaat van die Corepervergadering? </vraag>
      <vraag nummer="3">Hoe verhoudt zich die opstelling tot het verslag van de regering van de Algemene Raad van 6 december 1996 waarin werd aangegeven, dat over de exacte hoeveelheden ten aanzien van rijst uitgegaan zou kunnen worden van de bestaande exporthoeveelheden en ten aanzien van suiker de historische hoeveelheden richtinggevend zouden zijn, terwijl daarover bovendien nog nader overleg binnen het Koninkrijk zou plaatsvinden? </vraag>
      <vraag nummer="4">Bestaat inmiddels, sedert de mededeling van de staatssecretaris van Buitenlandse Zaken tijden het algemeen overleg van 5 december jl., duidelijkheid over de exportcijfers met betrekking tot de bestaande situatie? </vraag>
      <vraag nummer="5">Is de genoemde instructie tot stand gekomen nadat daarover met de regering van de Nederlandse Antillen overleg was gevoerd? </vraag>
      <vraag nummer="6">Heeft inmiddels besluitvorming binnen de Koninkrijkministers plaatsgevonden? </vraag>
      <vraag nummer="7" voetnoot="2">Bestaat er verband tussen de voorgenomen herziening van het LGO-besluit en de vrijwaringsmaatregelen waartoe de Europese Commissie op 4 december 1996 heeft besloten? <voetnoot nummer="2"/>
      </vraag>
      <vraag nummer="8">Wordt door de Nederlandse regering dan wel door de regering van het Koninkrijk overwogen rechtsmaatregelen tegen het besluit tot het nemen van vrijwaringsmaatregelen in te stellen? LGO = Landen en Gebieden Overzee </vraag>
      <noten afkomstig="vraag">
         <noot nummer="1" datum="1997-01-8" bron="Vgl. Amigoe van 7 januari 1997, de uitlatingen van de Minister-President Pourier voor TeleCuracao op 7 januari 1997 en ook de Volkskrant dd">Vgl. Amigoe van 7 januari 1997, de uitlatingen van de Minister-President Pourier voor TeleCuracao op 7 januari 1997 en ook de Volkskrant dd, 8 januari 1997</noot>
         <noot nummer="2">Vgl. Publikatieblad EG dd 4 januari 1997 mededeling 97/6</noot>
      </noten>
   </vragen>
   <antwoorden aantal="8">
      <antwoord nummer="1">Voorafgaande aan de Corepervergadering van 19 december 1996 heb ik de Nederlandse Permanente Vertegenwoordiger bij de Europese Unie opgedragen onder voorbehoud van een aantal substantiële wijzigingen en goedkeuring door de Rijksministerraad in beginsel in te stemmen met het compromisvoorstel van het Ierse Voorzitterschap ten aanzien van de herziening van het LGO-besluit. Een van de beoogde wijzigingen betrof een verhoging van de in het Ierse compromisvoorstel vervatte quota (160 000 ton gedopte rijst en 3000 ton suiker). </antwoord>
      <antwoord nummer="2">Het Ierse Voorzitterschap concludeerde aan het eind van de Corepervergadering van 19 december jl. dat een politiek akkoord was bereikt over het Voorzitterschapscompromis, waarin nog lichte wijzigingen zouden moeten worden aangebracht. Daartoe werd het dossier terugverwezen naar de behandelende werkgroep zodat het voorstel kan worden bijgewerkt ten behoeve van een volgend Coreper. In de Corepervergadering heeft de Nederlandse delegatie ten overvloede duidelijk gemaakt dat Nederland slechts bereid is het compromisvoorstel te aanvaarden onder voorbehoud van een aantal substantiële wijzigingen en goedkeuring door de Rijksministerraad </antwoord>
      <antwoord nummer="3">Mede vanwege de verschillen tussen de bestaande exporthoeveelheden rijst en de historische hoeveelheden suiker enerzijds en de in het compromisvoorstel van het Ierse Voorzitterschap vervatte quota anderzijds heeft Nederland in het Coreper een voorbehoud geplaatst met betrekking tot de quota. In het overleg met de Koninkrijkspartners zijn deze hoeveelheden aan de orde geweest. </antwoord>
      <antwoord nummer="4">Volgens informatie van de Europese Commissie was de invoer van suiker uit de LGO in de Europese Unie voor oktober 1995 praktisch nihil. In de periode 1 oktober 1995–1 oktober 1996 werden invoercertificaten voor ongeveer 3 000 ton ruwsuiker afgegeven. Vanaf 1 oktober 1996 werden in Nederland invoercertificaten voor 480 ton afgegeven. Cijfers betreffende de laatste drie maanden uit andere EU-lidstaten zijn nog niet bekend. In de periode 1 september 1992–1 september 1993 werden invoercertificaten voor 83 034 ton halfwitte rijst uit de LGO afgegeven. In dezelfde periode werden in 1993/1994 voor 108.625 ton, in 1994/1995 voor 116.553 ton en in 1995/1996 voor 228 050 ton certificaten afgegeven; van 1 september tot 3 december 1996 werden voor 42 740 ton invoercertificaten afgegeven. In de periode 1995/1996 bedroeg de daadwerkelijke invoer 220 006 ton halfwitte rijst. </antwoord>
      <antwoord nummer="5">Ja. Voor het versturen van deze instructie naar Brussel heb ik de situatie telefonisch besproken met de regering van de Nederlandse Antillen. </antwoord>
      <antwoord nummer="6">Besluitvorming heeft nog niet plaatsgevonden. Het onderwerp staat op de agenda van de Rijksministerraad van 24 januari aanstaande. </antwoord>
      <antwoord nummer="7">Formeel bestaat er geen verband tussen de voorgenomen herziening van het LGO-besluit en de vrijwaringsmaatregelen waartoe de Europese Commissie op 4 december 1996 heeft besloten. De vrijwaringsmaatregelen van de Commissie zijn genomen in het kader van het thans geldende LGO-besluit. De onderhandelingen over de herziening zijn nog gaande. </antwoord>
      <antwoord nummer="8">Ja, tegen deze maatregelen is bezwaar aangetekend bij de Raad. Tevens zal beroep worden aangetekend bij het Europese Hof van Justitie. </antwoord>
      <noten afkomstig="antwoord"/>
   </antwoorden>
</kvr>
