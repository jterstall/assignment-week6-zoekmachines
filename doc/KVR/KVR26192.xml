<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de gedragscode voor kinderartsen betreffende zieke kinderen zonder verblijfsvergunning. (Ingezonden 13 juni 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26192
</item>
         <item attribuut="Inhoud">Aanvullende vragen over de uitzetting en de zorg voor zieke illegale kinderen en kinderen van asielzoekers. Zie ook eerdere vragen van het lid Arib, ingezonden 30 mei 2006 over de gedragscode die de Nederlandse Vereniging van Kinderartsen heeft opgesteld om illegale kinderen en kinderen van asielzoekers altijd de medische hulp te verlenen die ze nodig hebben. Dit in tegenstelling tot het beleid van de minister, namelijk dat artsen alleen medische noodzakelijk zorg dienen te verlenen en dat iedereen verplicht is zich in ziekenhuizen te identificeren.</item>
         <item attribuut="Rubriek">Gezondheidszorg (Algemeen) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Jeugdigen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1988, Tweede Kamer</item>
         <item attribuut="Vraagnr_bij_indiening">2050615030</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-08-22</item>
         <item attribuut="Datum_indiening">2006-06-13</item>
         <item attribuut="Document-id">KVR26192</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4221" allpagenumbers="4221 4222 4223" vetnummer="2050615030" code="0506tkkvr1988" lopendefooter="Tweede Kamer, vergaderjaar 2005–2006, Aanhangsel" filenaam="KVR26192" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1988" onderwerp="" indiendatum="2006-06-13">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="22 augustus 2006), zie ook Aanhangsel Handelingen nr. 1836, vergaderjaar 2005–2006.">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Is het waar dat u, in reactie op de gedragscode <voetnoot nummer="1"/>, heeft gemeld dat Nederland geen ernstig zieke kinderen uitzet en dat dit staand beleid is? <voetnoot nummer="2"/>Kunt u toelichten wat u precies bedoelt met die opmerking? Betreft dit alleen kinderen die medisch gezien niet in staat zijn te reizen, of kinderen die een vorm van medische zorg behoeven die in het land van herkomst in het geheel niet voor handen is? Of bedoelde u met uw opmerking «dat Nederland geen ernstig zieke kinderen uitzet», dat (voortaan) ook individueel wordt getoetst of zieke kinderen die Nederland moeten verlaten in het land van herkomst daadwerkelijk, feitelijk toegang hebben tot de medische hulp die zij nodig hebben? </vraag>
      <vraag nummer="2">Deelt u de mening van de Nederlandse Vereniging voor Kindergeneeskunde (NVK) dat de manier waarop overplaatsingen en verhuizingen van kinderen van asielzoekers die onder medische behandeling staan, nu plaats vinden, leidt tot problemen in de continuïteit van de zorg? Bent u bereid om te bevorderen dat het Centraal Orgaan opvang asielzoekers (COA) en Medische Opvang Asielzoekers (MOA) standaard in overleg treden met de behandelend (kinder)arts vóór een verhuizing of overplaatsing, om te bepalen welke maatregelen noodzakelijk zijn om continuïteit in de zorg te garanderen? Zo neen, waarom niet? </vraag>
      <vraag nummer="3">Deelt u de mening van de NVK dat bij beoordeling van de medische problematiek van het kind door het Bureau Medische Advisering (BMA) van de IND een veel grotere rol toegekend moet worden aan de behandelend (kinder)arts? Deelt u de mening van de NVK dat het BMA in individuele zaken in rechtstreeks overleg moet treden met de behandelend (kinder)arts alvorens te beoordelen of het kind kan worden uitgezet of een verblijfsstatus op medische gronden moet verkrijgen? Zo neen, waarom niet? </vraag>
      <vraag nummer="4">Deelt u de mening van de NVK dat de belangen van het zieke kind zonder verblijfsvergunning regelmatig ernstig in de knel komen door de manier waarop er op dit moment met deze kinderen wordt omgegaan? Deelt u de mening dat Nederland op grond van het Internationaal Verdrag voor de Rechten van het Kind (IVRK) gehouden is om zo goed mogelijke zorg en ondersteuning te bieden aan zieke kinderen, ook wanneer deze kinderen geen verblijfsstatus in Nederland hebben? </vraag>
      <vraag nummer="5">Bent u bereid om met de Nederlandse Vereniging voor Kindergeneeskunde in overleg te treden om te bekijken welke verbeteringen er noodzakelijk zijn in de zorg voor zieke kinderen die illegaal in Nederland verblijven of die in afwachting zijn van de uitkomst van een asiel- of reguliere procedure? Zo neen, waarom niet? Hoe verhoudt dat standpunt zich met de hierboven gememoreerde verplichting van Nederland ten opzichte van kinderen op grond van het IVRK? </vraag>
      <noten afkomstig="vraag">
         <noot nummer="1">In concept gepubliceerd op de site van de NVK, www.nvk.pedianet.nl/vereniging/verpersb.html</noot>
         <noot nummer="2">Onder andere gemeld via www.nos.nl, http://www.nos.nl/nos/artikelen/2006/05/art000001C680BABA1AF11E.html</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Arib (PvdA), ingezonden 30 mei 2006 (vraagnummer 2050614220). </toelichting>
   <antwoorden aantal="5">
      <antwoord nummer="1">Ja, dat is juist. Er is staand beleid ten aanzien van uit te zetten vreemdelingen. Voor ernstige zieke kinderen is daarbij evenwel geen specifiek beleid ontwikkeld dat anders is dan dat van ernstig zieke volwassen vreemdelingen. Ik zet geen ernstig zieke vreemdelingen uit die niet kunnen reizen en/of na terugkeer in een medische noodsituatie raken. Wanneer in het BMA-advies is opgenomen dat medische overdracht moet plaatsvinden, dan wordt daarvoor zorggedragen. Onder medische noodsituatie (Vc B8/3.2) wordt verstaan die situatie waarbij betrokkene leidt aan een stoornis, waarvan op basis van de huidige medisch-wetenschappelijke inzichten vast staat dat het achterwege blijven van behandeling op korte termijn zal leiden tot overlijden, invaliditeit of een andere vorm van ernstig geestelijke of lichamelijke schade. Onder «op korte termijn» wordt verstaan een termijn van drie maanden. Vaak wordt door de vreemdeling een verblijfsvergunning regulier onder de beperking «voor medische behandeling» aangevraagd, waarbij ook wordt beoordeeld of er sprake is van het ontstaan van een medische noodsituatie bij het achterwege blijven van de medische zorg. De medische noodsituatie ligt namelijk in het verlengde van de aanvraag in verband met medische behandeling en hoeft derhalve niet separaat te worden aangevraagd. Om in aanmerking te komen voor een verblijfsvergunning in verband met deze uitzonderingsbepaling dient de vreemdeling zich in Nederland te bevinden en dient sprake te zijn van een medische noodsituatie van langdurige aard (waarmee bedoeld wordt dat deze noodsituatie naar verwachting langer dan één jaar zal duren) waarvan de behandeling niet in het land van herkomst of een ander land waarheen de vreemdeling zich kan verwijderen kan plaatsvinden. Indien de periode van ziekte naar verwachting korter zal zijn dan één jaar zal doorgaans rechtmatig verblijf op grond van artikel 64 Vw aan de orde zijn. Het enkele feit dat de kwaliteit van de gezondheidszorg hier te lande gunstig afsteekt bij die van het land waarheen betrokkene kan uitreizen dan wel de behandelmogelijkheden aldaar door financiële omstandigheden beïnvloed worden, vormt onvoldoende grond om in dit verband verblijf toe te staan. De toetsing van de beschikbaarheid van medische zorg in het land van herkomst is onderdeel van mijn beleid en niet de vraag rond de toegankelijkheid ervan. Hierbij dient tevens te worden overwogen dat een objectieve toetsing van de daadwerkelijke toegang tot de medische faciliteiten in het land van herkomst onuitvoerbaar is. Indien op de vreemdeling een vertrekplicht rust, omdat hij geen rechtmatig verblijf meer heeft kan hij ook een beroep doen op artikel 64 Vreemdelingenwet. Uitzetting blijft achterwege zolang het gelet op de gezondheidstoestand van de vreemdeling of die van één van zijn gezinsleden niet verantwoord is om te reizen. </antwoord>
      <antwoord nummer="2">Ik onderken dat de krimp van het aantal opvanglocaties leidt tot verhuisbewegingen die noodzaken tot een zorgvuldige overdracht van medische dossiers. Er wordt naar aanleiding van het rapport van de Inspectie voor de Gezondheidszorg over de Medische Opvang Asielzoekers gewerkt aan de opstelling van een plan van aanpak. Een deel van de aanbevelingen ziet op de kwaliteit van de zorg en de overdracht van medische gegevens van de vreemdeling. De implementatie van de aanbevelingen moet verder bijdragen aan de continuïteit van zorg voor asielzoekers. Of dit doel het best gediend is bij een standaardoverleg van COA en/of MOA met de kinderarts, of dat een andere maatregel beter passend is, zal in dat traject worden beoordeeld. </antwoord>
      <antwoord nummer="3">Om deze vraag te beantwoorden is het van groot belang om de verschillende taken en verantwoordelijkheden van de behandelend artsen en de adviserend artsen van het BMA te onderscheiden. Hierbij worden de KNMG richtlijnen(zie hieronder) bij het afgeven van medische verklaringen. De KNMG richtlijn inzake omgaan met medische gegevens schrijft het volgende voor: 1.3 Geneeskundige verklaring (zoals een medisch advies door BMA) Een geneeskundige verklaring is een schriftelijke verklaring die door een arts is opgesteld. De arts geeft in een geneeskundige verklaring, meestal op verzoek van een patiënt, een op medische gegevens gebaseerd waardeoordeel met betrekking tot de patiënt en diens gezondheidstoestand. De arts doet dit met de bedoeling of in de wetenschap dat deze verklaring aan een derde wordt verstrekt. Deze derde heeft een dergelijke verklaring nodig om een beslissing te nemen op een verzoek van de patiënt (zoals bijvoorbeeld bij een vtv medisch of art 64 situatie in het kader van de Vreemdelingenwet). Een geneeskundige verklaring (medisch advies) bevat een op medische gegevens gebaseerd waardeoordeel. Het geven van een waardeoordeel, dat een ander doel dient dan behandeling/ begeleiding, moet objectief en deskundig gebeuren en derhalve door een onafhankelijke arts die deskundigheid heeft op het gebied waarop de vraagstelling zich afspeelt. Een diagnose wordt over het algemeen niet gezien als een waardeoordeel, een prognose over het algemeen wel. Een behandelend arts wordt niet geacht objectief te zijn ten opzichte van zijn patiënt. Daarnaast beschikt een behandelend arts meestal niet over de specifieke deskundigheid die nodig is voor het geven van een waardeoordeel. Ook is de arts veelal niet op de hoogte van de medische criteria (zoals bv de medische noodsituatie op de korte termijn, reisvoorwaardes, behandelmogelijkheden in het land van herkomst) waaraan de instantie die de verklaring nodig heeft, toetst. De artsen van het BMA adviseren op basis van actuele medische gegevens die, nadat een toestemmingsverklaring is getekend, worden opgevraagd bij de behandeld artsen en zo ook bij de kinderartsen. Er is op die manier dus wel rechtstreeks contact tussen de kinderarts en de BMA-arts over de medische klachten en de behandeling van de vreemdeling in gevallen waarin de IND aan het BMA een medisch advies heeft gevraagd. Nadat het medisch advies is uitgebracht met de antwoorden op de voorgelegde vraagstelling, wordt door mij, als Minister voor Vreemdelingenzaken en Integratie, een beslissing genomen op een verblijfsvergunning op medische gronden en dus niet door BMA. Pas na een eventuele negatieve beslissing is een terugkeer aan de orde, hetzij vrijwillig, hetzij gedwongen. De beslissing tot een gedwongen terugkeer ligt ook bij mij en niet bij de BMA arts. </antwoord>
      <antwoord nummer="4">Wat betreft de verhuizingen geldt dat de krimp van het aantal opvanglocaties nadrukkelijk samenhangt met de sterke daling van het aantal asielzoekers en dientengevolge beperktere financiële ruimte waardoor er locaties gesloten moeten worden. Zoals ik in mijn beantwoording van de kamervragen van mevrouw Vos (GL), 18 januari 2005 inzake gezondheidszorg voor asielzoekers en jongeren (kenmerk: 2040506520) heb aangegeven is de sluiting van asielzoekerscentra een onontkoombaar gegeven, gezien de teruglopende bezetting. De signalen die mij de laatste tijd bereiken hebben evenwel mijn aandacht. Ik zal daaraan aandacht besteden in het op te stellen plan van aanpak naar aanleiding van het rapport van de Inspectie voor de Gezondheidszorg over de MOA. Wat betreft de toegang tot de gezondheidszorg van kinderen die in een asielprocedure zitten, geldt dat deze gebruik maken van de Ziektekostenregeling asielzoekers (ZRA), die voorziet in een basisverzekering en awbz-vervangend pakket. Verder hebben hebben alle kinderen in Nederland, ook die zonder verblijfsvergunning, toegang tot de gezondheidszorg, zoals wordt bevestigd door de Minister van Volksgezondheid, Welzijn en Sport, 16 juni 2006 op vragen van het kamerlid Arib (PvdA) van 30 mei 2006, Aanhangsel Handelingen nr. 1690, vergaderjaar 2005–2006. Ingevolge de Vreemdelingenwet 2000 hebben kinderen zonder verblijfsvergunning een aanspraak op verlening van medisch noodzakelijke zorg. In gevolge het IVRK moet Nederland er voor zorgen dat illegalen in ons land toegang hebben tot medisch noodzakelijke zorg. Door illegaal in Nederland verblijvende kinderen de toegang tot medisch noodzakelijke zorg te bieden, komt Nederland zijn verplichting onder het IVRK na. </antwoord>
      <antwoord nummer="5">Gelet op de omstandigheid dat medisch noodzakelijke zorg wordt geboden en de kwaliteit van de te verlenen zorg op het terrein van de Minister van Volksgezondheid, Welzijn en Sport ligt, acht ik het niet mijn taak een dergelijk overleg te entameren. </antwoord>
      <noten afkomstig="antwoord"/>
   </antwoorden>
</kvr>
