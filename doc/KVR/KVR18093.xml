<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Volksgezondheid, Welzijn en Sport over het gebruik van ziekenhuisbedden. (Ingezonden 4 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18093
</item>
         <item attribuut="Inhoud">Vragen naar aanleiding van het bericht in de Volkskrant van 3 juni 2003 "Patiënt ligt te lang in ziekenhuis, verpleegduur kan soms worden gehalveerd".</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 1560, Tweede Kamer</item>
         <item attribuut="Vraagnr_bij_indiening">2020312620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2003-07-03</item>
         <item attribuut="Datum_indiening">2003-06-04</item>
         <item attribuut="Document-id">KVR18093</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3263" allpagenumbers="3263 3264" vetnummer="2020312620" code="0203tkkvr1560" lopendefooter="Tweede Kamer, vergaderjaar 2002–2003, Aanhangsel" filenaam="KVR18093" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1560" onderwerp="" indiendatum="2003-06-4">
         <vrager partij="D66" oorsprong="parlement">Bakker</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-07-3">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Patiënt ligt te lang in ziekenhuis; verpleegduur kan soms worden gehalveerd» <voetnoot nummer="1"/>dat verschenen is naar aanleiding van het rapport over het gebruik van ziekenhuisbedden van het College Bouw Ziekenhuisvoorzieningen? Zo ja, wat is uw mening hierover? </vraag>
      <vraag nummer="2">Wat is er de oorzaak van dat de gemiddelde verpleegduur van patiënten in Nederland veel hoger ligt dan de verpleegduur voor dezelfde aandoeningen in Australië? </vraag>
      <vraag nummer="3">Hoeveel kan worden bespaard als ziekenhuizen volgens een vaste behandelmethodiek gaan werken, zodat een efficiëntere behandeling kan worden gegeven en de verpleegduur daarmee soms gehalveerd kan worden? </vraag>
      <vraag nummer="4">Wat gaat u doen om te stimuleren dat ziekenhuizen volgens de best mogelijke praktijk gaan werken? </vraag>
      <vraag nummer="5">Hoe is het te verklaren dat de verkeerde bedproblematiek in het ene ziekenhuis slechts 1.8% van het hoge aantal verpleegdagen verklaart, terwijl dat in het andere ziekenhuis 10.2% is? </vraag>
      <noten afkomstig="vraag">
         <noot nummer="1" datum="2003-06-3" bron="Volkskrant">Volkskrant, 3 juni 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. Voor mijn mening verwijs ik naar de antwoorden op vragen 2 tot 5. </antwoord>
      <antwoord nummer="2">De oorzaak hiervan kan in algemene zin gelegen zijn het ontbreken van kennis omtrent de inrichting van het optimale zorgproces («best practices»), het ontbreken van implementatie van die «best practices» in de ziekenhuizen en verder in een gebrek aan doorstroming naar voorzieningen zoals verpleeghuizen. Mijn analyse is dat er geen gebrek is aan inzichten omtrent «best practices». Zo bestaan er voor ingrepen aan de heup en voor behandeling na beroerte uitstekende voorbeelden die zondermeer navolging verdienen. Ik onderschrijf de conclusie van het College dat met name ontbrekende implementatie van «best practices» en problemen met de doorstroming hiervan de oorzaak zijn. </antwoord>
      <antwoord nummer="3">De meeste ziekenhuizen hanteren een vaste behandelmethodiek. Essentieel is juist dat deze behandelmethodiek ontleend is aan «best practices» zoals «stroke services» die ketenzorg bieden en «Joint Care» voor electieve gewrichtvervangende ingrepen. Een kortere opnameduur impliceert daarbij overigens niet noodzakelijkerwijs een besparing in financiële of personele zin. Soms zijn juist extra inspanningen noodzakelijk om een kortere opnameduur te realiseren. Daarnaast gaat van de FB-systematiek geen prikkel tot bekorting van de opnameduur uit. De belangrijkste winst die door introductie van «best practices» geboekt kan worden, is dat er meer patiënten geholpen worden door bekorting van de opnameduur. Onvoldoende capaciteit in vervolgschakels in de zorgketen, zoals naar vervolgzorg in een verpleeghuis, een verzorgingshuis of thuis, is een oorzaak van verkeerde beddagen. Echter ook tussen ziekenhuizen die in dezelfde regionale voorzieningenstructuur voor nazorg functioneren bestaan verschillen. De wijze waarop de zorg in afzonderlijke ziekenhuizen is georganiseerd en de afspraken tussen de schakels in de gehele zorgketen zijn de achtergrond van de verschillen. Het Operationeel Team Wachtlijsten (OTW) dat op initiatief van VWS is opgericht, kan behulpzaam zijn bij het bij elkaar brengen van partijen, het bemiddelen en het compromissen zoeken en formuleren. Daarbij wordt actief gezocht naar mogelijkheden om verpleeghuiscapaciteit te genereren bij verpleeghuizen, verzorgingshuizen en ziekenhuizen. </antwoord>
      <antwoord nummer="4">Het ingezette beleid om te komen tot DBCs kan voorkomen dat efficiëntere oplossingen in financiële zin ongunstig uitpakken voor de ziekenhuizen. Met name voor de electieve zorg verwacht ik hier een belangrijke impuls tot efficiëntere inrichting van de zorg. Het beleid om de zorgzwaarte van patiënten met een beroerte beter tot zijn recht te laten komen in de verpleeghuistarieven heeft eveneens tot gevolg gehad dat er geen financiële beletsels meer zijn om de inrichting van zorgketens rond deze patiëntengroep nu ter hand te nemen. Daarnaast kunnen zorgverzekeraars en ziekenhuizen bij hun productieafspraken gebruik maken van de lokale productiegebonden toeslag (LPT) om de implementatie van «best practices» mogelijk te maken. Deze benadering heeft mijn voorkeur omdat deze partijen goed op de hoogte zijn van de lokale mogelijkheden en onmogelijkheden om tot verbetering van de inrichting van de zorgprocessen te komen. Een centrale regie, anders dan het scheppen van de genoemde randvoorwaarden (DBC, LPT, verpleegtarief bij beroerte), schiet daarbij zijn doel voorbij. </antwoord>
      <antwoord nummer="5">Dit kan verschillende oorzaken hebben. De aan het ziekenhuis aangeboden patiëntenpopulatie kan van ziekenhuis tot ziekenhuis verschillen. De aanwezigheid van een afdeling spoedeisende hulp kan hiervoor een reden zijn. Daarnaast zijn er regionale verschillen in de beschikbaarheid van de verpleeghuiszorg na ontslag. Met name wanneer psychogeriatrische zorg noodzakelijk is kan de doorstroming vertraging oplopen. Een andere reden is dat de partijen in de regio (ziekenhuizen, verpleeghuizen, thuiszorg) soms wel en soms niet in staat zijn om tot afspraken te komen omtrent de doorstroming. Hier zie ik nadrukkelijk nog ruimte voor initiatieven van partijen om tot verbeterde doorstroming te komen. Verder worden omtrent het aanwenden van de lokale productiegebonden toeslag lokaal verschillende afspraken gemaakt tussen ziekenhuizen en verzekeraars. Het is de verantwoordelijkheid van deze lokale partijen om de besteding daarvan te richten op die veranderingen in de zorgverlening die het meest effect hebben. </antwoord>
      <noten afkomstig="antwoord"/>
   </antwoorden>
</kvr>
