<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over een mogelijk RIAGG spreekuur in Marokko. (Ingezonden 4 november 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19092
</item>
         <item attribuut="Inhoud">Aanvullende vragen op eerder gestelde vragen van de leden Van Miltenburg, Hermans en Nawijn, ingezonden 23 oktober 2003, over de uitkomsten van het pilotproject, waarbij hulpverleners van de RIAGG Rotterdam hun cliënten achterna reizen, om hen ook op vakantie van dienst te kunnen zijn.</item>
         <item attribuut="Rubriek">Gezondheidszorg (Maatschappelijke gezondheidszorg) Vrijetijdsbesteding (Vakanties) Welzijn (Minderheden)</item>
         <item attribuut="Trefwoorden">Geestelijke gezondheidszorg Minderheden Vakanties</item>
         <item attribuut="Vindplaats">Kamervragen met antwoord 2003-2004, nr. 484, Tweede Kamer</item>
         <item attribuut="Vraagnr_bij_indiening">2030402370</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-12-16</item>
         <item attribuut="Datum_indiening">2003-11-04</item>
         <item attribuut="Document-id">KVR19092</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1033" allpagenumbers="1033" vetnummer="2030402370" code="0304tkkvr484" lopendefooter="Tweede Kamer, vergaderjaar 2003–2004, Aanhangsel" filenaam="KVR19092" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="484" onderwerp="" indiendatum="2003-11-4">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 december 2003), zie ook Aanhangsel Handelingen nr. 361, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Krijgt dit project navolging, ook als de kosten en baten nog niet inzichtelijk zijn? </vraag>
      <vraag nummer="2">Kunt u al iets zeggen over de toekomst van dergelijke projecten? Hoe gaat u deze projecten kritisch beoordelen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Van Miltenburg (VVD), Hermans en Nawijn (beiden LPF), ingezonden 23 oktober 2003. </toelichting>
   <antwoorden aantal="2">
      <antwoord nummer="1">De kosten van het project bedragen ongeveer € 20 000 voor loonkosten en reis- en verblijfkosten van de Riagg-medewerkers. De baten van het project zijn zorginhoudelijk, kwalitatief en financieel-economisch van aard. Uit de evaluatie blijkt dat er in ieder geval op zorginhoudelijk en kwalitatief gebied voordelen behaald zijn met dit project. Om een goed oordeel te kunnen vellen over de evaluatie van het project heb ik de evaluatie voorgelegd aan de Inspectie voor de Gezondheidszorg. Deze oordeelt positief over het project. Er is een aanzienlijke bijdrage geleverd aan de continuïteit van zorg, het verminderen van psychiatrische symptomen en klachten en de zelfredzaamheid van de patiënten en van hun tevredenheid over het zorgproces. Ook oordeelt de Inspectie dat de wijze waarop het project is opgezet, werd uitgevoerd en wordt geëvalueerd en beoordeeld, op zeer zorgvuldige wijze is verlopen. Ten aanzien van de financieel-economische baten heeft het zorgkantoor laten weten dat het niet mogelijk is exacte gegevens te achterhalen over het onnodige gebruik van somatische zorg in Marokko. De reden hiervoor is dat niet te achterhalen is bij welke verzekeringsmaatschappij de cliënten verzekerd zijn. Bij een eventuele voortzetting van het project zal het zorgkantoor onder meer de voorwaarde stellen dat van cliënten die verzekerd zijn bij een zorgverzekeraar die onderdeel uitmaakt van Achmea, gegevens worden aangeleverd die een onderzoek naar een eventuele vermindering van declaraties van zorgkosten mogelijk maakt. De hulpverleners hebben 15 cliënten behandeld die in crisis waren. Bij al deze cliënten is een opname voorkomen, zoals blijkt uit informatie van de instelling. Dit heeft een kostenbesparend effect. Of het project navolging krijgt volgend jaar, is afhankelijk van wat zorgaanbieder en zorgkantoor afspreken. Deze zijn immers verantwoordelijk voor het maken van productieafspraken en de verantwoording daarvan. Ik zal bij het zorgkantoor aandringen op een goede kwalitatieve en financiële evaluatie van het project bij een eventuele voortzetting. </antwoord>
      <antwoord nummer="2">Zoals ik in de antwoorden op eerdere kamervragen van 25 september 2003 (Aanhangsel Handelingen nrs. 48, 49 en 50, vergaderjaar 2003–2004) heb aangegeven behoort het niet tot de verantwoordelijkheden van de minister van VWS om op het niveau van individuele projecten besteding van middelen goed of af te keuren. Dat is de verantwoordelijkheid van het zorgkantoor. Ook de verantwoordelijkheid voor een kritische beoordeling van projecten ligt bij het zorgkantoor. </antwoord>
      <noten afkomstig="antwoord"/>
   </antwoorden>
</kvr>
