<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de mogelijke implicaties van de Vreemdelingenwet 2000 voor de communicatie met asielaanvragers. (Ingezonden 8 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19413
</item>
         <item attribuut="Inhoud">Vragen naar aanleiding van een artikel van N. Doornbos in het Nederlands Juristenblad van 19 december 2003.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2003-2004, nr. 766, Tweede Kamer</item>
         <item attribuut="Vraagnr_bij_indiening">2030405590</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-02-05</item>
         <item attribuut="Datum_indiening">2004-01-08</item>
         <item attribuut="Document-id">KVR19413</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1621" allpagenumbers="1621 1622" vetnummer="2030405590" code="0304tkkvr766" lopendefooter="Tweede Kamer, vergaderjaar 2003–2004, Aanhangsel" filenaam="KVR19413" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="766" onderwerp="" indiendatum="2004-01-8">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="5 februari 2004), zie ook Aanhangsel Handelingen nr. 759, vergaderjaar 2003–2004">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Implicaties van de Vreemdelingenwet 2000 voor de communicatie met asielaanvragers»? <voetnoot nummer="1"/>
      </vraag>
      <vraag nummer="2">Deelt u de conclusie van het artikel, dat de communicatie met asielzoekers veel meer tijd, rust en ruimte vergt dan thans feitelijk het geval is? </vraag>
      <vraag nummer="3">Onderschrijft u de stelling van het artikel dat, nu de rechter een meer lijdelijke rol speelt in verblijfsprocedures, het belang van zorgvuldige onderzoeken in eerste aanleg is toegenomen? Zo neen, waarom niet? Bent u bereid te voorzien in aanmerkelijk ruimere mogelijkheden om bewijsmiddelen en andere voor de verblijfsprocedure relevante informatie in eerste aanleg te overleggen? Zo neen, waarom niet? </vraag>
      <vraag nummer="4">Kunt u aangeven op welke wijze asielzoekers op dit moment in aanmeldcentra (AC)-procedures in de gelegenheid worden gesteld om hun ervaringen in het land van herkomst in een context te plaatsen, om documenten en bewijzen te laten overkomen en om overleg te voeren met rechtshulpverlening? </vraag>
      <vraag nummer="5">Deelt u de in het artikel geformuleerde kritiek op de manier waarop de IND omgaat met elkaar tegensprekende verklaringen? Kunt u aangeven welke criteria de IND thans hanteert om verklaringen als kennelijk ongeloofwaardig af te doen? Deelt u de opvatting in het artikel, dat het een mythe is, dat consistente verklaringen wijzen op «echt» vluchtelingenschap? </vraag>
      <vraag nummer="6">Klopt het dat de cursussen bij het Kennis- en Leercentrum IND met betrekking tot communicatie met vreemdelingen, niet verplicht zijn gesteld voor IND-medewerkers? Zo ja, waarom niet? </vraag>
      <vraag nummer="7">Hoe gaat u het probleem, dat de huidige methode van horen en de te korte proceduretijd in de aanmeldcentra te weinig inzicht geeft in de motieven en achtergronden van asielzoekers om hun herkomstland te verlaten, aanpakken? </vraag>
      <noten afkomstig="vraag">
         <noot nummer="1" datum="2003-12-19" bron="N. Doornbos, Nederlands Juristenblad">N. Doornbos, Nederlands Juristenblad, 19 december 2003, p. 2340–2346</noot>
      </noten>
   </vragen>
   <antwoorden aantal="7">
      <antwoord nummer="1">Ja, het betreffende artikel is mij bekend. </antwoord>
      <antwoord nummer="2">Ik deel de conclusie van het artikel niet. De betrokken onderzoekster heeft geen nader onderzoek gedaan naar het verband tussen de communicatie en de uiteindelijke beslissing van de IND op de toelatingsvraag en de rechterlijke toetsing daarvan. Nu de rechterlijke macht in een zeer hoog aantal van de AC-beslissingen de IND in het gelijk stelt en daarmee de zorgvuldigheid van de gevolgde procedure vaststelt, lijken de conclusies van de onderzoekster niet gestaafd te worden door de praktijk. Bovendien moet worden bedacht dat het onderzoek zich richtte op een beperkt aantal zaken die vrijwel allemaal dateerden van voor de invoering van de nieuwe vreemdelingenwet, in 2001. Voorts biedt de AC-procedure in ruime mate de mogelijkheid om asielzoekers die meer tijd nodig hebben om een volledig beeld te schetsen van hun asielrelaas door te zenden naar de «langere» asielprocedure. Het feit dat in 2003 de IND in ongeveer 60% van alle aanvragen heeft gemeend de asielzoeker voor verder onderzoek te moeten doorzenden naar de langere procedure geeft aan dat van deze ruimte ook gebruik wordt gemaakt waar nodig. </antwoord>
      <antwoord nummer="3">Ik kan onderschrijven dat de omstandigheid dat de rechter het oordeel van de IND over de geloofwaardigheid van het asielrelaas terughoudend toetst, de verantwoordelijkheid die de IND heeft voor een zorgvuldig onderzoek benadrukt. Ik heb geen enkele aanwijzing om te veronderstellen dat de IND deze zorgvuldigheidsverplichting niet ten volle vervult. Ik zie geen reden om wijziging aan te brengen in de mogelijkheden die asielzoekers hebben om hun asielmotieven naar voren te brengen en aannemelijk te maken. In de beantwoording van vraag 4 zijn de redenen daartoe uiteengezet. </antwoord>
      <antwoord nummer="4">Voorafgaand aan het nader gehoor wordt de asielzoeker door de rechtshulpverlening bijgestaan ter voorbereiding van het gehoor. Na het nader gehoor wordt de asielzoeker wederom in staat gesteld te spreken met de rechtshulpverlening om het nader gehoor te bespreken en daar correcties en aanvullingen op in te brengen. Voorts kan de asielzoeker overleg voeren met de rechtshulpverlening omtrent het opstellen van een zienswijze op een eventueel door de IND uitgebracht voornemen tot afwijzing van het asielverzoek. Hiermee is, naar mijn overtuiging, voldoende gewaarborgd dat de asielzoeker overleg kan voeren met rechtshulpverlening. Voor het in context plaatsen van de ervaringen in het land van herkomst biedt het nader gehoor reeds de mogelijkheid. Daarnaast kunnen deze aspecten worden aangevuld in de in te dienen correcties en aanvullingen en kan dit ook plaatsvinden in de in te dienen zienswijze. Daarnaast kan de IND besluiten om de asielzoeker door te sturen naar de langere procedure als een zorgvuldige behandeling van het asielverzoek dit vraagt. Hiermee zijn voldoende waarborgen aanwezig. De 48-uursprocedure biedt in beperkte mate gelegenheid om documenten te laten overkomen. Het ontbreken van documenten is in zichzelf dan ook geen reden om een asielverzoek af te wijzen. Wanneer sprake is van een geloofwaardig asielrelaas, kan dit in zichzelf voldoende zijn om te beslissen dat het asielverzoek verder wordt onderzocht in de langere procedure. In de praktijk worden ook verblijfsvergunningen asiel verleend in zaken waarin geen documenten (kunnen) worden overgelegd maar het asielrelaas in zichzelf daartoe reeds voldoende aanleiding geeft. </antwoord>
      <antwoord nummer="5">Die kritiek deel ik niet. Wanneer een asielzoeker verklaringen aflegt die elkaar tegenspreken wordt de asielzoeker daarmee geconfronteerd. Op dat moment heeft de asielzoeker de mogelijkheid de tegenstrijdigheden weg te nemen en in context te plaatsen. Wanneer de asielzoeker deze tegenstrijdigheden niet weg kan nemen kan dit de geloofwaardigheid van (een deel van) het asielrelaas aantasten. Of dat ook daadwerkelijk tot een afwijzing leidt, is afhankelijk van het overige asielrelaas. Hierbij is onder meer van belang dat het asielrelaas niet strijdig is met hetgeen algemeen bekend is over de situatie in het land van herkomst. Dat de consistentie van de verklaring niet de (enige) bepalende factor is voor de bepaling of een asielzoeker vluchteling is in de zin van het Vluchtelingenverdrag onderschrijf ik. </antwoord>
      <antwoord nummer="6">Voor medewerkers die voor het eerst beginnen met het horen van vreemdelingen is er een leerwerktraject ontwikkeld op het KLC. De duur van dit leerwerktraject is vier tot zeven weken, afhankelijk van de soort werkzaamheden die de medewerker zal gaan verrichten. Daarnaast is er nog een viertal modules die zien op de communicatie met asielzoekers ontwikkeld, te weten: «Hoe hoor ik? Reflectie op horen»; «Interculturele communicatie»; «Klemmende redenen van humanitaire aard gericht op horen»; en «Omgaan met agressie». De duur van de eerste module betreft één dag. De overige modules beslaan twee dagen. Deze modules zijn niet verplicht gesteld voor de medewerkers. Hoewel over het verplicht stellen is gesproken, is er vooralsnog voor gekozen dat de medewerker samen met zijn of haar leidinggevende bepaalt of en op welk moment het volgen van de modules dient te geschieden. De betrokken medewerker en zijn of haar leidinggevende acht ik voldoende in staat om deze keuze op een verantwoorde wijze te maken. </antwoord>
      <antwoord nummer="7">Zoals blijkt uit de antwoorden op bovengestelde vragen, deel ik niet de conclusie dat er sprake is van een probleem met betrekking tot de huidige methode van horen en de hoeveelheid tijd die beschikbaar is in de aanmeldcentrumprocedure. Ik zie dan ook geen aanleiding tot wijzigingen in de huidige werkwijze. De IND is als organisatie altijd kritisch op het eigen functioneren en werkt continu aan het verder professionaliseren van de eigen medewerkers en aan uitbreiding van de aanwezige informatie en kennis. Er bestaat voor mij geen reden hieraan een meer actieve sturing te geven dan thans het geval. </antwoord>
      <noten afkomstig="antwoord"/>
   </antwoorden>
</kvr>
