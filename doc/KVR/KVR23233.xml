<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de toepassing van artikel 1F Vluchtelingenverdrag op kindsoldaten. (Ingezonden 13 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23233
</item>
         <item attribuut="Inhoud">Vragen naar aanleiding van de uitspraak van de Vreemdelingenkamer van de Rechtbank Arnhem,, 18 oktober 2004 (AWB 03/26654). Is deze uitspraak een reden om het Tussentijds Bericht Vreemdelingencirculaire (TBV2003/17) aan te passen voor wat betreft de onderverdeling van kindsoldaten naar kinderen jonger dan 15 jaar en naar kinderen tussen 15 en 18 jaar?</item>
         <item attribuut="Rubriek">Staats- en bestuursrecht (Vreemdelingenrecht) Veiligheidsbeleid en defensie (Militairen) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Militairen Vluchtelingen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1843, Tweede Kamer</item>
         <item attribuut="Vraagnr_bij_indiening">2040514740</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-06-10</item>
         <item attribuut="Datum_indiening">2005-05-13</item>
         <item attribuut="Document-id">KVR23233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3921" allpagenumbers="3921 3922" vetnummer="2040514740" code="0405tkkvr1843" lopendefooter="Tweede Kamer, vergaderjaar 2004–2005, Aanhangsel" filenaam="KVR23233" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1843" onderwerp="" indiendatum="2005-05-13">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-06-10">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de uitspraak van de Vreemdelingenkamer van de Rechtbank Arnhem? <voetnoot nummer="1"/>
      </vraag>
      <vraag nummer="2">Mag uit onderdeel 13 van de uitspraak geconcludeerd worden dat de leeftijd van kindsoldaten op zich niet beslissend is voor het niet-tegenwerpen van artikel 1F Vluchtelingenverdrag, maar wel het feit dat kindsoldaten de vrijheid hadden om zich zonder gevaar te onttrekken aan het begaan van misdrijven en voldoende besef hadden dat zij misdaden begingen? Is het daarom kwestieus om kindsoldaten die ouder zijn dan vijftien jaar, maar op het moment dat ze voor gewelddadige strijd geronseld werden jonger waren dan vijftien jaar, onderhevig te laten zijn aan artikel 1F Vluchtelingenverdrag, nu aangenomen moet worden dat kindsoldaten in een belangrijke periode van ontwikkeling geen andere normen en waarden ten voorbeeld hebben gehad dan die van gewelddadige groeperingen? </vraag>
      <vraag nummer="3">Kunt u aangeven op welke wijze het onderzoek naar vermeende oorlogsmisdaden of misdaden tegen de menselijkheid van minderjarigen wordt onderzocht? Hoeveel minderjarigen wordt artikel 1F Vluchtelingenverdrag tegengeworpen? In hoeveel van deze gevallen wordt daadwerkelijk strafvervolging in Nederland ingesteld? Worden de overige minderjarigen uitgezet? Zo ja, naar welke landen? Op welke wijze wordt voorkomen dat deze minderjarigen slachtoffer worden van refoulement? Heeft u, ter voorkoming van refoulement, contacten met internationale organisaties zoals UNICEF om minderjarigen in hun herkomstland in reïntegratie- en resocialisatieprogramma’s op te nemen? </vraag>
      <vraag nummer="4">Ziet u in de uitspraak van de Rechtbank Arnhem reden het Tussentijds Bericht Vreemdelingencirculaire TBV 2003/17 aan te passen voor wat betreft de onderverdeling van kindsoldaten naar kinderen jonger dan vijftien jaar en naar kinderen tussen vijftien en achttien jaar? </vraag>
      <vraag nummer="5">Genieten minderjarigen die artikel 1F Vluchtelingenverdrag tegengeworpen krijgen, maar niet kunnen terugkeren naar hun herkomstland en die ook niet in Nederland of elders vervolgd worden wegens verdenking van het plegen van een oorlogsmisdrijf of een misdrijf tegen de menselijkheid, opvang in Nederland? Zo neen, waarom niet? Wat gebeurt er met deze minderjarigen nadat ze achttien jaar geworden zijn? </vraag>
      <noten afkomstig="vraag">
         <noot nummer="1" datum="2004-10-18" bron="Rechtbank ’s-Gravenhage, nevenzittingsplaats Arnhem">Rechtbank ’s-Gravenhage, nevenzittingsplaats Arnhem, 18 oktober 2004, AWB 03/26654</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Vooropgesteld wordt dat de uitspraak van de Rechtbank Arnhem in lijn is met het beleid zoals dat sinds 13 juli 2003 geldt ten aanzien van kindsoldaten. Dit beleid is neergelegd in C1/5.13.3.3.1 van de Vreemdelingencirculaire. Hierin staat als uitgangspunt genoemd dat bij kindsoldaten in verhoogde mate rekening dient te worden gehouden met hun leeftijd. Kindsoldaten jonger dan vijftien jaar worden niet verantwoordelijk gehouden voor artikel 1F handelingen. Redengevend hiervoor is dat kindsoldaten onvoldoende besef hebben van misdrijven en de gevolgen daarvan, indien deze misdrijven zijn gepleegd onder de leeftijd van vijftien jaar. Ten aanzien van misdrijven gepleegd in de leeftijd van vijftien tot achttien jaar dienen naast leeftijd ook andere feiten en omstandigheden in aanmerking te worden genomen, waaronder de mogelijkheden om zich aan deelname aan de misdrijven te onttrekken. Bij de beoordeling of aan kindsoldaten in de leeftijd van vijftien tot achttien jaar artikel 1F wordt tegengeworpen, wordt in verhoogde mate rekening gehouden met de leeftijd op het moment van indiensttreding en het al dan niet vrijwillige karakter van indiensttreding. Indien indiensttreding heeft plaatsgevonden op het moment dat de kindsoldaat jonger was dan vijftien jaar, kan het tegenwerpen van artikel 1F minder snel voor de hand liggen. Op deze wijze wordt de bijzondere positie van kindsoldaten die zijn gerekruteerd toen zij jonger waren dan vijftien jaar, maar artikel 1F handelingen hebben gepleegd toen zij ouder waren dan vijftien jaar, in aanmerking genomen. </antwoord>
      <antwoord nummer="3">Iedere minderjarige wordt gehoord op een wijze waarbij rekening wordt gehouden met de leeftijd en het belevingsniveau. Indien er vervolgens een serieus vermoeden bestaat dat artikel 1F van toepassing is, dan wordt er een onderzoek gestart naar de vermeende misdaden. Dit onderzoek wordt uitgevoerd door een speciaal daartoe ingerichte unit bij de Immigratie- en Naturalisatiedienst (IND). Indien nodig wordt een aanvullend nader gehoor afgenomen, met inachtneming van de leeftijd van betrokkene. Beoordeeld wordt verder of nadere informatie nodig is, zoals informatie over de organisatie waartoe de vreemdeling heeft behoord. Hiertoe kan gebruik gemaakt worden van de bij de IND aanwezige informatie, maar ook van informatie afkomstig van of verkregen via bijvoorbeeld het ministerie van Buitenlandse Zaken. Op basis van door de IND geregistreerde gegevens is momenteel aan acht minderjarigen artikel 1F tegengeworpen. Deze personen waren jonger dan achttien jaar op het moment van de datum van hun aanvraag. Tot op heden is in geen van deze gevallen in Nederland strafrechtelijke vervolging ingesteld. Ik tracht alle minderjarige vreemdelingen die zijn afgewezen op grond van artikel 1F, te laten terugkeren naar het land van herkomst. Hierbij is wel van belang dat terugkeer niet wordt verlangd, indien de vreemdeling aannemelijk heeft gemaakt dat er gegronde redenen zijn om aan te nemen dat bij terugkeer naar het land van herkomst een reëel risico bestaat van een schending van artikel 3 van het Europees Verdrag tot bescherming van de Rechten van de Mens en de fundamentele vrijheden (EVRM). Met deze zorgvuldige toets wordt het non-refoulement beginsel uit het Vluchtelingenverdrag, waarop u doelt, geëerbiedigd. Hierbij zij aangetekend dat in het Vluchtelingenverdrag een uitzondering op het non-refoulement beginsel bestaat voor plegers van daden zoals bedoeld in artikel 1F. Op uw vraag of ik contact heb met internationale organisaties ter voorkoming van refoulement kan ik, gelet op de waarborgen ter voorkoming van refoulement in mijn beleid, derhalve ontkennend antwoorden. </antwoord>
      <antwoord nummer="4">Nee. Zoals ook blijkt uit de beantwoording van vraag 2 is de uitspraak van de Rechtbank Arnhem in lijn met het beleid zoals neergelegd in TBV 2003/17. </antwoord>
      <antwoord nummer="5">Ja, op grond van artikel 6 van de Rva 2005behouden zij opvang tot de dag na het bereiken van het achttiende levensjaar, of verliezen zij dit recht zoveel eerder wanneer de overheid de uitzetting, met bovengenoemde waarborgen, kan realiseren. Ze beschikken na de afwijzing evenwel niet over rechtmatig verblijf in Nederland. Zodra de vreemdeling de leeftijd van achttien jaar heeft bereikt, zal hij worden uitgesloten van alle voorzieningen. Op dat moment rust op de vreemdeling de plicht om Nederland zelfstandig te verlaten. Bovendien zal ook dan uitzetting naar het land van herkomst ter hand wordt genomen, zodra dit geen schending oplevert van artikel 3 EVRM. </antwoord>
      <noten afkomstig="antwoord"/>
   </antwoorden>
</kvr>
