<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Vietsch (beiden CDA) aan de minister van Volksgezondheid, Welzijn en Sport over een salarisverhoging van ziekenhuisdirecteuren. (Ingezonden 3 februari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24973
</item>
         <item attribuut="Inhoud">Vragen naar aanleiding van berichten in blad Zorgvisie de door de Nederlandse Vereniging van Toezichthouders in Zorginstellingen (NVTZ) goedgekeurde salarisregeling voor ziekenhuisdirecteuren. In die uiteindelijke regeling is het maximumsalaris bijna 20% hoger dan in de conceptsalarisregeling. Indiener wil weten welke opvatting de minister heeft.</item>
         <item attribuut="Rubriek">Gezondheidszorg (Zorginstellingen) Inkomen en rechtspositie (Inkomens)</item>
         <item attribuut="Trefwoorden">Inkomens Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 930, Tweede Kamer</item>
         <item attribuut="Vraagnr_bij_indiening">2050607410</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Vietsch</persoon>
         </item>
         <item attribuut="Datum_reaktie">2006-02-20</item>
         <item attribuut="Datum_indiening">2006-02-03</item>
         <item attribuut="Document-id">KVR24973</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1971" allpagenumbers="1971 1972" vetnummer="2050607410" code="0506tkkvr930" lopendefooter="Tweede Kamer, vergaderjaar 2005–2006, Aanhangsel" filenaam="KVR24973" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="930" onderwerp="" indiendatum="2006-02-3">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Vietsch</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-02-20">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de door de Nederlandse Vereniging van Toezichthouders in Zorginstellingen (NVTZ) goedgekeurde salarisregeling voor ziekenhuisdirecteuren? <voetnoot nummer="1"/>Zo ja, wat vindt u van dit advies? </vraag>
      <vraag nummer="2">Hoe is het verschil te verklaren van bijna 20% tussen het maximumsalaris in de conceptsalarisregeling ( € 160.000) en het maximumsalaris in de goedgekeurde regeling ( € 190.000)? </vraag>
      <vraag nummer="3" voetnoot="2 3">Klopt het bericht dat u de salarisregeling van de NVTZ als uitgangspunt voor de bezoldiging van bestuurders in zorginstellingen wilt nemen? <voetnoot nummer="2"/>Zo ja, mag de Kamer daaruit afleiden dat deze salarisregeling, en het daarin vastgelegde maximumsalaris van € 190.000 overeenkomt met de door u gewenste «maatschappelijk verantwoorde bezoldigingshoogte»? <voetnoot nummer="3"/>
      </vraag>
      <vraag nummer="4">Kunt u een overzicht geven van het bruto jaarloon van bestuurders in zorginstellingen ten opzichte van het maximumadvies van de NVTZ, gespecificeerd naar sector? </vraag>
      <vraag nummer="5">Hebt u de Brancheorganisatie Zorg, de vereniging van de zes brancheorganisaties in de zorg, (BOZ) al gevraagd te reageren op dit overzicht? Zo ja, hoe luidt de reactie van de BOZ? Zo neen, waarom niet? </vraag>
      <vraag nummer="6">Zijn zorginstellingen verplicht de salarissen van zorgdirecteuren in overeenstemming te brengen met de salarisregeling van de NVTZ? </vraag>
      <vraag nummer="7">Hoe kunnen afwijkingen ten opzichte van de salarisregeling worden gesignaleerd en gecorrigeerd, en door wie? Welke mogelijkheden staan u ter beschikking, en welke maatregelen overweegt u? </vraag>
      <noten afkomstig="vraag">
         <noot nummer="1" datum="2006-01-26" bron="Zorgvisie">Zorgvisie, 26 januari 2006</noot>
         <noot nummer="2" datum="2006-01-31" bron="Zorgvisie">Zorgvisie, 31 januari 2006</noot>
         <noot nummer="3">MEVA/ABA/2634645</noot>
      </noten>
   </vragen>
   <antwoorden aantal="7">
      <antwoord nummer="1">Ik heb er kennis van genomen dat de NVTZ op 19 januari 2006 een salarisadviesregeling voor bestuurders van zorginstellingen heeft vastgesteld (dat is dus breder dan alleen de ziekenhuizen). Mijn eerste, globale reactie is dat de NVTZ hiermee inderdaad de normerende regeling heeft ingevoerd die ik al eerder aan de Kamer had aangekondigd. De regeling valt, zoals de verwachting was, lager uit dan de nu in gebruik zijnde adviesregeling, die van de koepels van de directeuren: de NVZD en VDZ Nederland. Het feit dat de NVTZ de regeling heeft gebaseerd op het salarisgebouw van de sector vind ik een vooruitgang ten opzichte van de huidige situatie. </antwoord>
      <antwoord nummer="2">De NVTZ deelde mij mee dat dit verschil voortkomt uit het gegeven dat de AMS (arbeidsvoorwaarden medisch specialisten) eerst niet en inmiddels wél als een deel van het loongebouw van de zorgsector wordt beschouwd. Daarbij wees ze er op dat het maximum van € 190.000 alleen aan de orde is bij een tijdelijke aanstelling van een bestuurder in een eenhoofdige Raad van Bestuur van een universitair medisch centrum. De kans dat zich zo’n situatie gaat voordoen, is gering. De onderkant van de nieuwe adviesregeling is overigens ook verlaagd naar circa € 78.000. De daaruit voortvloeiende ruimere marge tussen minimum en maximum bewerkstelligt volgens de NVTZ, dat de hele variëteit aan bestuursfuncties in de zorgsector, van licht tot zwaar, nu functiewaarderingstechnisch adequaat kan worden ingeschaald. </antwoord>
      <antwoord nummer="3">In de analyses van de inkomensgegevens van bestuurders uit de jaarverslagen-2003 en -2004 is de feitelijke beloning afgezet tegen het enige toen voorhanden zijnde referentiekader: de adviesregeling van de NVZD en VDZ Nederland. Nu er een ander referentiekader beschikbaar is gekomen, en wel een van de werkgevers van de bestuurders in plaats van een van de bestuurders zelf, ligt het voor de hand om dat als kader te gaan gebruiken in de nieuwe analyses. Dat heb ik de zorgsector ook meegedeeld. Daarmee is de nieuwe adviesregeling niet automatisch door het kabinet als een «maatschappelijk verantwoorde» gekwalificeerd. Het ziet er nu naar uit dat de NVTZ-regeling een redelijke kans heeft om die kwalificatie te kunnen krijgen. Maar daarvoor moet ik de regeling nog nader bestuderen. De «commissie uurtarief medisch specialisten» heeft bijvoorbeeld onlangs nog een opmerking gemaakt over de hoogte van de beloning van de AMS. En die opmerking wil ik ook bij mijn nadere oordeel betrekken. </antwoord>
      <antwoord nummer="4">Dat overzicht wil ik in dit najaar presenteren in mijn (jaarlijkse) analyse van de inkomensverantwoording uit de jaarverslagen. Het gaat dan om de jaarverslagen-2005; de NVTZ-regeling bestond echter in 2005 nog niet. Dat gegeven zal dan in de conclusies van de analyse worden betrokken. Omdat de NVTZ-regeling soberder is dan de NVZD- en VDZ Nederland-regeling, zal de uitkomst overigens zijn dat er meer bestuurders boven de nieuwe adviesregeling worden beloond dan boven de regeling van de NVZD en VDZ Nederland. </antwoord>
      <antwoord nummer="5">In antwoord 4 heb ik aangegeven dat ik dit overzicht dit najaar zal presenteren. </antwoord>
      <antwoord nummer="6">De Raden van Toezicht zullen zich moeten beraden op hun strategie om de situatie te bereiken dat de beloningen van bestuurders in overeenstemming zijn met, dan wel met dragende argumenten afwijken van, de adviesregeling van de NVTZ. Het openbreken van bestaande arbeidsovereenkomsten is voor hen dan een optie, maar daar vallen juridische problemen bij te verwachten. Wanneer er echter nieuwe inschalingen aan de orde zijn, ligt het voor de hand dat de leden van de NVTZ, leden van raden van toezicht, hun eigen adviesregeling gebruiken. De zorgbrede governancecode, die de betrokken branche-organisaties per 1 januari 2006 formeel hebben laten ingaan, stelt kaders die toezichthouders bij de vaststelling van de beloning van de bestuurders in acht moeten nemen: maatschappelijk passend en met een belangrijke rol voor de adviesregelingen van NVZD en NVTZ, met een verplichting tot uitleg in het jaarverslag als daar niet aan wordt voldaan (zie de artikelen 2.2 en 3.3, plus de toelichting daarop in de code). </antwoord>
      <antwoord nummer="7">Zoals uit het antwoord op vraag 6 naar voren komt, zullen afwijkingen van de salarisregelingen in het jaarverslag moeten worden verantwoord. Over de normering van de inkomens in de semi-publieke sector heeft de minister van BZK op 22 december 2005 een brief naar de Kamer geschreven (TK 30 300/30 111, nr. 5). Daarin staat het door het kabinet beoogde beleid op dit punt. </antwoord>
      <noten afkomstig="antwoord"/>
   </antwoorden>
</kvr>
