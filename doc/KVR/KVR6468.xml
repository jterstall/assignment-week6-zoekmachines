<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Fermina (beiden D66) over beëindiging van jeugd-TBS. (Ingezonden 21 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6468
</item>
         <item attribuut="Inhoud">Betreft de vrijlating van een gedetineerde waarvan de jeugd-TBS wegens het bereiken van de 21-jarige leeftijd afloopt en waarvan de (zeden)delictgevaarlijkheid nog steeds aanwezig is ('Henkie' uit Ochten).</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Vervolging)</item>
         <item attribuut="Trefwoorden">TBS Zedendelicten</item>
         <item attribuut="Vindplaats">Kamervragen met antwoord 1997-1998, nr. 680, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Fermina</persoon>
         </item>
         <item attribuut="Datum_reaktie">1998-02-09</item>
         <item attribuut="Datum_indiening">1998-01-21</item>
         <item attribuut="Document-id">KVR6468</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1385" allpagenumbers="1385 1386" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6468" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="680" onderwerp="" indiendatum="1998-01-21">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Fermina</vrager>
         <vraagt-aan/>
      </vraagdata>
      <antwoorddata antwoorddatum="1998-02-9">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de zaak van Henkie van de H. uit Ochten, die na ommekomst van zijn Jeugd-TBS en het bereiken van de 21-jarige leeftijd van zijn TBS ontheven wordt en naar huis kan terugkeren? <voetnoot nummer="1"/>
      </vraag>
      <vraag nummer="2">Wat zijn de redenen op grond waarvan artikel 77t van het Wetboek van Strafrecht een TBS-duur van maximaal zes jaar kent en na ommekomst van die termijn die TBS automatisch laat beëindigen? </vraag>
      <vraag nummer="3">Acht u het maatschappelijk aanvaardbaar dat degene die een TBS-maatregel op grond van artikel 77t opgelegd heeft gekregen terug kan keren in de samenleving terwijl deskundigen van mening zijn dat de delictgevaarlijkheid, op grond waarvan de TBS was opgelegd, nog onverkort aanwezig is? Ziet u aanleiding om voorstellen te doen de wetgeving terzake aan te passen? </vraag>
      <vraag nummer="4">Wat zijn de bezwaren tegen de omzetting van een TBS op grond van artikel 77t naar een TBS volgens het volwassenenstrafrecht in die gevallen waarin de delictgevaarlijkheid onverkort aanwezig is? </vraag>
      <vraag nummer="5">Welke juridische mogelijkheden zijn er om iemand wiens TBS-maatregel op grond van artikel 77t is afgelopen bij voortduring van de delictgevaarlijkheid gedwongen te blijven behandelen? Biedt de wet BOPZ hier uitkomst? </vraag>
      <vraag nummer="6">Hoeveel mensen aan wie de TBS-maatregel op grond van artikel 77t is opgelegd bevinden zich aan het einde van hun TBS-termijn en zullen ondanks delictgevaarlijkheid in de maatschappij kunnen terugkeren? Toelichting Deze vragen dienen ter aanvulling op eerdere vragen terzake van de leden Kalsbeek en Zijlstra. (Ingezonden 21 januari 1998) </vraag>
      <noten afkomstig="vraag">
         <noot nummer="1" datum="1998-01-20" bron="NRC Handelsblad">NRC Handelsblad, 20 januari 1998</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">Ja. 2 tot en met 4 Voorop gesteld moet worden dat in de zaak van Henkie van de H. uit Ochten er geen sprake was van de maatregel van jeugd-tbs, maar in deze zaak de voor september 1995 geldende maatregel van plaatsing in een inrichting voor buitengewone behandeling is opgelegd. Voor de beantwoording van deze vragen verwijs ik naar hetgeen is geantwoord op de vragen 2 tot en met 4 bij de beantwoording van de vragen van de leden Kalsbeek en Zijlstra (PvdA) <voetnoot nummer="1"/>. </antwoord>
      <antwoord nummer="5">Zoals bij de beantwoording van de eerdere vragen al is opgemerkt ga ik er voorshands vanuit dat de in het herziene jeugdstrafrecht opgenomen mogelijkheid om de maatregel van plaatsing in een inrichting voor jeugdigen te verlengen tot maximaal zes jaren in beginsel, zoals ook is aangegeven door de commissie Fokkens voldoende zal zijn om te komen tot een redelijk afgeronde behandeling. Met name voor de jeugdige die nog voor de wetswijziging de maatregel van plaatsing in een inrichting voor buitengewone behandeling is opgelegd, zoals in de zaak van Henkie van de H., zal door het bereiken van de leeftijd van eenentwintig jaar zich de situatie kunnen voordoen dat de behandeling nog niet is afgerond. In deze gevallen zal de wet Bopz een rol kunnen spelen, mits aan de voorwaarden van deze wet is voldaan. Zoals ook bij de beantwoording van de vragen van de leden Kalsbeek en Zijlstra is gemeld wordt deze mogelijkheid door het openbaar ministerie in de zaak Henkie van de H., onderzocht. </antwoord>
      <antwoord nummer="6">Over de jeugdigen aan wie de maatregel van plaatsing in een inrichting voor jeugdigen op grond van artikel 77t van het Wetboek van Strafrecht is opgelegd valt nog weinig te zeggen. De wet is in september 1995 in werking getreden, zodat pas na die datum de eerste maatregelen op grond van 77t van het Wetboek van Strafrecht zijn opgelegd. Voor deze groep geldt dat zij nog niet de maximale termijn van de verlengingen zullen hebben bereikt. Dit doet zich dan pas mogelijk voor in eind 2001. Voor wat betreft de groep jeugdigen aan wie voor september 1995 volgens het oude jeugdstrafrecht de maatregel van plaatsing in een inrichting voor buitengewone behandeling of jeugd-tbr is opgelegd, zullen er dit jaar 27 jeugdigen op grond van hun leeftijd in vrijheid moeten worden gesteld. Aangenomen kan worden dat voor een aantal van hen enig recidiverisico aanwezig geacht moet worden. Hoewel dat risico op individueel niveau moeilijk is te voorspellen, omdat voor recidive een aantal factoren van invloed zijn zoals: persoonlijke kenmerken, sociale relaties, het al of niet hebben van een baan en huisvesting. Indien op het moment van invrijheidstelling door de behandelaars in de inrichting nog recidivegevaar aanwezig wordt geacht, dan zal de inrichting dit in de voorbereiding op het ontslag trachten op te lossen door aansluitende plaatsing in vervolgvoorzieningen dan wel een onderzoek naar de mogelijkheid van gedwongen opname op grond van de wet Bopz. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="679" documentjaargang="1997-1998">Aanhangsel Handelingen, nr. 679, vergaderjaar 1997–1998.</noot>
      </noten>
   </antwoorden>
</kvr>
