<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Hoekema (beiden D66) aan de ministers van Buitenlandse Zaken en van Justitie over het legaliseren van geboorte-akten. (Ingezonden 7 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12881
</item>
         <item attribuut="Inhoud">Vragen over het legaliseren van geboorte-akten voordat een huwelijk kan plaatsvinden. Mensen die in het buitenland geboren zijn moeten een gelegaliseerde geboorte-akte overleggen. Het legaliseren zou soms ruim een jaar kunnen duren. Dit terwijl in Las Vegas huwelijken kunnen worden gesloten zonder een dergelijke geboorte-akte, en een in Las Vegas gesloten huwelijk in Nederland zonder meer wordt erkend.</item>
         <item attribuut="Rubriek">Welzijn (Burgerlijke stand)</item>
         <item attribuut="Trefwoorden">Legitimatie Samenlevingsvormen</item>
         <item attribuut="Vindplaats">Kamervragen met antwoord 2000-2001, nr. 485, Tweede Kamer</item>
         <item attribuut="Vraagnr_bij_indiening">2000103460</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">2001-01-10</item>
         <item attribuut="Datum_indiening">2000-12-07</item>
         <item attribuut="Document-id">KVR12881</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1003" allpagenumbers="1003 1004" vetnummer="2000103460" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12881" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="485" onderwerp="" indiendatum="2000-12-7">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Hoekema</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2001-01-10">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Moeten mensen, die in Nederland willen trouwen, maar in het buitenland geboren zijn, een gelegaliseerde geboorte-akte overleggen waarbij de procedure van aanvraag tot en met legalisatie van zo’n akte langer dan een jaar kan duren? <voetnoot nummer="1"/>
      </vraag>
      <vraag nummer="2">Kunt u de gemiddelde wachttijd uitsplitsen naar land van herkomst? Bij welke landen duurt het het langst voordat een geboorte-akte is gelegaliseerd? Is hier voor wat betreft het aandeel van de Nederlandse autoriteiten versnelling in aan te brengen? </vraag>
      <vraag nummer="3">Wordt er een onderscheid gemaakt naar mensen, die in Nederland willen trouwen en een buitenlandse nationaliteit hebben en mensen, die weliswaar in het buitenland zijn geboren, maar de Nederlandse nationaliteit hebben? Zo neen, waarom niet? </vraag>
      <vraag nummer="4">Bent u ermee bekend, dat in Las Vegas, Nevada (VS) huwelijken kunnen worden gesloten zonder dat een gelegaliseerde geboorte-akte hoeft te worden overgelegd en dat dergelijke huwelijken zonder meer in Nederland worden erkend? Zo ja, vindt u het een goede zaak dat mensen gedwongen worden om de U-bochtconstructie van een huwelijk in Las Vegas te kiezen louter en alleen om aan de lange wachttijden voor het legaliseren van hun geboorte-akte te ontkomen? Kunt u aangeven hoeveel in Las Vegas gesloten huwelijken de laatste jaren door de Nederlandse overheden zijn erkend? </vraag>
      <vraag nummer="5">Bent u bereid op korte termijn aanpassingen in de regelgeving en uitvoering voor te stellen, zodat de wachttijd aanmerkelijk kan worden bekort? Is er aanleiding om een onderscheid aan te brengen tussen mensen met en zonder de Nederlandse nationaliteit voor wat betreft de eis van legalisatie van de geboorte-akte? </vraag>
      <noten afkomstig="vraag">
         <noot nummer="1" datum="2000-12-4" bron="NCRV, radio 1 binnenlandse kwesties">NCRV, radio 1 binnenlandse kwesties, 4 december 2000</noot>
      </noten>
   </vragen>
   <antwoorden aantal="5">
      <antwoord nummer="1">Mensen die in het buitenland zijn geboren en in Nederland willen trouwen dienen, evenals personen die in Nederland zijn geboren – bij de huwelijksaangifte onder meer een recent afschrift van hun geboorteakte te overleggen aan de ambtenaar van de burgerlijke stand. De voormelde ambtenaar heeft het stuk nodig om te kunnen beoordelen of betrokkene voldoet aan de wettelijke vereisten om het desbetreffende huwelijk aan te gaan. In principe dienen uit het buitenland afkomstige geboorteakten gelegaliseerd te worden. Echter, in een aantal verdragen is geregeld dat dergelijke stukken vrijgesteld zijn van legalisatie dan wel dat volstaan kan worden met een vereenvoudigde legalisatie (apostille). Bij deze verdragen is een groot aantal landen aangesloten. Dat betekent concreet dat in veel gevallen geen legalisatie nodig is of dat er met een vereenvoudigde legalisatie kan worden volstaan. Alleen indien een land waaruit de geboorteakte in kwestie afkomstig is, niet is aangesloten bij enig legalisatieverdrag, is legalisatie vereist. In het algemeen vindt deze binnen een niet al te lange termijn plaats en geeft zij geen problemen. Slechts in uitzonderlijke omstandigheden is er sprake van een lang tijdsverloop. Indien het voor betrokkene aantoonbaar niet mogelijk is om een – gelegaliseerde – geboorteakte te verkrijgen, betekent dat niet dat het daardoor onmogelijk voor hem is om te trouwen. Artikel 45 van Boek 1 van het Burgerlijk Wetboek geeft voorzieningen voor deze situatie. De betrokkene kan zich dan ter vervanging van zijn geboorteakte wenden tot de kantonrechter voor een akte van bekendheid omtrent zijn geboortegegevens of er kan ten overstaan van de ambtenaar van de burgerlijke stand een verklaring onder ede omtrent zijn geboortegegevens worden afgelegd door de getuigen bij het huwelijk of door betrokkene zelf. </antwoord>
      <antwoord nummer="2">In de landen India, Pakistan, Ghana, Nigeria en de Dominicaanse Republiek, vindt legalisatie van documenten slechts plaats na verificatie. Basis voor de verificatie in deze landen is de Officiële mededeling van de Minister van Buitenlandse Zaken van 7 maart 1996. Er wordt door de posten in deze landen naar gestreefd om binnen 8 weken een beslissing op de legalisatieaanvraag te nemen. In de praktijk is deze termijn niet altijd haalbaar. De doorlooptijd van de werkprocessen op de posten blijft een punt van aandacht. Waar echter geen invloed op uitgeoefend kan worden zijn de lokale geografische, logistieke en culturele omstandigheden. In Indonesië kan legalisatie in bepaalde gevallen langer duren. Dat heeft onder meer te maken met de geografische spreiding van de tot dat land behorende eilanden. </antwoord>
      <antwoord nummer="3">Neen. Voor alle duidelijkheid merk ik op dat bij legalisatie de nationaliteit van betrokkene, op wie het document betrekking heeft, niet van belang is. Bepalend is het land van herkomst waar het document is opgemaakt. Overigens bestaat de mogelijkheid voor Nederlanders en in bepaalde gevallen voor vreemdelingen om een in het buitenland opgemaakte akte van de burgerlijke stand te laten inschrijven in de registers van de burgerlijke stand van de gemeente Den Haag (art. 1:25 BW). Een dergelijke inschrijving brengt met zich dat de betrokkene zich vervolgens voor een afschrift van de akte of een uittreksel kan wenden tot de ambtenaar van de burgerlijke stand te Den Haag. </antwoord>
      <antwoord nummer="4">Een in het buitenland gesloten huwelijk wordt niet zonder meer in Nederland erkend. Het wordt getoetst aan de Nederlandse openbare orde. Dat geldt derhalve ook voor in Las Vegas gesloten huwelijken. Voorts dient een in Las Vegas opgemaakte huwelijksakte volgens de vereenvoudigde procedure gelegaliseerd te worden. De Verenigde Staten van Amerika en Nederland zijn immers beide partij bij het Verdrag tot afschaffing van het vereiste van legalisatie voor buitenlandse openbare akten (’s-Gravenhage, 5 oktober 1961, Trb. 1963, 28). Dat betekent in concreto dat huwelijksakten uit Las Vegas van een Apostille dienen te worden voorzien. Verder merk ik op dat een huwelijksvoltrekking in Las Vegas mijns inziens geen U-bochtconstructie is om aan lange wachttijden voor het legaliseren te ontkomen. Ik verwijs in dit verband naar het antwoord op de vragen 1 en 2. Ik beschik niet over gegevens over het aantal huwelijken, gesloten in Las Vegas, dat gedurende de laatste jaren door de Nederlandse overheid is erkend. </antwoord>
      <antwoord nummer="5">Aangezien legalisatie in de meeste gevallen geen langdurige procedure is acht ik aanpassing van de regelgeving niet nodig. Ten aanzien van de uitvoering van de legalisatieprocedure verwijs ik naar mijn antwoord op vraag 2. Ik zie geen aanleiding om een onderscheid aan te brengen tussen personen met en personen zonder de Nederlandse nationaliteit, aangezien de nationaliteit van de betrokkene voor legalisatie niet relevant is. In dit kader wijs ik op de mogelijkheid om buitenlandse akten van de burgerlijke stand te laten inschrijven in de registers van de burgerlijke stand van de gemeente Den Haag (zie ook mijn antwoord op vraag 3). </antwoord>
      <noten afkomstig="antwoord"/>
   </antwoorden>
</kvr>
