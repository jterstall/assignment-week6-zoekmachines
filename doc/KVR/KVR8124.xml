<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de minister van Financiën over «De val van Bank Bangert Pontier». (Ingezonden 21 september 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8124
</item>
         <item attribuut="Inhoud">Vragen gaan onder meer in op de rol van De Nederlandsche Bank in deze zaak.</item>
         <item attribuut="Rubriek">Bedrijfsleven en industrie (Bank- en verzekeringswezen)</item>
         <item attribuut="Trefwoorden">Bankwezen</item>
         <item attribuut="Vindplaats">Kamervragen met antwoord 1998-1999, nr. 283, Tweede Kamer</item>
         <item attribuut="Vraagnr_bij_indiening">2989900490</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">1998-11-05</item>
         <item attribuut="Datum_indiening">1998-09-21</item>
         <item attribuut="Document-id">KVR8124</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="575" allpagenumbers="575 576 577" vetnummer="2989900490" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8124" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="283" onderwerp="" indiendatum="1998-09-21">
         <vrager partij="CDA" oorsprong="parlement">Wijn</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="5 november 1998). Zie ook aanhangsel Handelingen nr. 146, vergaderjaar 1998–1999.">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Herinnert u zich uw antwoorden van 4 september op mijn vragen van 27 augustus naar aanleiding van een artikel in NRC Handelsblad van 21 augustus jl. inzake de val van Bank Bangert Pontier (BBP)? <voetnoot nummer="1"/>
      </vraag>
      <vraag nummer="2">Is de naam van de heer E. Swaab in een rapport van het Controlebureau van de Beurs van 29 oktober 1990 (onderzoek uitgevoerd bij Bank Van Meer James Capel (VMJC) genoemd? Wordt hij in dit rapport in verband gebracht met de vennootschap Kilgarvan? Had DNB de beschikking over dit rapport, en zo ja, sinds wanneer? Was DNB op de hoogte of had DNB op de hoogte kunnen zijn van grote contante kasopnamen door genoemde personen? </vraag>
      <vraag nummer="3">Heeft DNB beschikking over het begin 1996 door Loeff Claes Verbeke inzake overnamebesprekingen tussen BBP en Van Lanschot Bankiers uitgevoerde due diligence onderzoek bij Bank Bangert Pontier? Zo ja, sinds wanneer? Wordt in dit rapport melding gemaakt van het feit dat Kilgarvan, danwel E. Swaab regelmatig grote contante kasopnamen deed? Wordt in dit rapport voorts melding gemaakt van het feit dat BBP-directeur M. Klunne ter financiering van zijn aandelendeelname in BBP geld had geleend van Kilgarvan? </vraag>
      <vraag nummer="4">Klopt het dat DNB er op 4 december 1996 vanuit ging dat de lening van directeur M. Klunne bij Kilgarvan was afgelost? Was deze lening eerst op 12 december 1996 daadwerkelijk afgelost? Indien beide beweringen waar zijn, wat zegt dit dan over het toezicht van DNB? </vraag>
      <vraag nummer="5">Is het waar dat op 24 oktober 1997 Justitie huiszoeking heeft gedaan bij E. Swaab en dat sindsdien de misstanden bij BBP in de publiciteit zijn gekomen? </vraag>
      <vraag nummer="6">Is het waar dat BBP en DNB afspraken hebben gemaakt tussen 30 augustus en 25 september 1996 (althans per brief als zodanig bevestigd) dat a. de frequentie van contante kasopnames door Kilgarvan, E. Swaab en andere bedrijven waar hij bij betrokken was omlaag zou worden gebracht en dat de hoogte zou worden beperkt tot maximaal NLG 25.000,- en b. dat BBP desgevraagd DNB zou informeren over de achtergrond van via BBP uitgevoerde effectentransacties? Zo neen, welke afspraken zijn dan wel gemaakt? Is het waar dat het initiatief tot de gesprekken die tot deze afspraken hebben geleid is genomen door BBP? Zijn de genoemde afspraken voorgesteld door de directie van BBP? </vraag>
      <vraag nummer="7">Hoe heeft DNB gemonitord of de afspraak in praktijk werd gebracht en wanneer werd op welke wijze een signaal verkregen dat deze afspraak mogelijk niet werd nagekomen en wanneer werd dit door middel van een door DNB geïnitieerd onderzoek aangetoond? Hebben tussen 1 januari en 24 oktober 1997 niettegenstaande de afspraak bij vraag 6 onder a, 21 contante kastransacties plaatsgevonden met een gemiddeld bedrag van ongeveer NLG 30.000? </vraag>
      <vraag nummer="8">Hoe vaak heeft DNB tussen het moment waarop de afspraak genoemd bij vraag 6 onder b werd gemaakt en 24 oktober 1997 gevraagd om informatie over de achtergrond van via BBP uitgevoerde effectentransacties, zoals omschreven in de afspraak? </vraag>
      <vraag nummer="9">Is de kwestie BBP in oktober 1997 in de Ministerraad aan de orde geweest? Heeft als gevolg van deze bespreking de minister van Justitie een aanwijzing aan het Openbaar Ministerie gegeven om de zaak met de rechtspersoon BBP te schikken? </vraag>
      <vraag nummer="10">Worden de drie voormalige directeuren van BBP als natuurlijke persoon als verdachte beschouwd? Zo ja, wordt er vervolging tegen hen ingesteld, en, zo ja, wanneer? </vraag>
      <vraag nummer="11">Wanneer heeft De Nederlandsche Bank (DNB) tussen beging 1996 en 24 oktober 1997 zelf initiatieven genomen om, naast regulier overleg en naast door (de directie van) BBP geïnitieerd overleg, om de misstanden bij BBP te bespreken, aan het licht te brengen danwel aan te pakken? </vraag>
      <vraag nummer="12">Waaruit blijkt uw stelling dat «er sprake (is) geweest van een in intensiteit toenemend optreden van de zijde van DNB»? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1744">Aanhangsel Handelingen, nr. 1744, Vergaderjaar 1997–1998.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2, 3, 4, 6, 7, 8 en 11" voetnoot="1">De geheimhoudingsbepalingen opgenomen in de Europese richtlijnen inzake het toezicht op financiële instellingen en geïmplementeerd in de Nederlandse financiële toezichtswetten voorzien niet in de mogelijkheid tot een openbaarmaking van specifieke toezichtsgegevens. Openbaarmaking van gegevens is alleen mogelijk als deze niet kunnen worden herleid tot afzonderlijke ondernemingen of instellingen. Beantwoording van onderhavige vragen is niet mogelijk zonder verstrekking van toezichtsinformatie over de individuele instelling Bank Bangert Pontier. Zoals in de memorie van toelichting bij de Wet toezicht kredietwezen 1992 aangegeven, is de reden voor het strikte geheimhoudingsregime dat voor de uitoefening van het bedrijfseconomisch toezicht gegevens nodig zijn die bij openbaarmaking hun weerslag kunnen hebben op de concurrentiepositie van de betrokken instellingen en het vertrouwen van de rekeninghouders en de financiële markten. Van de instellingen wordt verwacht dat zij opening van zaken geven tegenover de toezichthouders. Daartegenover staat dat de instellingen erop moeten kunnen vertrouwen dat de gegevens niet in de openbaarheid komen. De geheimhoudingsbepalingen laten overigens de rechtspleging zoveel mogelijk onverlet. In beginsel bestaat geen beletsel om voor gevallen die onder het strafrecht vallen gerichte toezichtsinformatie te verstrekken aan opsporingsinstanties. In onderhavig geval heeft de Nederlandsche Bank voor de uitoefening van haar taak in het kader van diverse juridische strafrechtelijke procedures aan belanghebbende authentieke stukken verstrekt. De omstandigheid dat informatie uit deze stukken in de pers is verschenen, vormt geen aanleiding daar thans nadere mededelingen over te doen. Naast genoemd aspect van de geheimhoudingsbepalingen, verzet het belang van de lopende strafrechtelijke onderzoeken zich hiertegen. Voorzover de specifieke vragen tot doel hebben een oordeel te vellen over het toezicht zoals door de Nederlandsche Bank in onderhavig geval uitgeoefend, wil ik verwijzen naar mijn antwoorden van 4 september jl., waaraan in vraag 1 gerefereerd wordt. Met de «benefit of hindsight» is het mogelijk dat optreden in een eerder stadium beter zou zijn geweest. In ieder geval is het zo dat volgens de huidige beleidslijn eerder dan voorheen wordt ingegrepen wanneer zich voorvallen voordoen als destijds bij Bank Bangert Pontier. Bij de Nederlandsche Bank is de antenne voor integriteitsaspecten van het toezicht de afgelopen periode versterkt, mede door toedoen van de Nota Integriteit Financiële Sector <voetnoot nummer="1"/>. Uit het totaal aan gebeurtenissen rondom de beursfraude zijn lessen getrokken. </antwoord>
      <antwoord nummer="5">Op 24 oktober 1997 heeft een huiszoeking plaatsgevonden. Naar de relatie tussen deze huiszoeking en de publiciteit omtrent Bank Bangert Pontier kan slechts worden gegist. </antwoord>
      <antwoord nummer="9">Gevraagd wordt of de kwestie Bank Bangert Pontier in oktober 1997 in de Ministerraad aan de orde is geweest. Dat is niet het geval. Blijkens informatie van het college van procureurs-generaal heeft de hoofdofficier van justitie indertijd het voornemen om tot een schikking te komen met de rechtspersoon Bank Bangert Pontier, conform de richtlijn «beleidsuitgangspunten hoge transacties in misdrijfzaken» (Stb. 1987, 117), besproken met de procureur-generaal bij het gerechtshof te Amsterdam. Deze heeft daarmee ingestemd. Tevens is de toenmalige minister van Justitie daarvan in kennis gesteld. Deze heeft vervolgens ondergetekende op de hoogte gesteld. De schikking is door het Openbaar Ministerie aangeboden om te voorkomen dat burgers die niets met deze zaak te maken hebben, financieel ernstig gedupeerd zouden raken. De schikking heeft de vanuit crediteurenbescherming gewenste overname van Bank Bangert Pontier mede mogelijk gemaakt. Daarnaast diende naar het oordeel van het Openbaar Ministerie het financieel/economisch belang bij het voortbestaan van de bank zwaarder te wegen dan het maatschappelijke belang van strafvervolging. Het arrondissementsparket te Amsterdam heeft dit op 17 november 1997 ook door middel van een persbericht bekend gemaakt. De schikking met de rechtspersoon laat de vervolging van verantwoordelijke natuurlijke personen overigens geheel open. </antwoord>
      <antwoord nummer="10">Zoals gesteld in antwoorden van 22 december 1997 op vragen van het lid Smits van 10 november 1997 is het gezien het belang van lopende strafrechtelijke onderzoeken niet wenselijk mededelingen te doen over namen van personen, hun activiteiten en onderlinge relaties. In het belang van opsporing en vervolging kunnen derhalve geen openbare mededelingen worden gedaan over het gevraagde in vraag 10. </antwoord>
      <antwoord nummer="12">Binnen het kader van hetgeen in bovenstaande is gezegd over de geheimhoudingsbepalingen en het ontbreken van de mogelijkheid om toezichtsinformatie over individuele instellingen te verschaffen, kan, gegeven de antwoorden van 22 december 1997 op vragen van het lid Smits, worden gesteld dat de Nederlandsche Bank op grond van vermoedens van ongerechtigheden eerst in gesprek is geweest met Bank Bangert Pontier over beperking van het kasverkeer en vervolgens aanleiding heeft gezien om een nader onderzoek in te stellen op basis waarvan aangifte is gedaan bij de officier van justitie te Amsterdam, onder meer terzake van heling van geld. Ook is het Meldpunt Ongebruikelijke Transacties geïnformeerd. </antwoord>
      <noten afkomstig="antwoord">
         <noot nummer="1">Kamerstukken II 1997/98, 25 830</noot>
      </noten>
   </antwoorden>
</kvr>
