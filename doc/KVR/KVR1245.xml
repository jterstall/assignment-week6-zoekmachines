<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld-Schouten (CDA) over de tandartsverzekering voor grensarbeiders (Ingezonden 10 maart 1995); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1245
</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen)</item>
         <item attribuut="Trefwoorden">Tandheelkunde Ziektekostenverzekeringen</item>
         <item attribuut="Vindplaats">Kamervragen met antwoord 1994-1995, nr. 609, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1995-03-30</item>
         <item attribuut="Datum_indiening">1995-03-10</item>
         <item attribuut="Document-id">KVR1245</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1241" allpagenumbers="1241" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="609" onderwerp="" indiendatum="1995-03-10">
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u op de hoogte van de situatie die voor grensarbeiders is ontstaan door de wijziging van de tandartsverzekering in het ziekenfonds? <voetnoot nummer="1"/>
      </vraag>
      <vraag nummer="2">Ziet u mogelijkheden om in deze situatie verandering aan te brengen, bijvoorbeeld in het Verdrag met Duitsland? </vraag>
      <vraag nummer="3">a. Zo ja, komt er op korte termijn een voorstel naar de Kamer? b. Zo nee, waarom niet? </vraag>
      <noten afkomstig="vraag">
         <noot nummer="1" titel="compleet">Het betreft hier het feit dat men in Duitsland voor een «compleet» ziektekostenpakket moet betalen, maar slechts recht heeft op een afgeslankt pakket?</noot>
      </noten>
   </vragen>
   <antwoorden aantal="1">
      <antwoord nummer="1, 2 en 3">Ja, daarvan ben ik op de hoogte. Grensarbeiders die in Duitsland werken vallen onder de Duitse sociale-zekerheidswetgeving en betalen de premie voor de Duitse sociale ziektekostenverzekering. Op grond van Verordening (EEG) nr. 1408/71 hebben zij vervolgens in Nederland recht op de verstrekkingen ingevolge de Ziekenfondswet en de AWBZ, ten laste van de Duitse verzekering. Aangezien sinds 1 januari jl. het Nederlandse ziekenfondspakket is uitgedund met betrekking tot de tandartskosten, heeft dat als gevolg dat grensarbeiders beperktere aanspraken in Nederland hebben terwijl zij nog wel dezelfde (Duitse) premie blijven betalen. Een oplossing hiervoor wordt gevonden in artikel 20 van genoemde EG-verordening. Op grond van dit artikel hebben grensarbeiders namelijk het recht om niet alleen in het land van woonplaats zorg in te roepen, maar ook in het bevoegde land, in casu Duitsland. Zij kunnen dus in Duitsland in aanmerking komen voor de verstrekkingen ingevolge de Duitse sociale ziektekostenverzekering, waarin tandartskosten in ruimere mate inbegrepen zijn. Ook de gezinsleden van deze grensarbeiders kunnen op grond van de Verordening aan beide zijden van de grens zorg inroepen, maar hierbij geldt – behoudens in spoedgevallen – de voorwaarde dat tussen de bevoegde autoriteiten van de betrokken Lid-Staten een overeenkomst terzake is gesloten, waardoor voorafgaande toestemming van het ziekenfonds niet meer nodig is. In het verdrag betreffende sociale zekerheid, dat op het moment tussen Nederland en Duitsland in voorbereiding is, wordt een bepaling voorzien die het mogelijk maakt dat andere groepen van verzekerden dan de hiervoor genoemde grensarbeiders en hun gezinsleden eveneens aan beide zijden van de grens hun aanspraken geldend kunnen maken. Ook voor de uitvoering van deze bepaling is het noodzakelijk dat een nadere overeenkomst tussen de wederzijdse bevoegde autoriteiten wordt gesloten. De mate waarin aan de mogelijkheid tot het sluiten van de hiervoor bedoelde nadere overeenkomst tussen de bevoegde autoriteiten van Nederland en Duitsland invulling zal worden gegeven is overigens op het ogenblik nog onderwerp van nader onderzoek. Beraadslagingen in het kader van de Europese Unie omtrent de verruiming van de mogelijkheden van grensoverschrijdende zorgverlening voor grenslandbouwers spelen daarbij een belangrijke rol. </antwoord>
      <noten afkomstig="antwoord"/>
   </antwoorden>
</kvr>
