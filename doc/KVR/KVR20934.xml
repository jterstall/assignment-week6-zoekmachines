<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de Informele Milieuraad in Maastricht. (Ingezonden 20 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20934
</item>
         <item attribuut="Inhoud">De staatssecretaris wil alleen nog milieubesparende producten inkopen. Gaat hij dit uitvoeren in de vorm van biologisch eten in de kantine, natuurlijke bouwmaterialen bij publieke bouwprojecten, groene energie, milieubesparende schoonmaakmiddelen, milieubesparende dienstauto's, beperking van dienstvliegreizen, enzovoort?</item>
         <item attribuut="Rubriek">Milieu (Algemeen) Staats- en bestuursrecht (Ministeries)</item>
         <item attribuut="Trefwoorden">Milieuhygiëne Overheid</item>
         <item attribuut="Vindplaats">Kamervragen met antwoord 2003-2004, nr. 2119, Tweede Kamer</item>
         <item attribuut="Vraagnr_bij_indiening">2030418320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-08-20</item>
         <item attribuut="Datum_indiening">2004-07-20</item>
         <item attribuut="Document-id">KVR20934</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4477" allpagenumbers="4477 4478" vetnummer="2030418320" code="0304tkkvr2119" lopendefooter="Tweede Kamer, vergaderjaar 2003–2004, Aanhangsel" filenaam="KVR20934" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2119" onderwerp="" indiendatum="2004-07-20">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-08-20">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat u tijdens de Informele Milieuraad in Maastricht van 16–18 juli 2004 hebt gepleit dat de overheid alleen nog milieubesparende producten zou moeten inkopen? <voetnoot nummer="1"/>
      </vraag>
      <vraag nummer="2">Bedoelt u hiermee dat de ministeries meer biologisch voedsel in hun kantines moeten laten aanbieden, zoals het ministerie van Landbouw, Natuur en Voedselkwaliteit doet? Zo neen, waarom niet? Zo ja, wat zijn precies uw ambities, uitgedrukt in marktaandeel per ministerie, en hoe en wanneer gaat u daar uitvoering aan geven? </vraag>
      <vraag nummer="3">Bedoelt u hiermee dat de overheid in publieke bouwprojecten natuurlijke isolatiematerialen op basis van vlas of vezelhennep zou moeten gebruiken in plaats van glas- en steenwol? Zo neen, waarom niet? Zo ja, wat zijn precies uw ambities en hoe en wanneer gaat u daar uitvoering aan geven? </vraag>
      <vraag nummer="4">Bedoelt u hiermee dat de overheid alleen nog groene energie gaat afnemen? Zo neen, waarom niet? Zo ja, wat zijn precies uw ambities en hoe en wanneer gaat u daar uitvoering aan geven? </vraag>
      <vraag nummer="5">Bedoelt u hiermee dat de overheid haar gebouwen alleen nog met milieubesparende schoonmaakmiddelen zal laten reinigen? Zo neen, waarom niet? Zo ja, wat zijn precies uw ambities en hoe en wanneer gaat u daar uitvoering aan geven? </vraag>
      <vraag nummer="6">Bedoelt u hiermee dat publieke dienstauto’s optimaal milieubesparend moeten zijn? Zo neen, waarom niet? Zo ja, wat zijn precies uw ambities en hoe en wanneer gaat u daar uitvoering aan geven? </vraag>
      <vraag nummer="7">Bedoelt u hiermee dat de overheid meer beperkingen gaat stellen aan vliegreizen door bewindslieden en ambtenaren? Zo neen, waarom niet? Zo ja, op welke wijze, met welk ambitieniveau, en op welke termijn? </vraag>
      <vraag nummer="8">Op welke wijze bent u van plan om consumptie door de overheid te verduurzamen op terrein van elektronica, papier en verpakkingen? Wat zijn daarbij uw precieze ambities en wanneer gaat u daar uitvoering aan geven? </vraag>
      <noten afkomstig="vraag">
         <noot nummer="1" datum="2004-07-19" bron="Trouw" titel="Heel Europa kan groen gaan beleggen">Trouw, 19 juli 2004: «Heel Europa kan groen gaan beleggen»</noot>
      </noten>
   </vragen>
   <antwoorden aantal="2">
      <antwoord nummer="1">Ja, ik heb er tijdens de Informele Milieuraad in Maastricht voor gepleit dat de overheid milieubesparende, innovatieve producten zou moeten inkopen. Ofwel duurzaam zou moeten inkopen en aanbesteden. </antwoord>
      <antwoord nummer="2 t/m 8">Hiermee bedoel ik dat de overheden in hun inkopen en aanbestedingen van producten en diensten duurzaamheid volledig moeten meewegen. Binnen de randvoorwaarden van mens, milieu en markt betekent dit dat steeds meer milieubesparende en innovatieve producten en diensten zullen worden afgenomen. Het is niet mijn mening dat de inkoop van specifieke producten door de verschillende departementen en andere overheidsorganisaties verplicht opgelegd zou moeten worden. Wel zullen in bepaalde gevallen en in onderling overleg afspraken gemaakt worden welke randvoorwaarden bij inkoop en aanbesteding door de overheid gehanteerd worden. Zo heeft het kabinet bijvoorbeeld onlangs op mijn voorstel besloten dat het door de rijksinstanties aangekochte of aanbestede hout zoveel mogelijk en op termijn volledig op duurzame wijze geproduceerd is en dat het minimaal van aantoonbaar legale afkomst is. Maar in het algemeen kiezen overheidsorganisaties eigen speerpunten waarop verduurzaming in eerste instantie ter hand wordt genomen. Vaak wordt daarbij aangesloten op het direct te bereiken milieueffect of de eigen beleidsterreinen waardoor de voorbeeldfunctie het grootst is. Zo wordt bij het ministerie van Landbouw, Natuur en Voedselkwaliteit inderdaad nadruk gelegd op biologische producten, terwijl bij mijn eigen ministerie ook accent wordt gelegd op het terugdringen van de verpakkingen. Beide voorbeelden zijn gericht op verduurzaming, zonder dat er een keuze in aanpak nodig is. Dit geldt evenzeer voor de andere productcategorieën die in de vragen 3 t/m 8 worden genoemd: isolatiematerialen, groene energie, schoonmaakmiddelen, publieke dienstauto’s, vliegreizen, elektronica, papier en verpakkingen. Mijn ambitie richt zich in het algemeen dan ook niet op specifieke productcategorieën en specifieke producten maar op de gestage toename van het aandeel duurzaam inkopen door alle overheden tezamen. Door het aanbieden van informatie over duurzaam inkopen en door uitwisseling van positieve ervaringen tussen departementen en andere overheden (onderdeel van het programma Met preventie naar duurzaam ondernemen) kunnen vervolgstappen worden gemaakt, zodat een toename van duurzaam inkopen en aanbesteden wordt gestimuleerd en de markt kan inspelen op deze veranderende vraag. Alle ministeries, vele provincies, gemeenten, waterschappen en andere overheidsinstanties hebben de afgelopen jaren een intentieverklaring ondertekend waarin ze vastgelegd hebben werk te maken van duurzaam inkopen en daarover te rapporteren. Ik ben voornemens om de Kamer nog in 2004 te informeren over de stand van zaken bij de ministeries en bij de andere overheden. Dit conform de toezegging in het Actieprogramma Duurzame Ontwikkeling (duurzame daadkracht). Daartoe heb ik een oriënterend onderzoek laten uitvoeren waaruit blijkt dat er momenteel in ongeveer 20% van de gevallen bij alle overheden tezamen sprake is van het stellen van duurzaamheidseisen bij inkoop en aanbesteding. Dat betekent dus dat er nog veel verbeterd kan worden. Uitgangspunt van het beleid is met duurzaam inkopen ook aan te haken bij de ontwikkelingen die er zijn op het gebied van de professionalisering van het inkopen en aanbesteden door de rijksoverheid in het kader van het interdepartementale project Professioneel Inkopen en Aanbesteden (PIA). Daarmee kan duurzaam inkopen in het hart van het inkoopproces worden verankerd. Tevens biedt dit een goede ingang naar de inkopers van andere overheden. Deze maken immers graag gebruik van de kennis en ervaringen van PIA. Om de overheden nog eens te wijzen op hun verantwoordelijkheid als overheid het goede voorbeeld te geven en op hun potentiële marktpositie als consument om daadwerkelijk de vraag naar meer duurzame producten te vergroten, zal ik binnenkort mede in het kader van de in de 2e helft van 2004 uit te brengen notitie Duurzame Bedrijfsvoering Overheid een brief naar de provincies, gemeenten en waterschappen zenden. </antwoord>
      <noten afkomstig="antwoord"/>
   </antwoorden>
</kvr>
