<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (Groep Eerdmans/Van Schijndel) aan de minister van Justitie over de effectiviteit van de maatregel Plaatsing in een inrichting voor jeugdigen (PIJ). (Ingezonden 18 oktober 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26944
</item>
         <item attribuut="Inhoud">Vragen naar aanleiding van een uitzending van het tv-programma Zembla op 15 oktober 2006 over het hoge recidivepercentage bij jongeren die een PIJ-maatregel hebben opgelegd gekregen ('jeugd-tbs'ers'). Vragensteller verwijst ook naar een bericht in AD Haagsche Courant waaruit zou blijken dat veel jongeren ten onrechte een PIJ-maatregel opgelegd krijgen, omdat alternatieven ontbreken.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Jeugdstrafrecht)</item>
         <item attribuut="Trefwoorden">Justitiële jeugdinrichtingen Recidive TBS</item>
         <item attribuut="Vindplaats">Kamervragen met antwoord 2006-2007, nr. 482, Tweede Kamer</item>
         <item attribuut="Vraagnr_bij_indiening">2060701600</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Eerdmans/Van Schijndel">Eerdmans</persoon>
         </item>
         <item attribuut="Datum_reaktie">2006-12-13</item>
         <item attribuut="Datum_indiening">2006-10-18</item>
         <item attribuut="Document-id">KVR26944</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1045" allpagenumbers="1045 1046" vetnummer="2060701600" code="0607tkkvr482" lopendefooter="Tweede Kamer, vergaderjaar 2006–2007, Aanhangsel" filenaam="KVR26944" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="482" onderwerp="" indiendatum="2006-10-18">
         <vrager partij="Groep Eerdmans/Van Schijndel" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-12-13">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de uitzending van het televisieprogramma Zembla, waarin werd gewezen op het zeer hoge recidivepercentage, in de uitzending werd zo’n 80% genoemd, van de jongeren die een PIJ-maatregel hebben opgelegd gekregen, de zogenaamde jeugd-tbs’ers, hetwelk een veelvoud is van de recidive na reguliere TBS? <voetnoot nummer="1"/>
      </vraag>
      <vraag nummer="2" voetnoot="2">Bent u bekend met het WODC-rapport van Wartna, El Harbachi en Van der Laan, waarin het in vraag 1 genoemde recidivepercentage wordt bevestigd? <voetnoot nummer="2"/>
      </vraag>
      <vraag nummer="3" voetnoot="1">Deelt u – gezien de recidivecijfers – de conclusie van prof. T. Doreleijers, hoogleraar kinder- en jeugdpsychiatrie, dat de PIJ-maatregel (althans in zijn huidige vorm) niet effectief is? <voetnoot nummer="1"/>
      </vraag>
      <vraag nummer="4">Is het waar, dat van de 14 gevangenissen waar jeugdige delinquenten zitten, er maar één een jeugdpsychiater in vaste dienst heeft? </vraag>
      <vraag nummer="5">Is het waar, dat een groot deel van de jeugdige, psychisch gestoorde delinquenten helemaal niet wordt behandeld? </vraag>
      <vraag nummer="6">Is er ooit onderzoek gepleegd naar de vraag of de behandeling, die de jeugdige delinquenten ondergaan, (positief) effect sorteert? Zo neen, bent u van plan een dergelijk wetenschappelijk onderzoek naar een effectieve behandelingsmethode te entameren? </vraag>
      <vraag nummer="7">Bent u bekend met het krantenbericht «Jeugd krijgt te snel tbs», waarin wordt gesteld dat honderden jongeren ten onrechte de PIJ-maatregel krijgen opgelegd, omdat alternatieven (als ambulante zorg) ontbreken? Onderschrijft u deze stelling, en zo ja, welke maatregelen bent u voornemens te nemen om dit probleem het hoofd te bieden? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-10-15" bron="TV-programma Zembla, Nederland 3">TV-programma Zembla, Nederland 3, 15 oktober 2006</noot>
         <noot nummer="2">WODC-rapport Wartna c.s., Jong vast; een cijfermatig overzicht van de strafrechtelijke recidive van ex-pupillen van justitiële jeugdinrichtingen, WODC, Onderzoek en beleid, Den Haag 2005</noot>
         <noot nummer="3" datum="2006-10-16" bron="AD Haagsche Courant">AD Haagsche Courant, 16 oktober 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">Ja, met dien verstande dat het percentage van recidive van 80% door jongeren die een PIJ-maatregel opgelegd hebben gekregen niet in dat onderzoek bevestigd is. Uit het onderzoek blijkt dat van de gehele groep ex-JJI-jongeren na zes jaren 76% één of meer nieuwe justitiecontacten heeft <voetnoot nummer="1"/>. Voor degenen met een PIJ-maatregel ligt het percentage lager dan voor de gehele groep. Op 19 september 2006 heeft mijn ambtsvoorganger uw Kamer een nieuw rapport over de recidivecijfers toegestuurd (TK 2006–2007, 30 023, nr. 3). Uit de meest actuele cijfers van het WODC blijkt dat van de totale groep JJI-jongeren, die in de periode 1997–1999 zijn uitgestroomd, na zes jaar 76 tot 79% een of meer nieuwe justitiecontacten heeft en na zeven jaar 78 tot 81%. Van de groep die een strafrechtelijke maatregel kreeg (overwegend pij, maar een deel is ook geplaatst op basis van het jeugdstrafrecht dat tot september 1995 gold) zijn de corresponderende cijfers 66 tot 76% na zes jaar en 68 tot 79% na zeven jaar. Er is geen sprake van één vast recidivecijfer maar van enige fluctuatie tussen de uitgestroomde cohorten. De lange termijnrecidive onder PIJ-ers is dus iets lager dan onder de totale JJI-populatie en bovendien aan meer schommelingen onderhevig. </antwoord>
      <antwoord nummer="3">Op 10 juli 2006 heeft mijn ambtsvoorganger uw Kamer een brief gestuurd met verbetervoorstellen van de uitvoering van de PIJ-maatregel (TK 2005–2006, 24 587 en 28 741, nr. 183). In deze brief zijn vele punten van verbetering genoemd, waaruit de conclusie kan worden getrokken dat de huidige resultaten niet bevredigend zijn. </antwoord>
      <antwoord nummer="4">Binnen de JJI’s zijn in totaal ca. 6 fte psychiaters werkzaam. Daarnaast wordt op lokaal niveau een beroep gedaan op de externe crisisdienst van de GGz. Ik acht het overigens belangrijker dat voldoende psychiatrische zorg beschikbaar is dan dat psychiaters een vast dienstverband bij de betrokken inrichting hebben. Ervaring in verschillende werkdomeinen kan daarbij tevens een toegevoegde waarde hebben. Het is lastig gebleken om voldoende jeugdpsychiaters aan te trekken, deels door de salariseisen van de (jeugd)psychiaters waaraan niet tegemoet kon worden gekomen en deels door het grote tekort aan deze specialisten. De inrichtingen ontvangen op grond van de hiervoor genoemde brief van 10 juli 2006 extra middelen om psychiaters te kunnen aantrekken en/of ervoor te zorgen dat er voldoende psychiatrische hulp wordt geboden, door bijvoorbeeld sociaal psychiatrisch verpleegkundigen of extra GZ-psychologen in dienst te nemen. In deze brief is ook aangekondigd dat het ministerie van VWS door versnelling van de opleiding meer structurele beschikbaarheid van jeugdpsychiaters bevordert. </antwoord>
      <antwoord nummer="5">De PIJ-maatregel dient een tweeledig doel: heropvoeding en behandeling van jeugdigen met een psychische stoornis die een ernstig delict hebben begaan. Over het begrip behandeling bestaan misverstanden. Jeugdigen met een PIJ-maatregel krijgen in ieder geval in de justitiële jeugdinrichtingen een programma gericht op heropvoeding aangeboden. Waar nodig wordt de psychische stoornis behandeld. Daartoe wordt mede gebruik gemaakt van de deskundigheid van groepsleiders, orthopedagogen en psychologen. Gelet op het grote tekort aan jeugdpsychiaters kan niet altijd die mate van behandeling worden geboden die wenselijk is. Een belangrijke maatregel uit de meergenoemde brief van 10 juli 2006 is dan ook de vergroting van het aantal jeugdpsychiaters. Om toch voldoende psychische hulp te kunnen bieden worden extra gedragsdeskundigen zoals orthopedagogen en GZ-psychologen aangetrokken en de samenwerking met de lokale GGz geïntensiveerd. </antwoord>
      <antwoord nummer="6">Er is nog maar beperkt onderzoek gedaan naar het effect van een opname in een justitiële jeugdinrichting. De PIJ-maatregel is de titel op grond waarvan de jeugdige behandeld wordt. De maatregel moet een op de jongere toegesneden behandeling inhouden. Deze behandeling is samengesteld uit een aantal interventies. Om een goed onderzoek naar effect van een behandeling te doen, dient eerst het theoretische concept van de interventies beschreven te worden, die vervolgens getoetst wordt door de – door mijn ambtsvoorganger ingestelde – Erkenningscommissie gedragsinterventies justitie. Dit theoretische concept is veelal gebaseerd op buitenlands effectonderzoek. Wanneer de Erkenningscommissie positief heeft geoordeeld over de beschrijving, kunnen de interventies in de setting van de Nederlandse justitiële jeugdinrichtingen op hun effectiviteit worden getoetst. Met het gehele proces is enige jaren gemoeid. Ook over wetenschappelijk onderzoek zijn in de brief van 10 juli 2006 mededelingen gedaan. </antwoord>
      <antwoord nummer="7">Ja, ik ben bekend met het krantenbericht. Ik ben het niet eens met de strekking van het bericht dat er honderden jongeren ten onrechte in een jeugdinrichtingen zouden verblijven, omdat er geen alternatieven voor deze jongeren zijn. Het gaat immers om jeugdigen die een ernstig strafrechtelijk feit hebben begaan en daarvoor door de rechter een PIJ-maatregel opgelegd hebben gekregen. Voor de oplegging van deze behandelmaatregel zijn wettelijke eisen gesteld. Wel deel ik de zorg die uit het krantenbericht spreekt dat er wellicht eerder had kunnen worden ingegrepen bij problematische jeugd. Een goede signalering en adequate reactie van de jeugdzorg kan wellicht in een aantal gevallen voorkomen dat de jeugdige in criminaliteit vervalt en een PIJ-maatregel opgelegd krijgt. Het beleid van het ministerie van VWS is mede hierop gericht. Jeugdzorg moet in het systeem van de Wjz immers een vraaggericht aanbod ontwikkelen. In dat kader mag de ontwikkeling van alternatief aanbod en gesloten jeugdzorg niet onvermeld blijven. Tenslotte biedt het wetsvoorstel Gedragsbeïnvloeding jeugdigen, dat bij uw Kamer in behandeling is, meer mogelijkheden voor het opleggen van een intensief ambulant programma. </antwoord>
      <noten afkomstig="antwoord">
         <noot nummer="1">In de begeleidende brief van 9 maart 2005 (TK 2004–2005, 30 023, nr. 1) is abusievelijk vermeld dat de recidive onder ex-JJI-ers na zes jaar na uitstroom 78% bedraagt. Dit moet zijn zeven jaar na uitstroom</noot>
      </noten>
   </antwoorden>
</kvr>
