<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid V. A. M. van der Burg (CDA) over de samenstelling van de regionale toetsingscommissies. (Ingezonden 26 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6745
</item>
         <item attribuut="Inhoud">Vragen betreffen mogelijke vertegenwoordiging van verpleegkundigen on regionale toetsingscommissies (zorgvuldigheid handelen van de arts).</item>
         <item attribuut="Rubriek">Gezondheidszorg (Euthanasie) Gezondheidszorg (Medische beroepen) Strafrecht en strafprocesrecht (Vervolging)</item>
         <item attribuut="Trefwoorden">Euthanasie Strafvervolging Verpleegkundigen</item>
         <item attribuut="Vindplaats">Kamervragen met antwoord 1997-1998, nr. 920, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">V. A. M. van der Burg</persoon>
         </item>
         <item attribuut="Datum_reaktie">1998-03-17</item>
         <item attribuut="Datum_indiening">1998-02-26</item>
         <item attribuut="Document-id">KVR6745</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1889" allpagenumbers="1889 1890" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6745" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="920" onderwerp="" indiendatum="1998-02-26">
         <vrager partij="CDA" oorsprong="parlement">V. A. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1998-03-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Verpleging in commissie euthanasie»? <voetnoot nummer="1"/>
      </vraag>
      <vraag nummer="2">Kunt u bevestigen dat u van mening bent dat «verplegend personeel deel moet gaan uitmaken van commissies die gevallen van euthanasie toetsen», daar zij «er soms meer van weten dan artsen en juristen»? </vraag>
      <vraag nummer="3" voetnoot="2">Zo ja, waarom hebt u op een desbetreffende schriftelijke vraag namens het kabinet geantwoord dat «wij het inruimen van een separate plaats voor een verpleegkundige in de commissie niet noodzakelijk achten»? <voetnoot nummer="2"/>
      </vraag>
      <vraag nummer="4">Op grond van welke overwegingen bent u thans tot het inzicht gekomen dat een verpleegkundige terecht een plaats verdient in de voorgestelde regionale toetsingscommissies? </vraag>
      <vraag nummer="5">Moet het kabinetsbeleid ten aanzien van de samenstelling van bedoelde regionale toetsingscommissies thans zo verstaan worden dat verpleegkundigen daarvan onlosmakelijk deel uitmaken? </vraag>
      <vraag nummer="6">Wilt u deze vragen beantwoorden vóór 18 maart a.s., wanneer het Kamerdebat terzake is voorzien? </vraag>
      <noten afkomstig="vraag">
         <noot nummer="1" datum="1998-02-21" bron="Algemeen Dagblad">Algemeen Dagblad, 21 februari 1998</noot>
         <noot nummer="2" documenttype="Kamerstuk" kamerstuk-id="23 877" documentnummer="17" documentpagina="29">Kamerstuk 23 877, nr. 17, blz. 29</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is mij bekend dat in veel gevallen van ernstig lijden door een patiënt deze, vooral in geval van opname in een instelling, zijn vragen en twijfels betreffende zijn gezondheidssituatie eerst met een verpleegkundige bespreekt. Verpleegkundigen komen in het zorgproces meestal frequenter in contact met de patiënt dan een arts. Zij kunnen daardoor ook meer inzicht hebben in de gedachten, onzekerheden, angsten en verlangens van de patiënt. Ook hebben zij veelal meer contact met de naasten van de patiënt. Op die gronden kunnen verpleegkundigen dikwijls een heel goed beeld hebben van de beweegredenen van een patiënt om te vragen om levensbeëindiging en zij zijn dan ook meestal nauw betrokken in het proces dat zich ten aanzien van die vraag voltrekt. Vanuit de ervaringen rond individuele patiënten kunnen verpleegkundigen zeer wel een uitstekend inzicht hebben in het algemeen in de noodzakelijke randvoorwaarden die vereist zijn om tot een zorgvuldige besluitvorming te komen inzake het verzoek van een patiënt om levensbeëindiging. </antwoord>
      <antwoord nummer="3">De minister van Justitie en ik hebben in de beantwoording van de vragen aan de Tweede Kamer (kamerstuk 23 877, nr. 17, vraag 83) aangegeven op welke wijze in ieder geval de betrokkenheid van de verpleegkundige deskundigheid gewaarborgd kan zijn ten aanzien van de oordeelsvorming van de commissie inzake een individueel geval van levensbeëindiging op verzoek van een patiënt of in geval van hulp bij zelfdoding. Wanneer echter een verpleegkundige een separate plaats in de commissie inneemt en structureel deel uitmaakt van deze commissie, zal de algemene expertise en ervaring die hij of zij in de uitoefening van het beroep heeft verkregen, wezenlijk bij kunnen dragen aan de oordeelsvorming door de commissie. Dit is een andere benadering van de rol van de verpleegkundige bij de oordeelsvorming door de commissie dan wanneer de commissie slechts in een individuele casus de betrokken verpleegkundige moet horen of moet nagaan in hoeverre de mening van een verpleegkundige in een individuele casus is betrokken, bv. door consultatie vooraf. De expertise is dan namelijk geabstraheerd van de betrokkenheid van een individuele verpleegkundige bij een individueel geval. Het is ook een andere benadering dan wanneer de jurist en de ethicus in de commissie een verpleegkundige achtergrond hebben. De positie van de verpleegkundige in de toetsingscommissie is in dat opzicht vergelijkbaar met die van de arts in de commissie, die ook op grond van zijn algemene kennis, inzicht en ervaring tot een oordeelsvorming over een individueel geval komt. </antwoord>
      <antwoord nummer="4">Het gaat hierbij om een denkproces, waarbij steeds voor ogen moet staan de bevordering van de zorgvuldigheid en van de kwaliteit van handelen in het hele besluitvormingsproces in een individueel geval van levensbeëindiging op verzoek of hulp bij zelfdoding, alsmede een denkproces inzake de wijze waarop de oordeelsvorming in de toetsingscommissie zo afgewogen mogelijk tot stand kan komen. </antwoord>
      <antwoord nummer="5">Ja. Wanneer de verpleegkundige deel uitmaakt van de toetsingscommissie, zal het niet noodzakelijk zijn dat de jurist en de ethicus in de commissie een verpleegkundige achtergrond hebben. Dat zal het aantrekken van bedoelde deskundigen vereenvoudigen. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
