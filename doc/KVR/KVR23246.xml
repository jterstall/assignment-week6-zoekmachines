<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Binnenlandse Zaken en Koninkrijksrelaties over mogelijke schendingen van de aanbestedingsregels bij opdrachtenverstrekkingen aan het COT. (Ingezonden 7 april 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23246
</item>
         <item attribuut="Inhoud">Aanvullende vragen op eerder gestelde vragen van het lid Vos en van de leden Boelhouwer, Depla en Verdaas, eveneens ingezonden op 7 april 2005, naar mogelijke schending van aanbestedingsregels door ministerie van BZK door opdrachten te verstrekken aan het Crisis Onderzoeksteam (COT). Welke specifieke deskundigheid bzit het COT, die andere instelling niet kunnen leveren? (zie ook de schriftelijke vragen van het lid Rabbae (GroenLinks) aan de ministers van OCW en BZK over de concurrentiepositie van het het Leids Crisis Onderzoeks Team (Aanhangsel van de Handelingen, 2000-2001, nr. 1276)</item>
         <item attribuut="Rubriek">Bouw (Aanbestedingen) Criminaliteit en openbare orde (Handhaving openbare orde) Handel en economie (Mededinging) Staats- en bestuursrecht (Ministeries)</item>
         <item attribuut="Trefwoorden">Aanbestedingen Binnenlandse Zaken en Koninkrijksrelaties (ministerie) Mededinging Openbare orde en veiligheid</item>
         <item attribuut="Vindplaats">Kamervragen met antwoord 2004-2005, nr. 1855, Tweede Kamer</item>
         <item attribuut="Vraagnr_bij_indiening">2040512280</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-06-14</item>
         <item attribuut="Datum_indiening">2005-04-07</item>
         <item attribuut="Document-id">KVR23246</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3947" allpagenumbers="3947 3948" vetnummer="2040512280" code="0405tkkvr1855" lopendefooter="Tweede Kamer, vergaderjaar 2004–2005, Aanhangsel" filenaam="KVR23246" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1855" onderwerp="" indiendatum="2005-04-7">
         <vrager partij="SP" oorsprong="parlement">De Wit</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-06-14">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bij hoeveel opdrachten aan het COT <voetnoot nummer="1"/>was er sprake van een uitzondering op de normale en voorgeschreven aanbestedingsprocedure? In welke gevallen hebt u gebruik gemaakt van een waiver of soortgelijke bepaling? </vraag>
      <vraag nummer="2">Wat is de reden dat niet altijd de aanbestedingsprocedure is toegepast, bijvoorbeeld door het gebruik van de waiver? Staat u in gevallen waarvan uw woordvoerder thans erkent dat er meer offertes hadden moeten worden aangevraagd, nog steeds achter deze beslissingen? Zo neen, waarom niet? </vraag>
      <vraag nummer="3">Hoe oordeelt u over het feit dat het COT de gemeente Amsterdam ondersteunt bij beleidsontwikkeling op het gebied van openbare orde en veiligheid, het experiment Bonfire begeleidt en op basis daarvan evalueert of het eerder ontwikkelde beleid succesvol is? Hoe oordeelt u over het feit dat een lid van het COT tevens lid is van de Raad voor het Openbaar Bestuur (ROB) in welke functie hij adviseerde over de inrichting van veiligheidsregio’s terwijl hij als lid van het COT betrokken is bij aan de regio’s adviseerde hoe ze deze moesten implementeren? Hoe oordeelt u over het feit dat het COT de Algemene Inlichtingen en Veiligheidsdiensten adviseert en dat tegelijkertijd een lid van het COT een onafhankelijke evaluatie over deze dienst? Hoe oordeelt u over het feit dat het COT de overheid adviseert over veiligheid en dit tegelijkertijd de directeur van het COT in het parlement de wetten waarover het COT heeft geadviseerd, beoordeelt? </vraag>
      <vraag nummer="4">Deelt u de mening dat er geen sprake is van onafhankelijke toetsing en dat waarborgen voor de kwaliteit van het beleid en de uitvoering ervan ontbreken? Zo neen, waarom niet? Zo ja, hoe verantwoordt u dat deze werkwijze al jaren gaande is? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-04-5" bron="NRC Handelsblad">NRC Handelsblad, 5 april 2005</noot>
         <noot nummer="2" documenttype="Kamervragen" documentnummer="2665" documentjaargang="2000-2001">Aanhangsel Handelingen, nr. 2665, vergaderjaar 2000–2001.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos (GroenLinks), ingezonden 7 april 2005 (vraagnummer 2040512240) en van de leden Boelhouwer, Depla en Verdaas (allen PvdA), eveneens ingezonden 7 april 2005 (vraagnummer 2040512270). </toelichting>
   <antwoorden aantal="4">
      <antwoord nummer="1">Omdat in de vraag uitdrukkelijk wordt verwezen naar een «waiver» volgt eerst een korte uitleg van de betekenis van deze term en de procedure waarin deze term gebruikt wordt. Wat is waiver? Bij het uitvoeren van aanbestedingsprocedures kan zich een situatie voordoen waarbij een procedure niet conform de geldende regels en voorschriften kan verlopen. Ook bij de voorbereiding ervan kan er aanleiding zijn zich te beroepen op de uitzonderingsbepalingen. In dat geval kan gebruikmaking van de zgn. waiverprocedure worden aangevraagd. In de waiverprocedure staat beschreven hoe en onder welke voorwaarden in het kader van een verwerving binnen het Ministerie van BZK gebruik kan worden gemaakt van uitzonderingsbepalingen in de AO en in wet- en regelgeving. De Coördinerend Directeur Inkopen (CDI) treedt daarbij op als adviseur, dit in nauwe samenwerking met de Juridisch Adviseur van het ministerie. De AO Inkoop van BZK schrijft voor dat bij aanschaffingen vanaf € 30.000 (excl. BTW) minimaal 3 offertes dienen te worden aangevraagd. Bij de verwerving van diensten boven de € 154.014 (excl. BTW) dient de verwerving Europees aanbesteed te worden. De aanbestedingswetgeving is gebaseerd op een aantal gebods- en verbodsbepalingen. Dezelfde wetgeving voorziet echter ook in regels die gelden in het geval er sprake is van bijzondere omstandigheden of uitzonderingssituaties. Het gaat veelal om trajecten, die niet verlopen zoals voorzien. De waiver is een procedure, waarbij de Coördinerend Directeur Inkopen adviseert over de toepassing van regels, die in uitzonderingsgevallen gelden. Dit advies draagt bij aan de zorgvuldigheid waarmee het traject wordt uitgevoerd. Omdat het bij een waiver gaat om een advies, is het in voorkomend geval de rechter die in laatste instantie bepaalt of de aanbestedende dienst zich terecht op een uitzonderingsbepaling heeft beroepen. Wat betreft uw vraag naar de toepassing van de waiver verwijs ik in de eerste plaats naar mijn antwoord op vraag 2 van het lid Vos (GroenLinks) (Aanhangsel Handelingen nr. 1853, vergaderjaar 2004–2005). Ik stel vast dat er in alle gevallen dat de aanbestedingsregels niet zijn gevolgd hiervoor een beroep gedaan kon worden op een gerechtvaardigde uitzondering. In één geval, bij de aanbesteding van de opdracht van de project directeur generaal Beveiliging en Crisisbeheersing is afgeweken van de departementale afspraak een waiver aan te vragen om geen Europese aanbesteding te hoeven doen. Deze afwijking is overigens wel schriftelijk beargumenteerd en vastgelegd in het inkoopdossier. Ten behoeve van de opdracht voor de werkzaamheden van de commissie Havermans (AIVD) is wel gebruik gemaakt van de waiver. </antwoord>
      <antwoord nummer="2">Voor de beantwoording van het eerste gedeelte van deze vraag verwijs ik u in eerste instantie naar mijn reactie op vraag 2 van lid Vos (GroenLinks), (Aanhangsel Handelingen nr. 1853, vergaderjaar 2004–2005). De woordvoerder van mijn ministerie heeft, in reactie op de door de journalist van het NRC gestelde vragen, aangegeven dat bij drie aanbestedingen meer offertes hadden moeten worden aangevraagd. Dit antwoord is gegeven op basis van algemene uitgangspunten zonder de contractdossiers te raadplegen. </antwoord>
      <antwoord nummer="3">Deze vraag bevat een aantal deelvragen die als volgt kunnen worden onderscheiden: – de positie van het COT als ondersteuning bij beleidsontwikkeling op het gebied van openbare orde en veiligheid en bij de evaluatie van dat beleid, beide in opdracht van de gemeente Amsterdam, – de betrokkenheid van een lid van het COT als lid van de ROB bij het advies over de veiligheidsregio’s en bij de implementatie van dat advies, – de betrokkenheid van het COT bij advisering van de AIVD en de evaluatie van die dienst, – de betrokkenheid van het COT bij advisering over veiligheid en de positie van een lid van het COT die als lid van de Eerste Kamer mede over wetgeving m.b.t. veiligheid beslist. Met betrekking tot de eerste en derde deelvraag merk ik op dat er geen wettelijke regels zijn die voorschrijven dat een opdracht voor advies over een bepaald onderwerp niet gevolgd mag worden door een opdracht tot evaluatie over hetzelfde onderwerp. Het is aan de opdrachtgever om te bepalen of en in hoeverre het verstrekken van een advies- en evaluatieopdracht aan dezelfde dienstverlener een voldoende waarborg geeft voor met name een onafhankelijke evaluatie. Overigens had het COT niet de opdracht de AIVD te evalueren, maar heeft zij uitsluitend ondersteuning verleend aan de commissie die dat wél deed. Met betrekking tot de tweede deelvraag merk ik het volgende op. De Raad voor het openbaar bestuur heeft tot taak de regering en de Staten-Generaal te adviseren over de inrichting en het functioneren van de overheid met het oog op het vergroten van haar doeltreffendheid en doelmatigheid en met bijzondere aandacht voor de uitgangspunten van de democratische rechtsstaat. In het kader van deze taak heeft de Raad de regering geadviseerd over de inrichting van veiligheidsregio’s. Het gaat hierbij om een openbaar advies. Er is geen wettelijk voorschrift dat bepaalt dat een lid van de Raad – in zijn hoedanigheid van medewerker van het COT – niet betrokken mag zijn bij de implementatie van een advies dat door de Rob is uitgebracht. Naar aanleiding van de vierde deelvraag merk ik het volgende op. De Wet incompatibiliteiten Staten Generaal en Europees parlement bepaalt welke functies onverenigbaar zijn met het lidmaatschap van de Eerste Kamer. De samenloop van Kamerlidmaatschap en betrokkenheid bij een particuliere adviesorganisatie als het COT is geen incompatibiliteit in de zin van deze wet. Ook in zijn algemeenheid zie ik geen bezwaar tegen betrokkenheid van een particulier adviseur bij een beleidsterrein waarover hij als Eerste Kamerlid mede oordeelt in het kader van een wetgevingsprocedure. Bij wetgeving gaat het om regeling van algemene gevallen terwijl het bij de door u bedoelde advisering om specifieke problemen gaat. </antwoord>
      <antwoord nummer="4">Uit mijn antwoord op vraag 3 blijkt dat ik in zijn algemeenheid geen probleem zie als het COT of een medewerker van het COT vanuit verschillende posities is betrokken bij het onderwerp van een opdracht. Van geval tot geval zal de opdrachtgever na moeten gaan of eerdere betrokkenheid van het COT of een medewerker van het COT bij het onderwerp van de opdracht problemen kan geven voor een onafhankelijke advisering of evaluatie. Uw mening dat er geen sprake is van onafhankelijke toetsing deel ik dus niet. </antwoord>
      <noten afkomstig="antwoord"/>
   </antwoorden>
</kvr>
