<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Reitsma (beiden CDA) aan de minister van Onderwijs, Cultuur en Wetenschappen en de staatssecretaris van Financiën over problematiek bij het ROI Noord-Holland in verband met fiscale stimulering leerlingwezen.(Ingezonden 26 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9614
</item>
         <item attribuut="Inhoud">Vragen over financiële problemen bij het Regionaal Opleidingsbedrijf Installatietechniek Noord-Holland als gevolg van verandering in de bekostiging (van de Kaderregeling Bedrijfstakgewijze Scholing naar de Wet Vermindering Afdracht per 1 januari 1996).</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Beroepsonderwijs en volwasseneneducatie (Bekostiging beroepsonderwijs en volwasseneneducatie) Beroepsonderwijs en volwasseneneducatie (Leerlingwezen)</item>
         <item attribuut="Trefwoorden">Bekostiging beroepsonderwijs en volwasseneneducatie Belastingvrijstellingen Leerlingwezen Regionale opleidingencentra</item>
         <item attribuut="Vindplaats">Kamervragen met antwoord 1998-1999, nr. 1595, Tweede Kamer</item>
         <item attribuut="Vraagnr_bij_indiening">2989913510</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">1999-06-21</item>
         <item attribuut="Datum_indiening">1999-05-26</item>
         <item attribuut="Document-id">KVR9614</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3193" allpagenumbers="3193 3194" vetnummer="2989913510" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9614" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1595" onderwerp="" indiendatum="1999-05-26">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Reitsma</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Financiën</vraagt-aan>
      </vraagdata>
      <antwoorddata antwoorddatum="1999-06-21">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is de financiële problematiek bij het Regionaal Opleidingsbedrijf Installatietechniek Noord-Holland in Alkmaar veroorzaakt door een verandering in de bekostigingsregeling (van Kaderregeling Bedrijfstakgewijze Scholing in de oude situatie naar de Wet Vermindering Afdracht die per 1 januari 1996 van kracht is geworden) u bekend? </vraag>
      <vraag nummer="2">Is het u bekend dat dit probleem speelt op meerdere plaatsen? </vraag>
      <vraag nummer="3">Onderschrijft u de stelling dat het doel van de Wet Vermindering Afdracht is extra stimulering van het aantal leer- en werkplaatsen en dat de WVA een verbetering moet zijn van de oude KBS? </vraag>
      <vraag nummer="4">Bent u er van op de hoogte dat het rendement van het collectief opleidingsbedrijf ROI hoger is dan het rendement van opleidingen bij individuele installatiebedrijven en dat door de werking van de Wet Vermindering Afdracht bij het ROI de opleidingen weer verschuiven van ROI naar het individuele installatiebedrijf? </vraag>
      <vraag nummer="5">Deelt u de mening dat deze verschuiving ongewenst is wanneer de doelstellingen zijn: stimulering en verbetering van het aantal leer- en werkplaatsen in de Beroeps Begeleidende Leerweg? </vraag>
      <vraag nummer="6">Kan het een oplossing zijn het verschil tussen de f 4500,– die maximaal per leerplaats in mindering gebracht mag worden op de afdracht loonbelasting en de werkelijke vermindering die het ROI kan realiseren te verrekenen via de aangiften van de aangesloten bedrijven van het ROI zoals in de praktijk in bepaalde regio’s door inspecteurs van de belastingdienst wordt gedoogd? </vraag>
      <vraag nummer="7">Is de minister van Onderwijs, Cultuur en Wetenschappen bereid samen met zijn collega van Financiën te zoeken naar een oplossing voor deze problematiek om zo te voorkomen dat succesvolle BBL initiatieven stranden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De doelstellingen van de afdrachtvermindering onderwijs zijn het bevorderen van de economische ontwikkeling in het algemeen en de verbetering van de werkgelegenheid in het bijzonder. Deze twee factoren maken het noodzakelijk dat de beroepsbevolking adequaat wordt opgeleid. Groei van het leerlingwezen, dit houdt in extra groei van het aantal leerwerkplaatsen, is een middel om de genoemde (of bedoelde) doelstellingen te verwezenlijken. Hierbij was vervanging van de oude KBS voor de WVA een stap in de goede richting. Voor de individuele werkgever is de WVA over het algemeen een verbetering t.o.v. de KBS. Bovendien verloopt de afdrachtvermindering in het geval van de WVA rechtstreeks via de werkgever. Onder de WVA hoeven werkgevers minder loonbelasting en premies voor de volksverzekeringen te betalen. De financiële tegemoetkoming per leerling lag onder de KBS over het algemeen lager dan onder de WVA en een werkgever kon maximaal voor twee jaar subsidie krijgen. De korting onder de WVA bedraagt momenteel maximaal f 4750,– per leerlingwerknemer (was f 4500,–) en een werkgever kan voor de duur van de hele opleiding deze korting jaarlijks krijgen. </antwoord>
      <antwoord nummer="4">Ja. Indien het om het intern rendement gaat waarmee de instroom en het verlaten van de opleiding met een vakdiploma (resultaten van theorie- en praktijkexamens) via het ROI Noord-Holland worden gerealiseerd (zie ook antwoord op vraag 5). </antwoord>
      <antwoord nummer="5">Nee. Het stimuleren en verbeteren van het aantal BPV-plaatsen is afhankelijk van een aantal factoren. Eén daarvan is de bereidheid van bedrijven om leerarbeidsplaatsen ter beschikking te stellen. Het is daarbij aan de bedrijven zelf om te bepalen of zij deze individueel dan wel via gemeenschappelijke opleidingspools beschikbaar stellen. Op dit moment zijn er geen aanwijzingen dat deze verschuiving tot vermindering van het aantal beroepspraktijkvormingsplaatsen leidt. Eén van de uitgangspunten van de WVA is het verhogen van het externe rendement. Doordat de leerlingwerknemer een rechtstreekse arbeidsverhouding met de werkgever aangaat, wordt de kans op het externe rendement hoger, namelijk door de continuïteit die door deze arbeidsverhouding tot stand komt. Er hoeft namelijk geen sprake te zijn van zoektocht naar een nieuwe werkgever en een nieuwe arbeidsplaats. </antwoord>
      <antwoord nummer="6">De afdrachtvermindering onderwijs wordt alleen toegepast ten behoeve van personen die in dienstbetrekking werkzaam zijn en wordt in de sectoren in het leerlingwezen waar geen arbeidsovereenkomst wordt afgesloten niet toegepast. Er bestaat een directe relatie tussen degene die het recht heeft de afdrachtvermindering toe te passen en degene waarvoor de afdrachtvermindering wordt toegepast. Verrekening gedeeltelijk toestaan aan een andere inhoudingsplichtige dan degene die een arbeidsrelatie heeft met de leerlingwerknemer zou hier betekenen dat er deels geen directe relatie meer bestaat tussen degene die de faciliteit kan toepassen en degene waarvoor de faciliteit wordt toegepast. Gezien het karakter van de afdrachtvermindering onderwijs lijkt dit een ongewenste ontwikkeling. Verrekening van de afdrachtvermindering onderwijs (deels) via de aangifte van de aangesloten bedrijven van het ROI is indien de dienstbetrekking met het ROI is aangegaan dan ook niet wenselijk. Bovendien heeft het ROI samen met de bedrijven die besluiten tot gemeenschappelijk opleiden zelf de mogelijkheid zijn organisatiestructuur zodanig vorm te geven dat zij optimaal van de WVA gebruik kunnen maken. Naar aanleiding van onderzoek bij de belastingdienst heeft één eenheid van de belastingdienst gemeld dat zij – in een overigens afwijkende situatie – binnen een groep ondernemingen onderlinge verrekening van de afdrachtvermindering heeft toegestaan. Het verlenen van deze toestemming blijkt te berusten op misinterpretatie van de regelgeving en een stoornis in de communicatie binnen de belastingdienst daaromtrent. De verleende goedkeuring zal per de eerst mogelijke datum worden ingetrokken. </antwoord>
      <antwoord nummer="7">Nee. Het is een gemeenschappelijk belang van de bedrijven, die besluiten tot gemeenschappelijk opleiden en het ROI om te bezien hoe de mogelijkheden van de WVA optimaal kunnen worden benut en daarover gezamenlijk afspraken te maken. In dit kader verwijs ik ook graag naar onze brief, 11 februari 1997, uw kenmerk OCW 96-1544. </antwoord>
      <noten afkomstig="antwoord"/>
   </antwoorden>
</kvr>
