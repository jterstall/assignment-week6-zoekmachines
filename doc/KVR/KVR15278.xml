<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Onderwijs, Cultuur en Wetenschappen, mw. Adelmund, over spijbelen in het (basis)onderwijs. (Ingezonden 7 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15278
</item>
         <item attribuut="Inhoud">Vragen naar aanleiding van recente cijfers van het ministerie van Onderwijs, Cultuur en Wetenschappen, waaruit blijkt dat het verzuim van leerlingen is gestegen met 4% ten opzichte van het jaar daarvoor.</item>
         <item attribuut="Rubriek">Basisonderwijs (Leerlingen) Voortgezet onderwijs (Leerlingen)</item>
         <item attribuut="Trefwoorden">Basisonderwijs Leerlingen Leerplicht Voortgezet onderwijs</item>
         <item attribuut="Vindplaats">Kamervragen met antwoord 2001-2002, nr. 815, Tweede Kamer</item>
         <item attribuut="Vraagnr_bij_indiening">2010205740</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2002-03-14</item>
         <item attribuut="Datum_indiening">2002-02-07</item>
         <item attribuut="Document-id">KVR15278</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1713" allpagenumbers="1713 1714" vetnummer="2010205740" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15278" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="815" onderwerp="" indiendatum="2002-02-7">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2002-03-14">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>over een stijging van het verzuim op scholen? </vraag>
      <vraag nummer="2">Wat vindt u ervan dat uit de meest recente cijfers van uw ministerie blijkt dat het verzuim van leerlingen is gestegen met vier procent ten opzichte van het jaar daarvoor? Klopt het bericht dat de overheid niet beschikt over gegevens die voldoende duidelijkheid geven over de oorzaak van de stijging van het aantal spijbelaars en zo ja, wat is uw mening hierover? </vraag>
      <vraag nummer="3">Wat vindt u ervan dat leerplichtambtenaar Veldhoen voorspelt dat de groep spijbelaars in het basisonderwijs zal toenemen omdat er steeds vaker jongere kinderen spijbelen en problemen van jongeren op steeds jeugdigere leeftijd beginnen? Welke mogelijkheden ziet u om de toename van spijbelen in het basisonderwijs te voorkomen? </vraag>
      <vraag nummer="4">Deelt u de zorg over het bericht dat een aanzienlijk deel van de anti-spijbelprojecten in het land uiterst moeizaam verloopt? Welke stappen overweegt u om dit te verbeteren? </vraag>
      <vraag nummer="5">Klopt het dat het project Ouders Present geen succes is geworden omdat het eenzijdig ontwikkeld was voor een autochtone doelgroep en er geen rekening werd gehouden met het taalprobleem van de ouders? Op welke wijze wordt er bij de aanpak van spijbelen wel voldoende rekening gehouden met de verschillende achtergronden van de leerlingen en ouders? Neemt u dit punt mee bij de evaluaties van de projecten? </vraag>
      <noten afkomstig="vraag">
         <noot nummer="2"/>
         <noot nummer="1" datum="2002-02-2" bron="Nederlands Dagblad">Nederlands Dagblad, 2 februari 2002</noot>
         <noot nummer="2">Ouders Present is een opvoedcursus voor ouders van spijbelende kinderen. Ouders kunnen in plaats van een gevangenisstraf of een boete de taakstraf Ouders Present krijgen. De cursus bestaat uit twintig bijeenkomsten waar ouders ervaringen kunnen uitwisselen onder leiding van een gedragsdeskundige</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Vanaf het schooljaar 1995–1996 rapporteren de gemeenten op grond van artikel 25, tweede lid van de Leerplichtwet 1969 over hun toezicht op de leerplicht. Daarin doen zij onder meer opgave van de aantallen gevallen van relatief verzuim die bij hen gemeld zijn. In totaal rapporteerden de gemeenten de volgende aantallen (inclusief luxeverzuim): 1995 – 1996 30.234 1996 – 1997 22.821 1996 – 1998 25.107 1998 – 1999 23.852 1999 – 2000 24.821 De aantallen vertonen dus flinke fluctuaties, maar er is geen duidelijke stijgende of dalende trend in te herkennen. Op grond van deze cijfers kan derhalve niet worden geconcludeerd dat er over langere termijn sprake is van een stijgende trend. Verder vraagt u of de overheid over gegevens beschikt die voldoende duidelijkheid geven over de omvang of eventuele trends in het schoolverzuim. Daarover kan ik het volgende opmerken. De belangrijkste landelijke gegevens waarover de overheid beschikt zijn de bovengenoemde gemeentelijke cijfers, en de resultaten van het tweejaarlijkse scholierenonderzoek van het (NIBUD). Daarin wordt leerlingen gevraagd hoe vaak zij hebben gespijbeld in de maand voor afname van het onderzoek. De gemeentelijke cijfers hebben alleen betrekking op schoolverzuim dat langer dan drie dagen duurt, en geven dus maar een beperkt beeld. Bovendien is bekend dat veel scholen niet consequent voldoen aan de plicht tot melden van schoolverzuim. Ook functioneert in sommige gemeenten de leerplichtadministratie niet naar behoren. De gegevens van de gemeenten moeten daarom met voorzichtigheid worden bekeken. De gegevens van het NIBUD hebben wel de pretentie dat ze landelijk representatief zijn, maar hebben weer de beperking dat het «self report» betreft. Er is geen garantie dat de opgaven van de leerlingen volledig in overeenstemming zijn met de werkelijkheid. Overigens geven de cijfers van het NIBUD ook geen aanleiding tot de conclusie dat er sinds 1992 negatieve ontwikkelingen te constateren zouden zijn in de omvang van het verzuim. Niettemin acht ik schoolverzuim een zodanig belangrijk verschijnsel, dat het wenselijk is om daar een meer betrouwbaar en volledig inzicht in te krijgen dan tot nog toe voorhanden is. Daarom heb ik opdracht gegeven tot een onderzoek; dat moet een zo nauwkeurig mogelijk, landelijk representatief inzicht geven in de werkelijke omvang van het schoolverzuim. De resultaten daarvan worden in mei 2002 verwacht. </antwoord>
      <antwoord nummer="3">De zorg van sommige leerplichtambtenaren is, dat het probleem van spijbelen zich steeds vaker zou voordoen bij leerlingen in de hoogste groepen van het basisonderwijs. Vooralsnog blijkt dat niet uit de meldingen van de gemeenten. Het aandeel van de meldingen van relatief verzuim uit het basisonderwijs fluctueert in de jaren 1995 en 2000 tussen ongeveer 27 en 37 procent. Daarbij wordt aangetekend dat een kwart tot een derde van dit verzuim in het basisonderwijs valt onder het zogenaamde luxeverzuim. Alle basisscholen, scholen voor speciaal basisonderwijs en scholen voor speciaal onderwijs hebben onlangs een brief ontvangen; daarin worden zij bedankt voor hun medewerking aan het onderzoek naar het meisje van Nulde. In deze brief is de scholen nog eens gevraagd alert te zijn op verzuim van leerlingen. Met name is gewezen op de plicht die scholen hebben om de leerplichtambtenaar in te lichten zodra een leerling langer dan drie opeenvolgende dagen zonder verlof afwezig is. Daarnaast is de scholen erop gewezen dat zij ouders kunnen aanspreken op hun verantwoordelijkheden. De onderwijsgids basisonderwijs voor het komende schooljaar zal dieper op de verzuimproblematiek ingaan. </antwoord>
      <antwoord nummer="4">In 2001 heeft Sardes, in samenwerking met het bureau Research voor beleid, onderzoek gedaan naar de opvangmogelijkheden voor gedragsmoeilijke leerlingen in het voortgezet onderwijs. Het rapport daarvan, «Doorgaan totdat je niet meer kunt?», is bij brief van 13 februari 2001 (kenmerk VO/TAB/2001/3919) toegezonden aan de Tweede Kamer. Hoewel er in dit onderzoek uiteraard wel knelpunten worden gesignaleerd, geven de resultaten mij geen aanleiding tot het oordeel «uiterst moeizaam verlopen». Daarbij wijs ik erop dat deze projecten in het kader van het gemeentelijk onderwijsachterstandenbeleid en het RMC-beleid voortijdig schoolverlaten, primair onder de verantwoordelijkheid vallen van de betrokken gemeenten. </antwoord>
      <antwoord nummer="5">De cursus Ouders Present is door middel van twee projecten, in Breda en Rotterdam, in 1999 van start gegaan. Een onafhankelijk evaluatieonderzoek zal waarschijnlijk eind maart beschikbaar zijn. In Breda is er voldoende instroom. In Rotterdam is de situatie anders. Rotterdam heeft te maken met een grote allochtone doelgroep. Daarbinnen is er sprake van een grote verscheidenheid aan nationaliteiten. Het beheersen van de Nederlandse taal is voorwaarde om zinvol aan de cursus te kunnen deelnemen. Binnen de allochtone doelgroep zijn er ouders die de Nederlandse taal onvoldoende beheersen en daardoor niet kunnen deelnemen. Het is evident dat er bij de evaluatie van de projecten wordt gelet op de achtergrond van de leerlingen en hun ouders. Als reactie op spijbelen wordt de taakstraf Basta, gericht op de jongeren zelf, in Rotterdam frequenter toegepast dan de cursus Ouders Present. Deze taakstraf kunnen worden opgelegd in zeer ernstige gevallen van spijbelen, waarbij justitie wordt ingeschakeld. Het gaat hier slechts om een klein deel van de gevallen. De aanpak van spijbelen begint al veel eerder, met name op de scholen. Het verzuimbeleid van de school is onderdeel van het algemene schoolbeleid; ik heb geen reden om aan te nemen dat scholen bij hun aanpak van spijbelen minder rekening houden met de achtergrond van leerlingen en ouders. Ook in de niet-justitiële opvangprojecten voor schoolverzuimers (time-outprojecten) is maatwerk een centraal kenmerk voor de aanpak. Ook in deze projecten wordt zorgvuldig gekeken naar de kenmerken van de verzuimer, zijn leefmilieu en de diepere oorzaken van het verzuim. </antwoord>
      <noten afkomstig="antwoord"/>
   </antwoorden>
</kvr>
