<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid J. Th. Hoekema (D66) aan de staatssecretaris van Binnenlandse Zaken en Koninkrijksrelaties over Baarle Nassau. (Ingezonden 3 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12187
</item>
         <item attribuut="Inhoud">Vragen over de voortgang van de samenwerking tussen Baarle Nassau en Baarle Hertog in de richting van een 'Europese gemeente'.</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Gemeenten)</item>
         <item attribuut="Trefwoorden">Europese integratie Gemeenten Grensregio's</item>
         <item attribuut="Vindplaats">Kamervragen met antwoord 1999-2000, nr. 1711, Tweede Kamer</item>
         <item attribuut="Vraagnr_bij_indiening">2990014390</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="D66">J. Th. Hoekema</persoon>
         </item>
         <item attribuut="Datum_reaktie">2000-08-23</item>
         <item attribuut="Datum_indiening">2000-08-03</item>
         <item attribuut="Document-id">KVR12187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3851" allpagenumbers="3851 3852" vetnummer="2990014390" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12187" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1711" onderwerp="" indiendatum="2000-08-3">
         <vrager partij="D66" oorsprong="parlement">J. Th. Hoekema</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-08-23">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoe beoordeelt u, mede in het licht van uw werkbezoek van 14 juni jl., de voortgang van de samenwerking tussen Baarle Nassau en Baarle Hertog in de richting van een «Europese gemeente» zoals beoogt in het amendement Hoekema c.s. bij de behandeling van de herindeling Noord-Brabant in 1996? </vraag>
      <vraag nummer="2">Hoe staat het met de financiële steun van de kant van de Belgische provincie Antwerpen en de Nederlandse provincie Noord-Brabant voor ambtelijke ondersteuning? </vraag>
      <vraag nummer="3">Welke ondersteuning biedt uw departement? </vraag>
      <vraag nummer="4">Deelt u de mening dat het wenselijk is dat beide gemeentes zoveel mogelijk gezamenlijke voorzieningen creëren zoals m.n. een gezamenlijk gemeentehuis? Hoe wilt u dit bevorderen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Mijn oordeel over de grensoverschrijdende bestuurlijke samenwerking tussen Baarle-Nassau en Baarle-Hertog is positief. De beide gemeenten hebben in de afgelopen tijd blijk gegeven van een grote bereidheid tot samenwerking. Met een pragmatische aanpak heeft men reeds de nodige problemen weten op te lossen die voortvloeien uit de complexe enclavesituatie. In 1998 heeft deze grensoverschrijdende samenwerking een institutioneel en structureel karakter gekregen in de vorm van het Gemeenschappelijk Orgaan Baarle (GOB), opgericht op basis van de Benelux-Overeenkomst inzake grensoverschrijdende samenwerking tussen territoriale samenwerkingsverbanden of autoriteiten. Inmiddels is de werking van dit GOB geëvalueerd. De evaluatie heeft de gemeenten tot de conclusie gebracht dat de tijd nog niet rijp is voor de vorming van een grensoverschrijdend openbaar lichaam op basis van de Benelux-Overeenkomst, wat zou leiden tot een sterkere juridische fundering en binding van de samenwerking. Wel is een reeks initiatieven geformuleerd om de samenwerking verder te ontwikkelen. </antwoord>
      <antwoord nummer="2">De provincie Antwerpen heeft haar steun aan de gemeente Baarle-Hertog voor de financiering van één zogenaamde euroambtenaar met een jaar gecontinueerd. Onder voorbehoud van een eventuele beleidswijziging naar de komende provincieraadsverkiezingen in oktober zal deze financiële steun ook in de toekomst worden voortgezet. De provincie Noord-Brabant heeft toegezegd een deel van de kosten van de euroambtenaar bij Baarle-Nassau voor haar rekening te blijven nemen. In juli 2002 zal de provincie haar bijdrage beëindigen. Een en ander is in overeenstemming met de in 1998 gedane mededeling dat de financiële ondersteuning bij wijze van uitzondering werd verleend en dat zij van tijdelijke aard was. Om Baarle-Nassau de gelegenheid te geven de functie van euroambtenaar geleidelijk in de eigen gemeentelijke organisatie in te passen heeft de provincie haar steun tot juli 2002 verlengd, zij het in afgeslankte vorm. </antwoord>
      <antwoord nummer="3">Het ministerie van Binnenlandse Zaken en Koninkrijksrelaties heeft ambtelijke ondersteuning verleend aan de werkgroep Baarle die werd geleid door het Secretariaat-Generaal van de Benelux Economische Unie. Deze werkgroep heeft de beide gemeenten begeleid bij de oprichting van het GOB en de evaluatie van de werking van het gemeenschappelijk orgaan getoetst. Voor het overige zie ik voor het ministerie een rol weggelegd bij het bevorderen van voldoende juridische mogelijkheden voor de grensoverschrijdende samenwerking. Indien duidelijk wordt aangegeven waar knelpunten liggen, ben ik bereid hierover in contact te treden met de bevoegde instanties in België, waarbij oplossingen die gelden voor het gehele grensgebied mijn voorkeur hebben. Als voorbeeld noem ik de juridische knelpunten op het gebied van de politiesamenwerking, aan de oplossing waarvan momenteel door het ministerie van Binnenlandse Zaken en Koninkrijksrelaties wordt gewerkt. Tegen deze achtergrond zal ik verzoeken om advies of ondersteuning vanuit Baarle-Nassau, zoals verwoord in het op 14 juni aangeboden evaluatierapport, bezien. Ik zie geen aanleiding voor specifieke financiële steun vanwege het Rijk aan Baarle-Nassau. Uitgangspunt blijft dat de concrete grensoverschrijdende samenwerking, ook in financieel opzicht, een zaak van de betrokken gemeenten is, waarbij overigens door die samenwerking behaalde financiële voordelen ten gunste van die gemeenten blijven. Voorts teken ik aan dat de gewestelijke en federale overheden in België evenmin specifieke financiële steun aan Baarle-Hertog verlenen. </antwoord>
      <antwoord nummer="4">Gelet op de grote verwevenheid van de twee gemeenten kan het creëren van gezamenlijke voorzieningen als één gemeentehuis of de benoeming van één gemeentesecretaris bevorderlijk zijn voor de samenwerking en communicatie tussen beide gemeentelijke organisaties en daarmee voor de uitvoering van de gemeentelijke taken. Wet- en regelgeving aan Nederlandse kant staan de hier bedoelde initiatieven niet in de weg. Zowel de besluitvorming hieromtrent als de financiering behoort overigens tot de gemeentelijke verantwoordelijkheid. </antwoord>
      <noten afkomstig="antwoord"/>
   </antwoorden>
</kvr>
