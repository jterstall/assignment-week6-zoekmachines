<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over kinderporno. (Ingezonden 12 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22331
</item>
         <item attribuut="Inhoud">Vragen naar aanleiding van onder andere de uitzending van het tv-programma 'Nova' van 15 december waarin gesteld werd dat er geen landelijke politieafdeling is die bevoegd is tot het doen van onderzoek naar kinderporno. Gevraagd wordt ook naar de voortgang met betrekking tot een centraal meldpunt kinderporno.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Zedendelicten</item>
         <item attribuut="Vindplaats">Kamervragen met antwoord 2004-2005, nr. 1015, Tweede Kamer</item>
         <item attribuut="Vraagnr_bij_indiening">2040506140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-03-01</item>
         <item attribuut="Datum_indiening">2005-01-12</item>
         <item attribuut="Document-id">KVR22331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2153" allpagenumbers="2153 2154" vetnummer="2040506140" code="0405tkkvr1015" lopendefooter="Tweede Kamer, vergaderjaar 2004–2005, Aanhangsel" filenaam="KVR22331" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1015" onderwerp="" indiendatum="2005-01-12">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1 maart 2005), zie ook Aanhangsel Handelingen nr. 865, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het dat er geen landelijke politieafdeling is die bevoegd is tot het doen van onderzoek naar kinderporno? <voetnoot nummer="1"/>Zo ja, waarom niet? Zo neen, mogen de regio’s zelfstandig onderzoek naar kinderporno doen? </vraag>
      <vraag nummer="2">Kunt u aangeven hoeveel capaciteit wordt besteed aan grote en langlopende onderzoeken naar de productie en grootschalige verspreiding van kinderporno (en tevens naar het hiervoor misbruiken van kinderen) in of vanuit Nederland? Zo neen, waarom niet? </vraag>
      <vraag nummer="3">Deelt u de mening dat dit voldoende (effectief) is in de strijd tegen kinderporno? Zo ja, kunt u dit toelichten? Zo neen, bent u van zins meer mensen in te zetten op grote en langlopende onderzoeken? Zo neen, waarom niet? </vraag>
      <vraag nummer="4">Is het overheidsmeldpunt voor het centraal melden van kinderporno inmiddels in werking gezet? Zo neen, waarom niet? Wanneer kan het in werking treden? </vraag>
      <noten afkomstig="vraag">
         <noot nummer="1" datum="2004-12-15" bron="Nova">Nova, 15 december 2004, Nieuwe Revu 15 december 2004: «Kinderporno, kinderspel» en «Ziek en slim» en http://www.planet.nl/planet/show/id=118880/contentid=539605/sc=dda517</noot>
      </noten>
   </vragen>
   <antwoorden aantal="2">
      <antwoord nummer="1">Binnen het Korps Landelijke Politiediensten bestaat het Team Kinderpornografie en Pedoseksuele misdrijven van de Groep Moord en Zeden van de Dienst Nationale Recherche Informatie. Het team verricht opsporingshandelingen, met name waar het gaat om kinderpornografie op internet. Zodra er een verdachte in beeld is, wordt het onderzoek over het algemeen overgedragen aan de regio waar de verdachte woont. In de regio’s wordt dus ook zelfstandig onderzoek gedaan. (Zie ook Aanhangsel Handelingen nr. 176, vergaderjaar 2004–2005 en Aanhangsel Handelingen nr. 1610, vergaderjaar 2003–2004). Daarnaast vervult het Korps landelijke politiediensten een coördinerende rol, met name waar het gaat om internet en wanneer de onderzoeken internationale aspecten kennen. Het KLPD heeft een landelijke database ingericht met kenmerken van in beslag genomen, zelfvervaardigde en op het internet circulerend kinderpornografisch beeldmateriaal. Er vindt uitwisseling van informatie over beeldmateriaal plaats met Interpol, Europol en andere landen die eveneens over een soortgelijke database beschikken. </antwoord>
      <antwoord nummer="2, 3 en 4">Bij gelegenheid van de beantwoording van een aantal eerdere Kamervragen, mede namens de Minister van Binnenlandse Zaken en Koninkrijksrelaties bent u geïnformeerd over de kennis en capaciteit die bij politie en OM aanwezig is voor de bestrijding van kinderporno (zie Aanhangsel Handelingen nr 1610, vergaderjaar 2002–2003, nr. 1102 en 46, vergaderjaar 2003–2004 en 176, vergaderjaar 2004–2005). Van de zijde van het OM is in aanvulling daarop aangeven dat in 2004 totaal 348 zaken bij het OM zijn ingestroomd terzake van overtreding van artikel 240b van het Wetboek van Strafrecht (Kinderpornografie). In 2003 ging het nog om 263 zaken. Uit deze stijging kan de conclusie worden getrokken, mede bezien in het licht van de immer noodzakelijke prioriteitstelling in het opsporingsbeleid, dat vanuit politie en OM hieraan onverminderd en in toenemende mate aandacht wordt besteed. Van belang is voorts dat de Raad van Hoofdcommissarissen in april 2004 het eindverslag heeft vastgesteld van het project Gemeenschappelijke Voorziening Aanpak Kinderporno (GVAK). Hierin zijn aanbevelingen opgenomen aan de politie en het OM voor de professionalisering van de aanpak van onderzoeken naar kinderpornografie en seksueel misbruik van kinderen. De aanbevelingen betreffen verdere versterking van toezicht, handhaving en opsporing op met name het internet. Naar aanleiding van dit verslag heeft de voorzitter van de Raad van Hoofdcommissarissen in een begeleidend schrijven aangegeven dat een coördinatiecentrum kinderporno een collectieve voorziening is waar de Nederlandse politie over dient te beschikken. Het beoogde coördinatiecentrum kan bijdragen aan de verdere verfijning van de opsporingsmethoden en onderzoeken aanbieden aan de regio’s. Aangekondigd werd een nader besluit door de Raad over de positionering en nadere uitwerking van een dergelijk coördinatiecentrum. Naar mij is medegedeeld rondt de Raad de besprekingen hieromtrent op zeer korte termijn af. Op basis van de uitkomst hiervan, en gelet op de overige aanbevelingen uit genoemd verslag, zal de minister van Binnenlandse Zaken en Koninkrijksrelaties u binnenkort nader berichten. </antwoord>
      <noten afkomstig="antwoord"/>
   </antwoorden>
</kvr>
