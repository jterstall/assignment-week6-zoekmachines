<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de minister van Buitenlandse Zaken over de arrestatie van PKK-leider Öcalan. (Ingezonden 18 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8796
</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Dwangmiddelen) Strafrecht en strafprocesrecht (Uitlevering)</item>
         <item attribuut="Trefwoorden">Aanhoudingen Mensenrechten Turkije Uitleveringen</item>
         <item attribuut="Vindplaats">Kamervragen met antwoord 1998-1999, nr. 865, Tweede Kamer</item>
         <item attribuut="Vraagnr_bij_indiening">2989907960</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1999-03-01</item>
         <item attribuut="Datum_indiening">1999-02-18</item>
         <item attribuut="Document-id">KVR8796</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1769" allpagenumbers="1769 1770" vetnummer="2989907960" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8796" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="865" onderwerp="" indiendatum="1999-02-18">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-1">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is uw mening inzake de uitlevering van PKK-leider Öcalan aan Turkije? </vraag>
      <vraag nummer="2">Bent u bereid de Koerdische kwestie hoog op de Europese Unie agenda te plaatsen? </vraag>
      <vraag nummer="3">Kan de Europese Unie een belangrijke rol vervullen voor het vinden van een oplossing voor de Koerdische kwestie? </vraag>
      <vraag nummer="4">Welke initiatieven is de EU voornemens te ontplooien om tot een oplossing van de Koerdische kwestie te komen? </vraag>
      <vraag nummer="5">Bent u bereid om binnen de Europese Unie te pleiten voor het afvaardigen van een EU-delegatie om met de Turkse regering te spreken over de noodzaak voor een politieke oplossing van de Koerdische kwestie? </vraag>
      <vraag nummer="6">Bent u bereid te pleiten voor een EU-delegatie die het proces inzake Öcalan gaat waarnemen zodat er sprake kan zijn van een eerlijk proces? </vraag>
      <vraag nummer="7">Bent u bereid om in EU-verband en binnen de Raad van Europa aan Turkije te laten weten dat de doodstraf als strafmaat onacceptabel is? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Ministers van Justitie, van Binnenlandse Zaken en ikzelf schreven de Kamer op 19 februari een brief, mede namens de Minister-President en de Staatssecretaris van Defensie, waarin onder andere wordt ingegaan op de onderhavige kwestie. Kortheidshalve moge ik naar die brief verwijzen. </antwoord>
      <antwoord nummer="2 t/m 5">De kwestie van de positie van de Koerdische minderheid in Turkije (respect voor de rechten en identiteit) is bij herhaling door de Europese Unie bij Turkije aan de orde gesteld. Tevens is aan Turkije duidelijk gemaakt dat respect voor rechten en identiteit van minderheden één van de Kopenhagencriteria is. Helaas heeft Turkije na de Europese Raad van Luxemburg in december 1997 de politieke dialoog met de Europese Unie opgeschort, waardoor het belangrijkste communicatiekanaal op dit moment niet kan worden aangewend. Het spreekt vanzelf dat de behandeling van de Koerdische minderheid in Turkije een vooraanstaand onderwerp tussen EU en Turkije blijft. Voorzover de vragen doelen op de recente arrestatie van PKK-leider Öcalan moge de Nederlandse inzet allereerst blijken uit de verklaring die de regering uitgaf ter gelegenheid van de arrestatie van Öcalan op 16 februari 1999, waarvan ik de Kamer briefgewijs kopie verleende. Deze verklaring vormde tevens het uitgangspunt voor de Nederlandse inzet voor een EU-verklaring door de Algemene Raad van 22 februari jongstleden, welke verklaring ook ingaat op de achterliggende kwestie van de positie van de Koerden in Turkije. Kortheidshalve moge ik verwijzen naar deze EU-verklaring, waarvan de tekst U toeging per brief van 22 februari 1999. Met deze verklaring beoogt de Europese Unie zowel een eerlijke procesgang voor de PKK-leider te bewerkstelligen alsook de geweldsspiraal te keren. Direct overleg met Turkije wordt bemoeilijkt doordat, zoals gezegd, Turkije de politieke dialoog met de EU heeft opgeschort. </antwoord>
      <antwoord nummer="6">De Nederlandse nationale verklaring en de EU-verklaring benadrukken de noodzaak van een eerlijk, aan internationale normen beantwoordend, proces. Zo’n proces kenmerkt zich m.n. door openheid. In de EU-verklaring wordt Turkije expliciet opgeroepen internationale waarnemers tot het proces toe te laten. De kwestie Öcalan wordt besproken tijdens de vergadering van Permanente Vertegenwoordigers bij de Raad van Europa op 24 en 25 februari 1999. Nederland zal daarbij het zenden van een waarnemersdelegatie namens het Comité van Ministers bepleiten. Op deze wijze kan het Comité van Ministers zich vergewissen van een juiste en eerlijke rechtsgang in het proces. </antwoord>
      <antwoord nummer="7">De regering heeft in de nationale verklaring, welke de Turkse autoriteiten formeel is overhandigd, het standpunt ingenomen dat het opleggen/ten uitvoer brengen van de doodstraf strijdig is met algemeen aanvaarde waarden. In de verklaring van de EU is dit overgenomen. Dit standpunt zal ook op 24 en 25 februari 1999 door Nederland worden uitgedragen tijdens de hogergenoemde vergadering van Permanente Vertegenwoordigers bij de Raad van Europa. </antwoord>
      <noten afkomstig="antwoord"/>
   </antwoorden>
</kvr>
