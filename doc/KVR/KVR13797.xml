<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Justitie over de behandeling van een klacht tegen de leden van het regime Videla. (Ingezonden 27 april 2001); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13797
</item>
         <item attribuut="Inhoud">Vragen in aanvulling op eerdere, tijdens het 'verlovingsdebat Willem-Alexander/Maxima' gestelde, mondelinge vragen over het niet door het OM in behandeling nemen van een klacht tegen de leden van het Argentijnse regime Videla, in relatie tot contacten van de advocate van 'de aangever' (de heer Mourik) en de heer Maan (OM) (Zie ook Aanhangsel van de Handelingen, nr. 1263, vergaderjaar 2000-2001),</item>
         <item attribuut="Rubriek">Internationale betrekkingen (Algemeen) Rechterlijke organisatie (Openbaar ministerie) Staats- en bestuursrecht (Grondrechten)</item>
         <item attribuut="Trefwoorden">Argentinië Mensenrechten Openbaar ministerie</item>
         <item attribuut="Vindplaats">Kamervragen met antwoord 2000-2001, nr. 1289, Tweede Kamer</item>
         <item attribuut="Vraagnr_bij_indiening">2000110100</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-06-05</item>
         <item attribuut="Datum_indiening">2001-04-27</item>
         <item attribuut="Document-id">KVR13797</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2693" allpagenumbers="2693 2694 2695 2696" vetnummer="2000110100" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13797" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1289" onderwerp="" indiendatum="2001-04-27">
         <vrager partij="SP" oorsprong="parlement">Kant</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="5 juni 2001), zie ook Aanhangsel Handelingen nr. 1263, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="28">
      <vraag nummer="1" voetnoot="1">Waarom antwoord u niet op de door mij gestelde mondelinge vragen in het verlovingsdebat, dat niet op 15 maart door de heer Maan nog aan de advocate van de aangever zou zijn doorgegeven dat de uitkomst van de cassatieprocedure zou worden afgewacht? <voetnoot nummer="1"/>
      </vraag>
      <vraag nummer="2">Heeft er naar uw mening – in tegenstelling tot die van betreffende advocate – op 15 maart geen telefoongesprek plaatsgevonden tussen de advocate en de heer Maan? </vraag>
      <vraag nummer="3">Kunt u aangeven – los van de datum – welke mededelingen de heer Maan aan de betreffende advocate heeft gedaan? </vraag>
      <vraag nummer="4" voetnoot="1">Kunt u uw verklaring dat «gaandeweg binnen het OM steeds meer de gedachte post gevat heeft dat de rechtszekerheid met betrekking tot een zo fundamenteel beginsel als het legaliteitsbeginsel, gelet op de daaraan verbonden rechtsvragen betreffende de uitoefening van rechtsmacht, het meest gebaat was bij een duidelijke beslissing op korte termijn», nader toelichten? <voetnoot nummer="1"/>
      </vraag>
      <vraag nummer="5">Waarom zou de rechtszekerheid het meest gebaat zijn bij een beslissing op korte termijn? </vraag>
      <vraag nummer="6">Stel dat naar aanleiding van het nu gedane beklag tegen het niet in behandeling nemen, het Hof alsnog besluit tot vervolging, en de Hoge Raad naar aanleiding van de zaak Bouterse zich uitspreekt dat er geen rechtsmacht is, is dan de rechtszekerheid juist niet gebaat bij een beslissing op korte termijn? </vraag>
      <vraag nummer="7">Was het argument van rechtszekerheid daarom niet juist een argument om deze cassatie in belang der wet af te wachten? </vraag>
      <vraag nummer="8">Als een duidelijke beslissing op korte termijn belangrijk was naar de mening van het OM, waarom is er dan toch zo lang gewacht met deze beslissing? </vraag>
      <vraag nummer="9" voetnoot="2">Waarom is het OM van gedachten veranderd ten opzichte van de eerdere gedachte «dat de beslissing zou worden opgehouden in afwachting van een uitspraak van de Hoge Raad in de zaak Bouterse» (zoals u zelf ook aangeeft in antwoorden op eerdere kamervragen), terwijl de feiten niet veranderd waren? <voetnoot nummer="2"/>
      </vraag>
      <vraag nummer="10">Erkent u dat de onderliggende kwestie van het legaliteitsbeginsel in beide zaken hetzelfde is, en dat daarom de eerdere gedachte om met de beslissing over de klacht tegen de leden van het regime Videla te wachten op de uitkomst van de cassatie in het belang der wet van de Hoge Raad in de zaak Bouterse, redelijk, logisch, voor te handliggend én consequent was? </vraag>
      <vraag nummer="11">Wat is uw mening over de beslissing van het OM om hier niet op te wachten? </vraag>
      <vraag nummer="12">Wie heeft de beslissing om de aanklacht niet in behandeling te nemen, genomen? </vraag>
      <vraag nummer="13">Indien dit niet de behandelend Officier van Justitie, de heer Maan was, waarom is deze beslissing dan door een ander genomen? </vraag>
      <vraag nummer="14">Op welke datum bent u of enig ander lid van het kabinet van de beslissing van het OM voor het eerst op de hoogte gesteld? </vraag>
      <vraag nummer="15">Kunt u toelichten waarom u van mening bent dat jurisprudentie waar het OM naar verwijst in de afwijzing, grondslag geeft voor juridische argumenten om niet over te gaan tot vervolging? </vraag>
      <vraag nummer="16" voetnoot="3">Erkent u dat jurisprudentie van vóór 1989 geen juridische argumentatie kan leveren met betrekking tot de Uitvoeringswet folteringsverdrag, dat immers van latere datum is? <voetnoot nummer="3"/>
      </vraag>
      <vraag nummer="17">Als er relevante jurisprudentie zou zijn, waarom is er dan bij de Hoge Raad cassatie in belang der wet nodig in de zaak Bouterse? Dat is toch niet met elkaar te rijmen? </vraag>
      <vraag nummer="18">Erkent u dat de strafbaarstelling van misdaden «tegen de menselijkheid» los staat van strafbaarstelling op basis van het folteringsverdrag? Zo ja, waarom koppelt u in uw eerdere antwoorden op kamervragen (Aanhangsel Handelingen nr. 995, Vergaderjaar 2000–2001, antwoord op vraag 1 dan beide aan de Uitvoeringswet folteringsverdrag? </vraag>
      <vraag nummer="19">Erkent u dat in het persbericht van het OM naar aanleiding van het niet in behandeling nemen, dezelfde fout wordt gemaakt? </vraag>
      <vraag nummer="20">Waarom is het OM in haar argumentatie van de afwijzing niet ingegaan op de strafbaarstelling op basis van «misdaden tegen de menselijkheid»? </vraag>
      <vraag nummer="21">Zijn naar uw mening misdaden tegen de menselijkheid buiten oorlogssituaties thans strafbaar? Als dit niet het geval is, wat is dan uw mening hierover? </vraag>
      <vraag nummer="22">Kunt u alsnog antwoord geven op de volgende in het debat gestelde, maar niet beantwoorde vraag: Is er op enigerlei wijze over de aangifte van dhr. Mourik en/of de beslissing van het OM, overleg of contact geweest tussen het OM en de regering? Zo ja, wat is de exacte toedracht en inhoud van deze contacten? </vraag>
      <vraag nummer="23" voetnoot="4">Kunt u een nadere toelichting geven op de, door de minister-president genoemde informatieve, contacten tussen zijn ambtelijk medewerker en het OM tijdens de fase dat deze nog bezig was een oordeel te vormen? <voetnoot nummer="4"/>Tussen wie, wanneer en waarom heeft dit contact plaats gevonden? Welke informatie is in de contacten aan de orde geweest? </vraag>
      <vraag nummer="24" voetnoot="5">Op welk contact – wanneer, tussen wie en waarover – met het ministerie van Algemene Zaken doelde de heer De Wijkerslooth in een interview in het programma Buitenhof? <voetnoot nummer="5"/>
      </vraag>
      <vraag nummer="25">Is er over de aanklacht contact geweest tussen het ministerie van Algemene Zaken en Justitie? Zo ja, wanneer, waarom en waarover? </vraag>
      <vraag nummer="26">Is de aanklacht op enig moment onderwerp van gesprek geweest van een lid van het kabinet of de heer Van der Stoel met de heer Zorreguieta? Zo ja, waarom en wat was de toedracht van dit gesprek? </vraag>
      <vraag nummer="27">Is de heer Zorreguieta ervan op de hoogte gesteld dat het OM niet overging tot vervolging? Zo ja wanneer en door wie? </vraag>
      <vraag nummer="28">Bent u bereid de volgende vragen stuk voor stuk te beantwoorden dus niet gezamenlijk? </vraag>
      <noten afkomstig="vraag">
         <noot nummer="1" documenttype="Handelingen">Handelingen II, Vergaderjaar 2000–2001, nr. 65, blz. 4445 en uw brief van 19 april 2001, Kamerstuk 27 662, nr. 3.</noot>
         <noot nummer="2" documenttype="Kamervragen">Aanhangsel Handelingen, Vergaderjaar 2000–2001, nr. 995.</noot>
         <noot nummer="3" documenttype="Kamerstuk" kamerstuk-id="20 042, Uitvoering van het Verdrag tegen foltering en andere wrede, onmenselijke of onterende behandeling of bestraffing. Uitvoeringswet folteringsverdrag">Kamerstuk 20 042, Uitvoering van het Verdrag tegen foltering en andere wrede, onmenselijke of onterende behandeling of bestraffing. Uitvoeringswet folteringsverdrag</noot>
         <noot nummer="4" documenttype="Handelingen">Handelingen II, Vergaderjaar 2000–2001, nr. 65, blz. 4446.</noot>
         <noot nummer="5" datum="2001-03-22" bron="Buitenhof">Buitenhof, 22 maart 2001</noot>
      </noten>
   </vragen>
   <antwoorden aantal="22">
      <antwoord nummer="1">Voor zover ik uw vraag correct interpreteer, ben ik oprecht in de veronderstelling dat ik de door u op 5 april jl. aan de minister-president gestelde vraag wel degelijk heb beantwoord in mijn brief van 19 april jl., in die zin dat ik daarin heb gesteld dat het contact tussen officier van justitie Maan en advocate Böhler volgens informatie van het College van procureurs-generaal op 5 of 6 maart jl. had plaatsgevonden en niet op 15 maart jl., zoals u tijdens het debat op 5 april jl. veronderstelde. </antwoord>
      <antwoord nummer="2">Ik heb van het College van procureurs-generaal vernomen dat de behandelend officier van justitie nog steeds, ook na een gesprek hierover met de advocaat van aangever, op basis van zijn geheugen en zijn persoonlijke aantekeningen, in de veronderstelling verkeert dat het gesprek tussen hen beiden in het begin van de week van 5 maart jl. (op 5 of 6 maart 2001), heeft plaatsgevonden. Een vergissing kan hij overigens bij nader inzien niet uitsluiten. </antwoord>
      <antwoord nummer="3">Het College van procureurs-generaal heeft mij laten weten dat het gesprek in de herinnering van de behandelend officier van justitie als volgt is verlopen: de advocaat belde en vroeg naar de stand van zaken met betrekking tot de behandeling van de aangifte. De officier van justitie gaf daarop aan in welke richting op dat moment binnen het Openbaar Ministerie de gedachten gingen. Die hield op dat moment in dat de beslissing zou worden opgehouden in afwachting van een uitspraak van de Hoge Raad in de zaak Bouterse. De officier van justitie liet tevens weten dat dit ook zijn persoonlijke voorkeur was. De advocaat gaf daarna aan dat ze het daarmee niet eens was en vroeg vervolgens wanneer zij een brief met een definitieve beslissing tegemoet zou kunnen zien. De officier van justitie liet daarop weten dat hij verwachtte in de week daarna met een beslissing te kunnen komen. </antwoord>
      <antwoord nummer="4 en 5">In casu gaat het, zoals ik reeds heb aangegeven, om fundamentele rechtsvragen, zoals die naar de mogelijk retroactieve werking van nationale rechtsmacht op basis van dwingend volkenrecht. Deze rechtsvragen hebben ook betekenis voor vergelijkbare feiten als die waarop de aangifte tegen de leden van het regime Videla betrekking had en ter zake waarvan nadien eveneens – dus: nà de aangifte tegen de leden van het regime Videla – aangifte is gedaan bij het College van procureurs-generaal. Het Openbaar Ministerie was van oordeel dat het zijn standpunt dat het volkenrecht te dezen niet «self executing» kan zijn in verband met de beperkingen verbonden aan het strafrechtelijke legaliteitsbeginsel zo spoedig mogelijk moest neerleggen in een beslissing, die vervolgens eventueel inzet zou kunnen worden gemaakt van een geding ten overstaan van de onafhankelijke rechter. Ik kan dit oordeel onderschrijven. </antwoord>
      <antwoord nummer="6 en 7">Zoals mijn antwoord op de vragen 4 en 5 reeds impliceert, vereist de rechtszekerheid dat spoedig een onherroepelijke rechterlijke beslissing – zo mogelijk op het hoogste niveau – wordt verkregen over mogelijk terugwerkende kracht van rechtsmachtaanspraken in strafzaken, in het bijzonder met het oog op de afhandeling van de aangiften waaraan ik hiervoor reeds refereerde. Aangezien het College zijn standpunt over de vraag naar de mogelijk directe werking van het volkenrecht reeds in de zaak Bouterse extern kenbaar had gemaakt in het verzoek tot cassatie in het belang der wet, zag het Openbaar Ministerie – nadat de Procureur-Generaal bij de Hoge Raad bovendien inmiddels kenbaar had gemaakt dat hij het verzoek zou inwilligen – vervolgens geen aanleiding meer om de beslissing in in dat opzicht vergelijkbare zaken nog aan te houden. </antwoord>
      <antwoord nummer="8">De aangifte is op 12 januari jl. bij het College binnengekomen. De beslissing is vervolgens genomen op 21 maart jl., dat wil zeggen zo’n twee maanden na de aangifte. Bij de aangifte waren twee ordners gevoegd met een groot aantal stukken. Deze moesten alle grondig bestudeerd worden. Medio maart 2001 was de zaak «beslissingsrijp». Dit zo zijnde, ben ik van oordeel dat er niet gesteld kan worden dat er lang gewacht is met het nemen van een beslissing. </antwoord>
      <antwoord nummer="9">Van een verandering in de gedachtengang van het Openbaar Ministerie te dezen is geen sprake geweest, wel – zoals moge blijken uit mijn antwoord op de vragen 6 en 7 – van een gedachtenontwikkeling. </antwoord>
      <antwoord nummer="10 en 11">In de zaak Bouterse speelt de interpretatie van het nationale legaliteitsbeginsel inderdaad een rol die vergelijkbaar is met die in de zaak waarop de aangifte tegen de leden van het regime Videla betrekking heeft, al is de aard en strekking van het tegen hen geformuleerde strafrechtelijk schuldverwijt zoals vervat in de aangifte geheel anders dan dat ten grondslag liggend aan de aangifte tegen Bouterse. Om de bij de antwoorden op vragen 4 tot en met 7 uiteengezette redenen heeft het Openhaar Ministerie niet gewacht op de beslissing van de Hoge Raad. Ik acht deze handelwijze verantwoord. </antwoord>
      <antwoord nummer="12">De beslissing om de aangifte niet in behandeling te nemen is genomen door de hoofdofficier van justitie te Amsterdam, overigens in nauw overleg met het College van procureurs-generaal. </antwoord>
      <antwoord nummer="13">Vanwege het belang en de zwaarte van de zaak, de impact van de beslissing in deze zaak, hoe die ook zou luiden, en het feit dat het College de behandeling had overgedragen aan de hoofdofficier van justitie te Amsterdam, heeft deze, in goed overleg met de officier van justitie, besloten de beslissing zelf te nemen. Overigens wijs ik er op dat het niet uitzonderlijk is dat een hoofdofficier van justitie in gevoelige zaken zelf de beslissing neemt. </antwoord>
      <antwoord nummer="14">De voorzitter van het College heeft mij enkele malen op de hoogte gesteld van de stand van zaken betreffende de behandeling van de aangifte. In de week van 12 maart 2001 heeft hij mij en het ministerie van Algemene Zaken op de hoogte gesteld van de voorgenomen beslissing. U zie in dit verband ook mijn antwoord op vraag 22. </antwoord>
      <antwoord nummer="15, 16 en 17">De jurisprudentie waarnaar het Openbaar Ministerie verwijst in zijn afhandeling van de aangifte tegen de leden van het regime Videla houdt in dat extraterritoriale jurisdictie-aanspraken in de zin van de artikelen 2 tot en met 7 van het Wetboek van Strafrecht steeds moeten berusten op een expliciet formeel wettelijk voorschrift, geldend, conform artikel 1, eerste lid van dat Wetboek, voorafgaand aan het gepleegd worden van het strafbare feit. Uit deze jurisprudentie zou kunnen worden afgeleid dat zulks ook geldt voor feiten, gedefinieerd in de Uitvoeringswet folteringverdrag en in zoverre is deze jurisprudentie relevant. Aangezien de Hoge Raad zich evenwel omtrent dit laatste aspect nooit expliciet heeft uitgelaten, was een verzoek om zich daaromtrent uit te laten – door middel van het instellen van cassatie in het belang der wet tegen de beslissing van het Gerechtshof Amsterdam in de zaak Bouterse – noodzakelijk. </antwoord>
      <antwoord nummer="18 en 19">De strafbaarstelling van deze beide categorieën misdrijven staat inderdaad los van elkaar. Wel wordt «foltering» onder het huidige volkenrecht beschouwd als een specimen van een «misdrijf tegen de menselijkheid». In het eerder door mij gegeven antwoord waarnaar deze vraag verwijst, ga ik in op de extraterritoriale werking van het Nederlandse strafrecht voor zover foltering tevens een misdrijf tegen de menselijkheid vormde volgens de internationale rechtsopvattingen geldend in 1989. Die zijn sedertdien overigens gewijzigd. Daarom beschouw ik de door u aangehaalde opmerking in het persbericht van het Openbaar Ministerie terzake als juist. </antwoord>
      <antwoord nummer="20">Het Openbaar Ministerie heeft gespecificeerd aangegeven waarom het oordeelde dat geen rechtsmacht bestond voor «misdrijven tegen de menselijkheid». De vraag mist dus feitelijke grondslag. </antwoord>
      <antwoord nummer="21">Misdrijven tegen de menselijkheid buiten een gewapend conflict zijn thans niet zelfstandig strafbaar onder Nederlands recht. Bij de implementatiewetgeving met betrekking tot de vestiging van het Internationaal Strafhof zal deze strafbaarstelling overigens wel worden ingevoerd voor die misdrijven tegen de menselijkheid die genoemd worden in het Statuut van het Internationaal Strafhof. Dat juich ik toe. </antwoord>
      <antwoord nummer="22">De voorzitter van het College heeft mij en het ministerie van Algemene Zaken enkele malen op de hoogte gesteld van de stand van zaken met betrekking tot de aangifte. De informatie betrof in eerste instantie het feit dat er een aangifte ontvangen was, in tweede instantie de overdracht van de aangifte aan de bevoegde hoofdofficier van justitie te Amsterdam en in derde instantie de (voorgenomen) beslissing van het Openbaar Ministerie. Ik hecht er naar aanleiding van uw vraag aan, de Kamer er op te wijzen dat de Minister-President en ik geen invloed hebben uitgeoefend op de beslissing van het Openbaar Ministerie. Dit geldt uiteraard ook voor op het ministerie van Algemene Zaken en mijn ministerie werkzame ambtenaren. </antwoord>
      <antwoord nummer="23">In mijn antwoord op vraag 22 heb ik uiteengezet wat daarmee bedoeld is. Ik verwijs graag naar dat antwoord. </antwoord>
      <antwoord nummer="24">De voorzitter van het College doelde in het programma Buitenhof op de in het antwoord op vraag 22 bedoelde contacten. </antwoord>
      <antwoord nummer="25">Er is in informatieve zin enig contact geweest over de aanklacht tussen de ministeries van Algemene Zaken en Justitie. Er heeft voorts overleg plaatsgevonden tussen beide ministeries over de beantwoording van de Kamervragen naar aanleiding daarvan. </antwoord>
      <antwoord nummer="26">Nee. </antwoord>
      <antwoord nummer="27">Het Openbaar Ministerie heeft de heer Zorreguieta niet op de hoogte gesteld van de aangifte, noch van de beslissing daarop. Dat is evenmin gebeurd vanuit de ministeries van Justitie of Algemene Zaken. </antwoord>
      <antwoord nummer="28">U zult kunnen constateren dat ik heb getracht de thans voorliggende vragen zoveel mogelijk afzonderlijk te beantwoorden. Zo begrijp ik althans de in uw vraag verwoorde wens. </antwoord>
      <noten afkomstig="antwoord"/>
   </antwoorden>
</kvr>
