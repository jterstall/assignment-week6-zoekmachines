<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hijum en Algra (beiden CDA) aan de ministers van Verkeer en Waterstaat en van Binnenlandse Zaken en Koninkrijksrelaties over de veiligheid van het treinpersoneel. (Ingezonden 5 januari 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22407
</item>
         <item attribuut="Inhoud">Vragen naar aanleiding van een bericht in het Algemeen Dagblad van 4 januari 2004. Onder andere wordt gevraagd naar de beschikbaarheid van regio- en spoorwegpolitie voor assistentie bij incidenten.</item>
         <item attribuut="Rubriek">Arbeid (Arbeidsbescherming) Criminaliteit en openbare orde (Politie) Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Arbeidsbescherming Openbaar vervoer Politie Spoorwegen</item>
         <item attribuut="Vindplaats">Kamervragen met antwoord 2004-2005, nr. 1088, Tweede Kamer</item>
         <item attribuut="Vraagnr_bij_indiening">2040505920</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
            <persoon partij="CDA">Algra</persoon>
         </item>
         <item attribuut="Datum_reaktie">2005-03-07</item>
         <item attribuut="Datum_indiening">2005-01-05</item>
         <item attribuut="Document-id">KVR22407</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2309" allpagenumbers="2309 2310" vetnummer="2040505920" code="0405tkkvr1088" lopendefooter="Tweede Kamer, vergaderjaar 2004–2005, Aanhangsel" filenaam="KVR22407" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1088" onderwerp="" indiendatum="2005-01-5">
         <vrager partij="CDA" oorsprong="parlement">Van Hijum</vrager>
         <vrager partij="CDA" oorsprong="parlement">Algra</vrager>
         <vraagt-aan>de ministers van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="7 maart 2005), zie ook Aanhangsel Handelingen nr. 840, vergaderjaar 2004–2005">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht dat in 2004 bijna eenderde van alle machinisten, conducteurs en perronopzichters van de NS is geconfronteerd met mishandeling, beroving of bedreiging? <voetnoot nummer="1"/>
      </vraag>
      <vraag nummer="2">Hoe verhoudt bovenstaand bericht zich tot de constatering in het Aanvalsplan Sociale Veiligheid (oktober 2004) dat het aantal incidenten waarmee het personeel in en rond het OV te maken heeft een dalende trend vertoont? </vraag>
      <vraag nummer="3">Deelt u de verwachting van de NS dat het aantal mishandelingen, berovingen en bedreigingen van medewerkers van de NS het komende jaar met meer dan 10% zal toenemen als gevolg van meer intensieve kaartcontrole? </vraag>
      <vraag nummer="4">Welke rol ziet u weggelegd voor de spoorweg- en regiopolitie in het terugdringen van het aantal incidenten waarmee personeel en reizigers van de NS worden geconfronteerd, dan wel het beheersen van deze incidenten? </vraag>
      <vraag nummer="5">Kunt u inzicht verschaffen in de feitelijke gemiddelde aanrijtijd van de politie bij een verzoek om assistentie door een conducteur of perronopzichter? Welke concrete afspraken heeft u over de beschikbaarheid van de politie en de aanrijtijden gemaakt in het in 2004 vastgestelde Nationaal Veiligheidsarrangement (NVA)? </vraag>
      <vraag nummer="6">Klopt het dat de agenten van de spoorwegpolitie de dienstopdracht hebben om zoveel mogelijk in de trein zelf aanwezig te zijn? Verwacht u dat het hierdoor lastiger is om snel te reageren op verzoeken tot assistentie dan wanneer wordt gewerkt vanuit vaste – strategisch gelegen – standplaatsen? </vraag>
      <noten afkomstig="vraag">
         <noot nummer="1" datum="2005-01-4" bron="Algemeen Dagblad">Algemeen Dagblad, 4 januari 2005</noot>
      </noten>
   </vragen>
   <antwoorden aantal="6">
      <antwoord nummer="1">Volgens cijfers van NS uit het vervoerplan 2005, dat aan u is aangeboden, heeft 35% van de medewerkers in 2004 een ernstig incident meegemaakt. Met een ernstig incident wordt mishandeling, gewapende agressie en diefstal/beroving bedoeld. </antwoord>
      <antwoord nummer="2">De constatering in de voortgangsrapportage over het Aanvalsplan Sociale Veiligheid Openbaar Vervoer van oktober 2004 had expliciet betrekking op het aantal incidenten waarmee het personeel in het stads-/streek-OV (bus, tram, metro) te maken heeft. De gegevens met betrekking tot het personeel van NS zijn niet opgenomen in deze voortgangsrapportage, omdat deze deels niet vergelijkbaar zijn door verschillen in onderzoeksmethodiek en deels omdat de meting onder personeel onvoldoende bruikbare resultaten opleverde. Er kan dan ook niet worden vastgesteld of er sprake is van een dalende trend. </antwoord>
      <antwoord nummer="3">Nee, die verwachting deel ik niet. Het streven uit het vervoerplan 2005van NS is om het aantal ernstige incidenten in 2005juist met 10% terug te dringen. NS treft diverse maatregelen om de sociale veiligheid te vergroten. Een van deze maatregelen is dat de (intensievere) kaartcontrole voor een deel van de trein naar het station wordt verplaatst. Bij controle op het station is de kans op escalatie namelijk aanmerkelijk kleiner. </antwoord>
      <antwoord nummer="4">De NS is verantwoordelijk voor de bedrijfsorde in de trein. Indien bij deze eerste lijnszorg ernstige incidenten (bijvoorbeeld geweldincidenten) plaatsvinden, is de politie de aangewezen handhaver. In het Nationaal Veiligheidsarrangement zijn de rollen van de verschillende handhavers afgebakend, zodat hierover geen misverstanden kunnen zijn. Bovendien zorgt dit convenant ervoor dat de handhaving van de veiligheid effectiever en efficiënter wordt opgepakt. De Dienst Spoorwegpolitie (DSP) van het KLPD stemt voor wat betreft de orde en veiligheidsaspecten het dienstjaarplan af met de NS en voert regulier overleg met de NS. De politie verleent medewerking aan de totstandkoming van lokale veiligheidsarrangementen. De DSP heeft als primair werkgebied de perrons, de rails en de treinen. De DSP zal in toenemende mate flexibel gaan werken. Voorbeelden hiervan zijn de inzet van UPI-teams (Unit Probleemgerichte Inzet), maar ook het preventief gebiedsgebonden werken (van stations naar treinen). </antwoord>
      <antwoord nummer="5">In het NVA is afgesproken dat de politie meldingen van NS medewerkers met toezichthoudende en handhavende werkzaamheden als prioriteit 1 beschouwt. Meldingen met prioriteit 1 hebben de hoogste prioriteit; hieraan zijn echter geen aanrijtijden gekoppeld. </antwoord>
      <antwoord nummer="6">De flexibele werkwijze van DSP, zoals al vermeld bij het antwoord op vraag 4, betekent dat agenten van de DSP nog meer in treinen aanwezig zullen zijn. De verwachting is dat dit zal resulteren in een vermindering van assistentieaanvragen en dat het daarom ook niet lastiger is om snel te reageren op verzoeken tot assistentie. Door de personele bezetting van strategische standplaatsen zullen de aanrijtijden voor meldingen met prioriteit 1 niet wijzigen. </antwoord>
      <noten afkomstig="antwoord"/>
   </antwoorden>
</kvr>
