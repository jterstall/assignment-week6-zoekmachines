<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over medische spoedhulp in de provincie Zeeland. (Ingezonden 16 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17149
</item>
         <item attribuut="Inhoud">Vragen over een recent rapport over de kwaliteit van medische spoedhulp in de provincie Zeeland van Cap Gemini Ernst en Young, waarin onder meer 'misstanden' bij het ambulancevervoer aan de orde komen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ambulancevervoer Zeeland</item>
         <item attribuut="Vindplaats">Kamervragen met antwoord 2002-2003, nr. 749, Tweede Kamer</item>
         <item attribuut="Vraagnr_bij_indiening">2020305770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-02-10</item>
         <item attribuut="Datum_indiening">2003-01-16</item>
         <item attribuut="Document-id">KVR17149</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1575" allpagenumbers="1575 1576" vetnummer="2020305770" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17149" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="749" onderwerp="" indiendatum="2003-01-16">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-10">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hoe beoordeelt u het onderzoek, uitgevoerd door Cap Gemini Ernst en Young, waarin wordt gesteld dat het zeer slecht gesteld is met de medische spoedhulp in de provincie Zeeland? <voetnoot nummer="1"/>
      </vraag>
      <vraag nummer="2">Bent u op de hoogte van de misstanden bij de centrale post ambulancevervoer (cpa) in Zeeland, inclusief het niet naleven van protocollen, onervarenheid van het personeel in de meldkamer en verstoorde relaties met huisartsen en ziekenhuizen? </vraag>
      <vraag nummer="3">Vindt u het acceptabel dat er als gevolg van deze misstanden ten minste vijf mensen onnodig zijn gestorven? Zo neen, welke maatregelen bent u van plan te nemen om zulks in de toekomst te voorkomen? </vraag>
      <vraag nummer="4">Deelt u de mening dat het feit dat een eerder rapport over de misstanden bij het cpa is «weggemoffeld» duidt op het bestaan van een «doofpotcultuur» bij deze organisatie? </vraag>
      <vraag nummer="5">Deelt u de aanbevelingen van het rapport? Zo ja, bent u van inziens ervoor te zorgen dat deze aanbevelingen ook daadwerkelijk worden uitgevoerd? Zo neen, waarom niet? </vraag>
      <vraag nummer="6">Hoe beoordeelt u het advies dat als noodgreep het Rode Kruis en bedrijfskundige diensten moeten worden ingezet? </vraag>
      <vraag nummer="7">Bent u van plan om zelf maatregelen te nemen die leiden tot een meer structurele oplossing van de misstanden bij de medische spoedhulp in Zeeland? </vraag>
      <noten afkomstig="vraag">
         <noot nummer="1" datum="2003-01-11" bron="Toine Corven, «Zeeland/ Artsen Laken Spoedhulp» in: Trouw 13 januari jl. en Toine Corven, «Doden door Falen Ambulances» in: Trouw">Toine Corven, «Zeeland/Artsen Laken Spoedhulp» in: Trouw 13 januari jl. en Toine Corven, «Doden door Falen Ambulances» in: Trouw, 11 januari 2003</noot>
      </noten>
   </vragen>
   <antwoorden aantal="7">
      <antwoord nummer="1">Het is een onderzoek van Cap Gemini Ernst &amp; Young in opdracht van de provincie Zeeland naar aanleiding van diverse ontwikkelingen in de Spoedeisende Medische Hulpverlening. Het onderzoek brengt ontwikkelingen en knelpunten in kaart en draagt oplossingen aan. Ik vind het een goede zaak dat onderzoek wordt gedaan naar knelpunten in de ambulancezorg. </antwoord>
      <antwoord nummer="2">De kwaliteit van de Centrale Post Ambulancevervoer is niet optimaal. De Inspectie voor de Gezondheidszorg is betrokken bij het opstellen van het rapport, zowel op regionaal als op landelijk niveau. De misstanden in Zeeland worden volgens het rapport van Cap Gemini Ernst &amp; Young onder andere veroorzaakt door het ontbreken van een goed functionerend informatiesysteem en het gebrek aan eenduidige sturing van de CPA. Daardoor is er sprake van matige overdracht waardoor inschattingsfouten kunnen worden gemaakt. Ook werd de CPA in het verleden gedeeltelijk bemand door een niet-verpleegkundige. Dit veroorzaakt verstoorde verhoudingen in de zorgketen in Zeeland. Een ander probleem waar de CPA mee te maken heeft, is de kleinschaligheid van de regio, waardoor het moeilijker is ten allen tijde een CPA-verpleegkundige in te huren. Het Rijksbeleid is dat de RAV-directeur verantwoordelijk is voor de wijze waarop de Regionale Ambulancevoorziening de te verlenen zorg invult (kwaliteitscriteria in het perspectief van het leveren van verantwoorde zorg conform de Kwaliteitswet Zorginstellingen). Met betrekking tot de rol van de CPA is mijn beleid, afgestemd met de ambulancesector, dat de CPA bemand moet worden door een verpleegkundige. Daarnaast is het beleid gericht op de vorming van een Regionale Ambulance Voorziening (RAV). Het is dan ook goed dat Zeeland uitvoering gaat geven aan dit beleid. Per 1 februari vormt Zeeland een RAV zodat de besturing duidelijker wordt en de voordelen van schaalvergroting worden benut. Het rapport is besproken in het bestuur van de CPA, de bestuurscommissie heeft laten weten de conclusies van het rapport te onderschrijven. Daarop is besloten dat de CPA per 1 februari onder het bestuur van de GHOR zal worden gebracht. Daardoor zal nu aan de kwalitatieve eisen die aan de CPA wordt gesteld, o.a, het aanstellen van verpleegkundigen op de CPA, worden voldaan. Tevens heeft de brancheorganisatie met Zorgverzekeraars Nederland afgesproken dat elke RAV onafhankelijk en extern gecertificeerd is volgens het ambulance en certificatieschema zoals dat is vastgesteld door het College van Deskundigen van de Stichting HKZ te Utrecht. Daarin zijn de nadere kwaliteitseisen van de sector aangegeven. </antwoord>
      <antwoord nummer="3">Deze incidenten zijn niet gemeld bij de inspectie voor de gezondheidszorg door de betrokken huisartsen. De Inspectie voor de Gezondheidszorg zal hierover bij de huisartsen vragen om opheldering. Er worden thans maatregelen genomen die ertoe moeten leiden de geschetste problemen op te lossen. De Inspectie voor de Gezondheidszorg zal hierop toezien. </antwoord>
      <antwoord nummer="4">Of er sprake is van een «doofpotcultuur» kan ik niet beoordelen. Het is echter overduidelijk dat op zeer korte termijn deze problemen moeten worden opgelost door het betreffende bestuur dat hier primair voor verantwoordelijk is. </antwoord>
      <antwoord nummer="5">De aanbevelingen uit het rapport voor verbeteringen op de CPA zijn conform het door mij gesteld beleid; het realiseren van een RAV, het aanstellen van een medisch leider en transparantie in besturing van de GHOR. Per 1 februari 2003 is door het bevoegd gezag een functionaris aangesteld van buiten de provincie die de RAV operationeel gaat leiden. </antwoord>
      <antwoord nummer="6">Het rapport schetst problemen bij met name de CPA. Het betreffende bestuur in Zeeland gaat de aanbevolen oplossingen voor verbeteringen op de CPA uitvoeren. Daarmee lijken noodoplossingen onnodig. </antwoord>
      <antwoord nummer="7">De minister van VWS moet zorgen voor duidelijke kaders waarbinnen zorginstellingen optimaal kunnen functioneren. Zorginstellingen zoals ambulancediensten zijn verantwoordelijk voor een deugdelijke uitvoering van hun zorgtaken. De Inspectie voor de Gezondheidszorg voert hierop toezicht uit en heeft de middelen een dienst tot de orde te roepen. De problemen worden door het bevoegde gezag aldaar thans onderkend en er wordt serieus gewerkt aan een oplossing. Als dit niet het geval zou zijn, zou dit aanleiding zijn tot het geven van een aanwijzing in het kader van de Kwaliteitswet. </antwoord>
      <noten afkomstig="antwoord"/>
   </antwoorden>
</kvr>
