<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet (RPF), Van Middelkoop (GPV) en Van den Berg (SGP) aan de minister van Buitenlandse Zaken over sluiting van de school [Prins Maurits] in St. Petersburg. (Ingezonden 26 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8822
</item>
         <item attribuut="Inhoud">Betreft sluiting van een school van de organisatie "Open Christianity" als gevolg van intimidatie door de lokale autoriteiten in St. Petersburg.</item>
         <item attribuut="Rubriek">Basisonderwijs (Internationalisering) Voortgezet onderwijs (Internationalisering)</item>
         <item attribuut="Trefwoorden">Internationale samenwerking op onderwijsgebied Rusland</item>
         <item attribuut="Vindplaats">Kamervragen met antwoord 1998-1999, nr. 886, Tweede Kamer</item>
         <item attribuut="Vraagnr_bij_indiening">2989908550</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="GPV">Van Middelkoop</persoon>
            <persoon partij="SGP">Van den Berg</persoon>
         </item>
         <item attribuut="Datum_reaktie">1999-03-08</item>
         <item attribuut="Datum_indiening">1999-02-26</item>
         <item attribuut="Document-id">KVR8822</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1813" allpagenumbers="1813 1814" vetnummer="2989908550" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8822" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="886" onderwerp="" indiendatum="1999-02-26">
         <vrager partij="RPF" oorsprong="parlement">Rouvoet</vrager>
         <vrager partij="GPV" oorsprong="parlement">Van Middelkoop</vrager>
         <vrager partij="SGP" oorsprong="parlement">Van den Berg</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-8">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de pogingen van de autoriteiten in St. Petersburg om de school «Prins Maurits», van de organisatie, «Open Christianity» in Rusland te sluiten? <voetnoot nummer="1"/>
      </vraag>
      <vraag nummer="2">In welke mate zijn bij deze sluiting Nederlandse eigendommen en belangen in het geding? </vraag>
      <vraag nummer="3">Kunt u bevestigen dat de lokale overheid en de politie de leiding en de leerlingen van deze school intimideren? Wat is de achtergrond van dit optreden? </vraag>
      <vraag nummer="4">Heeft de Nederlandse consul in St. Petersburg onlangs een gesprek gehad met de oprichter van «Open Christianity»? Zo ja, wat was de conclusie van dit gesprek? </vraag>
      <vraag nummer="5">Bent u bereid uw zorg ten aanzien van het optreden van de lokale autoriteiten in St. Petersburg aan de Russische regering over te brengen? Wilt u de reactie van de Russische regering aan de Kamer meedelen? </vraag>
      <vraag nummer="6">Welke middelen ziet u nog om sluiting van de Open Christianity tegen te gaan? </vraag>
      <noten afkomstig="vraag">
         <noot nummer="1" datum="1999-02-20" bron="Zie o.a. het Parool">Zie o.a. het Parool, 20 februari 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nederlandse vrienden van de Russische organisatie «Open Christianity» hebben de «Prins Maurits» school te St. Petersburg op particuliere basis financiële en materiële steun verleend. Volgens door hen verstrekte informatie gaat het om eigendommen ter waarde van NLG. 500 000,00 en een Nederlandse particuliere bijdrage aan een verbouwing van het pand ter waarde van NLG. 500 000,00. </antwoord>
      <antwoord nummer="3">Deze aangelegenheid heeft een lange voorgeschiedenis. Reeds enkele jaren was duidelijk dat de autoriteiten in Sint Petersburg de gebruikstitel van het pand betwistten en dat rekening diende te worden gehouden met de mogelijkheid dat aan Russische zijde plannen bestonden om aan het betrokken pand een andere bestemming te geven. Op 11 februari 1999 heeft de rechter te St. Petersburg uitspraak gedaan over de rechtmatigheid van het voornemen van het Petersburgse stadsbestuur om het gebouw, waarin «Open Christianity» en de «Prins Maurits» school tijdelijk zijn gehuisvest, te doen ontruimen. De rechter heeft de stad Sint Petersburg in het gelijk gesteld. Het schoolbestuur is inmiddels tegen deze beslissing in beroep gegaan. In afwachting van de uitkomst van dit hoger beroep willen de Russische autoriteiten naar hun zeggen met behulp van de politie het gebouw en de inventaris veilig stellen en tegen onbevoegde derden beschermen. Dat de aanwezigheid van politie door leiding en leerlingen van de school als bedreigend wordt ervaren, spreekt vanzelf. </antwoord>
      <antwoord nummer="4">De Nederlandse Consul-Generaal heeft op 18 februari een uitgebreid onderhoud gehad met de directrice van de school, mevrouw Ivanova. Zij heeft de Consul-Generaal geïnformeerd over de recente ontwikkelingen rond het pand waarin «Open Christianity» en de «Prins Maurits» school zijn gehuisvest en dat door het stadsbestuur blijkbaar is toegewezen aan een polikliniek van een Directoraat van het Ministerie van Binnenlandse Zaken. Ook toonde mevrouw Ivanova een schrijven van de Stedelijke Dienst voor onroerend goed, waarin naar de eerdergenoemde rechterlijke uitspraak wordt verwezen en de bereidheid kenbaar wordt gemaakt de school behulpzaam te zijn bij het vinden van een ander pand, mits een onderwijsvergunning kan worden overlegd. De Consul-Generaal heeft de directrice van de school toegezegd, zich nogmaals met de lokale autoriteiten over deze kwestie te zullen verstaan. </antwoord>
      <antwoord nummer="5">De Nederlandse Consul-Generaal heeft zich meerdere malen tot de lokale autoriteiten van St. Petersburg gewend en gepleit voor een middelijke schikking, alsmede verzocht af te zien van geweldpleging bij eventuele ontruiming van het pand. De Nederlandse ambassadeur te Moskou heeft langs dezelfde lijnen aandacht voor deze zaak gevraagd bij het Russische Ministerie van Buitenlandse Zaken. De reactie van de Russische autoriteiten luidde in dit stadium dat in ieder geval niet tot ontruiming zal worden overgegaan zolang nog hoger beroep kan worden aangetekend. </antwoord>
      <antwoord nummer="6">Uit bovenstaande moge duidelijk zijn dat sprake is van een conflict tussen lokale Russische autoriteiten en de Russische organisatie «Open Christianity», waarin de Russische rechter uitspraak heeft gedaan. In deze rechterlijke uitspraak kan de Nederlandse regering uiteraard niet treden. De toekomst van het huidige pand van «Open Christianity» en de «Prins Maurits» school zal dan ook afhangen van het beroep dat «Open Christianity» heeft aangetekend en van eventuele verdere onderhandelingen tussen «Open Christianity» en het stadsbestuur. De Nederlandse Consul-Generaal zal verdere ontwikkelingen echter nauwgezet blijven volgen en de medewerking van de autoriteiten blijven vragen voor een voor alle betrokkenen aanvaardbare schikking in deze kwestie. </antwoord>
      <noten afkomstig="antwoord"/>
   </antwoorden>
</kvr>
