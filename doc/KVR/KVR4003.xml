<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Rey en Voûte-Droste (beiden VVD) over het vergoeden van beschadigde bankbiljetten uit een zogenaamde «plofkoffer». (Ingezonden 28 oktober 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4003
</item>
         <item attribuut="Inhoud">Betreft de voorwaarden voor vergoeding door de Nederlandsche Bank van bankbiljetten die zijn beschadigd of besmeurd door alarmkoffers ('plofkoffers'), die worden gebruikt bij geldtransporten.</item>
         <item attribuut="Rubriek">Geld (Munten en bankbiljetten)</item>
         <item attribuut="Trefwoorden">Bankbiljetten</item>
         <item attribuut="Vindplaats">Kamervragen met antwoord 1996-1997, nr. 332, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Van Rey</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1996-11-22</item>
         <item attribuut="Datum_indiening">1996-10-28</item>
         <item attribuut="Document-id">KVR4003</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="683" allpagenumbers="683 684" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="332" onderwerp="" indiendatum="1996-10-28">
         <vrager partij="VVD" oorsprong="parlement">Van Rey</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1996-11-22">
         <antwoorder functie="minister" ministerie="Financie¨n">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is De Nederlandsche Bank niet in alle gevallen gehouden beschadigde bankbiljetten uit een zogenaamde «plofkoffer» te vergoeden? </vraag>
      <vraag nummer="2">Waarom komen alleen waarden die getransporteerd worden door een transporteur die is geregistreerd in het kader van de Wet op de Weerkorpsen en de Particuliere Beveiligingsorganisaties, voor vergoeding in aanmerking? </vraag>
      <vraag nummer="3">Zijn alle kinderziektes van de plofkoffer overwonnen? Zijn de plofkoffers van behoorlijke kwaliteit? </vraag>
      <vraag nummer="4">Zo ja, moet De Nederlandsche Bank dan niet in alle gevallen van vervoer met een plofkoffer de bij een overval beschadigde bankbiljetten vergoeden? </vraag>
      <vraag nummer="5">Verliest door de huidige regeling een dergelijke koffer niet juist zijn waarde, ook voor andere transporteurs, omdat dan «bevuild» geld in omloop komt? </vraag>
      <vraag nummer="6">Accepteert u deze gang van zaken waarbij misdaad wordt beloond? </vraag>
      <vraag nummer="7">Zou de huidige regeling tot gevolg kunnen hebben, dat de overvallen op geldtransporten in de toekomst weer zullen gaan toenemen omdat er reeds «bevuild» geld in omloop is? </vraag>
      <vraag nummer="8">Waarom gaat De Nederlandsche Bank niet over tot goedkeuring van een bepaald type gecertificeerde koffer zodat na beschadiging van bankbiljetten hierin bij elk transport vergoeding plaats kan vinden? </vraag>
      <vraag nummer="9">Is het niet een slechte zaak, dat deze zeer effectieve methode van misdaadbestrijding in de praktijk niet veelvuldig gebruikt kan worden omdat De Nederlandsche Bank na het zich voordoen van een calamiteit in veel gevallen weigert uit te keren? </vraag>
      <vraag nummer="10">Is bij de gebruikers van de «plofkoffer» genoegzaam bekend aan welke voorwaarden moet worden voldaan om voor vergoeding in aanmerking te kunnen komen? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">DNB is volgens artikel 13, eerste lid, Bankwet 1948 niet gehouden vergoeding te verlenen wegens geheel of gedeeltelijk vernietigde bankbiljetten. In de praktijk past DNB artikel 13, lid 1 zo toe dat biljetten die moedwillig zijn beschadigd niet worden vergoed. Bankbiljetten die door het afgaan van het alarmsysteem van een alarmkoffer zijn besmeurd, worden door DNB als beschadigde bankbiljetten beschouwd. Door bankbiljetten te vervoeren in een plofkoffer (hierna in navolging van de terminologie die DNB hanteert, aangeduid als alarmkoffer) loopt men bewust het risico van beschadiging en is DNB derhalve niet gehouden tot vergoeding over te gaan. Uit oogpunt van een goede beveiliging van waardevervoer worden echter, mits aan bepaalde voorwaarden is voldaan, door een alarmkoffer beschadigde bankbiljetten overeenkomstig de toepasselijke procedure door DNB wel vergoed. </antwoord>
      <antwoord nummer="2">Werknemers die in dienst zijn van een waardetransporteur die is geregistreerd in het kader van de Wet op de weerkorpsen en de particuliere beveiligingsorganisaties worden geacht vakbekwaam te zijn voor de door hen te verrichten werkzaamheden. In dit kader worden zij geacht deskundig om te gaan met alarmkoffers, waardoor het spontaan afgaan van het alarmmechanisme, en daarmee het onnodig beschadigen van bankbiljetten, sterk wordt beperkt. Daarnaast is het zo dat geregistreerde waardetransporteurs veelal waarden vervoeren waarbij een bank is betrokken. Bij andere transporteurs bestaat de mogelijkheid dat biljetten worden vervoerd die op illegale wijze zijn verkregen, zodat het risico aanwezig is dat door spontaan afgaan van het alarmsysteem van een koffer (besmeurde) biljetten, die op illegale wijze zijn verkregen (overval, fraude, falsificatie), worden vergoed. </antwoord>
      <antwoord nummer="3">Er kan niet worden gesproken van «de» plofkoffer. Er zijn vele soorten van deze koffers op de (internationale) markt beschikbaar, zowel van goede als van minder goede kwaliteit. Professionele, geregistreerde, waardetransporteurs gebruiken, naar in de praktijk blijkt, alarmkoffers van goede technische kwaliteit, die voordat deze in het operationele waardevervoer worden gebruikt, worden getest. </antwoord>
      <antwoord nummer="4">Mits aan een aantal voorwaarden voldaan is, waaronder het beschikbaar zijn van een politierapport in geval van een overval, en zekerheid wordt verschaft dat de in de alarmkoffer gebruikte chemicalie¨n die op de biljetten achterblijven onschadelijk zijn voor de gezondheid, worden bankbiljetten die zijn vervoerd door een erkende waardetransporteur en die (al dan niet bij een overval) zijn beschadigd door het gebruik van een alarmkoffer door DNB vergoed. </antwoord>
      <antwoord nummer="5">De veiligheid van het vervoer van waarden is gebaat met waardetransporteurs, die er hun bedrijf van hebben gemaakt, professionele diensten op dit gebied aan te bieden. Vakbekwaamheid en deskundigheid om op veilige wijze met alarmkoffers om te gaan maken van deze dienstverlening onderdeel uit. De vergoedingsprocedure die DNB toepast is dan ook op deze professionaliteit gebaseerd. Voorkomen moet immers worden dat een ieder zich als waardetransporteur op de markt aanbiedt en uit dien hoofde gaat experimenteren met alarmkoffers in de wetenschap dat de «schade» door DNB wordt vergoed. Gelet op het relatief schone Nederlandse geld, zal door een alarmkoffer afdoende besmeurd of ten dele vernietigd geld dat (door criminelen) in circulatie wordt gebracht, in het algemeen niet door het publiek worden geaccepteerd. </antwoord>
      <antwoord nummer="6">Zoals uit bovenstaande antwoorden blijkt, zijn de voorwaarden die DNB hanteert om tot vergoeding van bankbiljetten over te gaan, die zijn beschadigd door het gebruik van een alarmkoffer, er op gericht misbruik/onoordeelkundig gebruik tegen te gaan. </antwoord>
      <antwoord nummer="7">De huidige vergoedingsregeling is er juist op gericht om te voorkomen dat «bevuild» geld in omloop raakt. Voor zover bankbiljetten als gevolg van een overval in handen zijn geraakt van criminelen en deze bankbiljetten bij de overval door het gebruik van een alarmkoffer zijn beschadigd, zullen deze biljetten in het maatschappelijke verkeer waardeloos blijken (hetgeen ook het doel is van alarmkoffers). </antwoord>
      <antwoord nummer="8">Zoals hierboven reeds geantwoord is, worden, mits aan de gestelde voorwaarden is voldaan, bankbiljetten die door het gebruik van een alarmkoffer zijn beschadigd, altijd door DNB vergoed. Er is een groot aantal alarmkoffers op de (internationale) markt beschikbaar. Het is voor DNB ondoenlijk om vooraf elk type koffer op de kwaliteit van het ontstekingsmechanisme te controleren. Voorts wil DNB partijen in het waardevervoer vrij laten in de keuze van hun beveiliging. Wat voor de reconstructie van de beschadigde biljetten relevant is voor DNB is, of de bankbiljetten die door het gebruik van een alarmkoffer zijn beschadigd, vrij zijn van schadelijke stoffen voor de gezondheid, alvorens met de reconstructie van een beschadigde partij kan worden gestart. Daartoe moet vooraf een onderzoeksrapport van een erkend instituut worden overgelegd. Van een aantal erkende waardetransporteurs is bekend welke chemicalie¨n zij gebruiken op basis van een eenmalig ingediend onderzoeksrapport. </antwoord>
      <antwoord nummer="9">Bij DNB zijn geen gevallen bekend waaruit blijkt dat bankbiljetten die door het gebruik van een alarmkoffer zijn beschadigd, in het verleden niet zijn vergoed. Wel is in een incidenteel geval bij de vergoeding van de bankbiljetten medegedeeld dat bij een volgend incident niet wederom zal worden uitgekeerd indien andermaal niet is voldaan aan de voorwaarden, waaronder de eis van gebruik van een geregistreerde transporteur. Mits met de juiste waarborgen omgeven is het gebruik van alarmkoffers een goede zaak. </antwoord>
      <antwoord nummer="10">Banken en waardetransporteurs zijn in het verleden op de hoogte gesteld van de regeling die DNB hanteert bij het vergoeden van bankbiljetten die zijn beschadigd door het gebruik van alarmkoffers. Voorts is de regeling op aanvraag bij DNB verkrijgbaar. Hiervan is door diverse (potentie¨le) leveranciers en gebruikers van alarmkoffers gebruik gemaakt. De tekst van de regeling is bij deze antwoorden gevoegd. </antwoord>
      <noten afkomstig="antwoord">
         <noot nummer="1"/>
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
