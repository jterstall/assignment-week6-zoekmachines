<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbeet (PvdA) aan de staatssecretarissen van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport over het gezondheidsrisico door kunstgrasvoetbalvelden. (Ingezonden 4 september 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26477
</item>
         <item attribuut="Inhoud">Vragen naar aanleiding van bericht over onderzoek afdeling Medische Milieukunde van Hulpverlening Gelderland Midden (HGM), waarbij zou zijn gebleken dat zich verhoogde concentraties nitrosamines (NDEA) voordoen op voetbalkunstgrasvelden die zijn ingestrooid met SBR-granulaat (www.arnhem.nl, 29 augustus 2006). Indiener wijst tevens op het gebruiksverbod dat het Italiaanse ministerie van Volksgezondheid heeft afgekondigd voor 350 kunstgrasvelden, omdat er kankerverwekkende stoffen zijn aangetroffen (La Republica, 20 april 2006). Indiener wil onder meer weten wat de gezondheidsrisico's zijn van het spelen op bedoelde kunstgrasvelden en welke maatregelen de minister gaat nemen. Waarom heeft het RIVM niet eerder onderzoek gedaan naar NDEA? [Aanvulling op eerdere vragen terzake van het lid Van der Sande (VVD), ingezonden 1 september 2006 en Aanhangsel van de Handelingen 2005-2006, nr. 1947].</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen) Vrijetijdsbesteding (Sport)</item>
         <item attribuut="Trefwoorden">Arbeidsbescherming Gevaarlijke stoffen Rubber Sport</item>
         <item attribuut="Vindplaats">Kamervragen met antwoord 2006-2007, nr. 72, Tweede Kamer</item>
         <item attribuut="Vraagnr_bij_indiening">2050618420</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Verbeet</persoon>
         </item>
         <item attribuut="Datum_reaktie">2006-09-29</item>
         <item attribuut="Datum_indiening">2006-09-04</item>
         <item attribuut="Document-id">KVR26477</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="153" allpagenumbers="153 154" vetnummer="2050618420" code="0607tkkvr72" lopendefooter="Tweede Kamer, vergaderjaar 2006–2007, Aanhangsel" filenaam="KVR26477" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="72" onderwerp="" indiendatum="2006-09-4">
         <vrager partij="PvdA" oorsprong="parlement">Verbeet</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-09-29">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht dat onderzoek van de afdeling Medische Milieukunde van Hulpverlening Gelderland Midden (HGM) heeft uitgewezen dat zich verhoogde concentraties nitrosamines (specifiek: N-nitrosodiethylamine, NDEA) voordoen op voetbalkunstgrasvelden die zijn ingestrooid met SBR-granulaat? <voetnoot nummer="1"/>
      </vraag>
      <vraag nummer="2">Hoeveel kunstgrasvelden in Nederland zijn ingestrooid met SBG-granulaat? Hoe groot acht u het gezondheidsrisico bij het (frequent) spelen op dergelijke velden? Acht u het noodzakelijk- gezien de onderzoeksresultaten – maatregelen te nemen om langdurige blootstelling aan NDEA te voorkomen? Wat gaat u ondernemen om sporters te informeren over de mogelijke risico’s die zij nemen met het sporten op deze kunstgrasvelden? </vraag>
      <vraag nummer="3">Waarom heeft het RIVM niet eerder onderzocht of zich dergelijke concentraties nitrosamines voordoen? Welke maatregelen acht u nodig om – alvorens onderzoek daadwerkelijk heeft aangetoond of er wel of geen gezondheidsrisico’s bestaan – te voorkomen dat sporters worden blootgesteld aan mogelijk schadelijke stoffen? </vraag>
      <vraag nummer="4" voetnoot="2">Hebt u kennisgenomen van het feit dat door het Italiaanse ministerie van Volksgezondheid een gebruiksverbod is afgekondigd van 350 kunstgrasvelden, omdat er kankerverwekkende stoffen gevonden werden? <voetnoot nummer="2"/>Worden gelijksoortige velden ook in Nederland bespeeld? Welke argumentatie hebben de Italiaanse autoriteiten gehad voor dit verbod? Acht u het noodzakelijk het Italiaanse voorbeeld te volgen? Zo neen, waarom niet? </vraag>
      <vraag nummer="5">Op welke termijn zal het RIVM zijn vervolgonderzoek afronden naar de verhoogde concentraties nitrosamines? </vraag>
      <vraag nummer="6">Hoe oordeelt u over het feit dat HGM sportclubs adviseert nieuwe velden – in afwachting van nadere onderzoeksresultaten – niet in te strooien met SBR-granulaat? </vraag>
      <vraag nummer="7">Welke alternatieven waarvan is aangetoond dat ze veilig zijn, zijn er voor handen voor de mogelijk «gevaarlijke» kunstgrasvelden die op dit moment nog altijd veelvuldig worden aangelegd? Hoe gaat u stimuleren dat sportclubs voor kunstgrasvelden kiezen waarvan is aangetoond dat ze veilig zijn, in plaats van de velden waarbij onzekerheid bestaat over de gezondheidsrisico’s? </vraag>
      <vraag nummer="8">Kunt u een overzicht geven van (al dan niet internationaal) onderzoek dat bij de sporters zelf is verricht naar de gezondheidsgevolgen van het spelen op kunstgras? Bent u bereid zelf een dergelijk onderzoek uit (te laten) voeren? </vraag>
      <noten afkomstig="vraag">
         <noot nummer="1" datum="2006-08-29" bron="«Nader onderzoek voetbalkunstgras gewenst»,">«Nader onderzoek voetbalkunstgras gewenst»,, 29 augustus 2006, www.arnhem.nl</noot>
         <noot nummer="2" datum="2006-04-20" bron="La Repubblica. d.d">La Repubblica. d.d, 20 april 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Sande (VVD), ingezonden 1 september 2006 (vraagnummer 2050618320). </toelichting>
   <antwoorden aantal="8">
      <antwoord nummer="1">Ja. De HGM heeft op één kunstgrasveld in Arnhem gemeten en hier een hoge concentratie NDEA aangetroffen. Dit kunstgrasveld is in gestrooid met SBR-granulaat. </antwoord>
      <antwoord nummer="2">Op dit moment zijn ruim driehonderd kunstgrasvelden in Nederland ingestrooid met SBR-granulaat. Het RIVM komt in zijn advies van 23 juni 2006 tot de conclusie dat Polycyclische Aromatische Koolwaterstoffen (PAKs) in geringe mate kunnen vrijkomen uit rubbergranulaatkorrels in kunstgrasvelden, maar op basis van de voorhanden zijnde gegevens lijkt dit geen aanleiding te geven tot een gezondheidsrisico. Ook voor Diethylhexylftalaat (DEHP) als representant van de groep weekmakers is er voor orale blootstelling geen gezondheidsrisico. Voor de andere chemische stoffen die in rubbergranulaat kunnen voorkomen ontbreekt het aan gegevens om een schatting van het gezondheidsrisico te maken. In het onderzoek in de gemeente Arnhem door de Hulpverlening Gelderland Midden (HGM) is een hoge concentratie aan N-nitrosodiethylamine (NDEA) aangetroffen. Aangezien het een beperkt onderzoek betrof, kan op basis hiervan geen goed onderbouwde uitspraak worden gedaan over eventuele gezondheidsrisico’s. Wel is dit resultaat aanleiding voor vervolgonderzoek. Er is op dit moment, lopende het onderzoek, geen reden om sporten op dit soort kunstgrasvelden te beperken. Vanuit de Ministeries van VROM en VWS worden sporters niet specifiek geïnformeerd over mogelijke risico’s. De gemeente Arnhem heeft naar aanleiding van de onderzoeksresultaten gesproken met alle voetbalverenigingen in de gemeente. HGM en RIVM hebben de GGD’s in Nederland geïnformeerd. </antwoord>
      <antwoord nummer="3">In eerder onderzoek in Nederland en in het buitenland werden nitrosamines niet meegenomen omdat er geen aanwijzingen waren voor het mogelijk vrijkomen van hoge concentraties nitrosaminen uit rubbergranulaat. Zoals ik in antwoord op vraag 2 heb aangegeven is er op dit moment, lopende het onderzoek, geen reden om sporten op dit soort kunstgrasvelden te beperken. </antwoord>
      <antwoord nummer="4">Eind vorig jaar is een Italiaanse commissie begonnen met een onderzoek naar de mogelijke aanwezigheid van gevaarlijke stoffen in kunstgrasvelden. Half april van dit jaar verschenen daarvan de voorlopige onderzoeksresultaten. In twaalf van de vijftien onderzochte speelvelden werd de aanwezigheid van PAK’s vastgesteld. In de andere drie velden werden te hoge concentraties tolueen (methylbenzeen) en zware metalen aangetroffen. De giftige stoffen bleken zich overigens in de bodem van de velden te bevinden; niet in het kunstgras zelf. Mogelijke oorzaak is het feit dat voor de aanleg van deze bodems veelal gebruik is gemaakt van gerecycled materiaal uit onder andere wasmachines, atletiekbanen en autobanden. In april van dit jaar is de onderzoekscommissie begonnen aan een vervolgonderzoek, waarvan de eerste resultaten aanvankelijk verontrustend waren. Hieruit bleek dat de genoemde gevaarlijke stoffen vrij kunnen komen in de vorm van stof dat opwaait tijdens het sporten. Gaandeweg het onderzoek, dat op dit moment nog niet is afgerond, is echter duidelijk geworden dat van een dreigend gevaar voor de volksgezondheid geen sprake is. Wat nu voornamelijk wordt bekeken is of er regels moeten worden opgesteld ten aanzien van de materialen die in de toekomst mogen worden gebruikt bij de aanleg van kunstgrasvelden. Tot op heden heeft de Italiaanse regering dan ook géén wettelijk gebruiksverbod voor kunstgrasvelden afgekondigd. </antwoord>
      <antwoord nummer="5">De resultaten van het vervolgonderzoek zullen in november 2006 beschikbaar zijn. </antwoord>
      <antwoord nummer="6">Dit is de eigen verantwoordelijkheid van HGM. Iedere partij (gemeente, voetbalvereniging) kan in deze een eigen afweging maken. Een voetbalvereniging of een gemeente beslist over het type instrooimateriaal op kunstgrasvelden. Dit is een beslissing waarbij verschillende aspecten een rol spelen, zoals kosten, gebruiksgemak, ervaring en onrust over mogelijke gezondheidseffecten. </antwoord>
      <antwoord nummer="7">Er bestaan verschillende alternatieven voor SBR granulaat. In hoeverre deze alternatieven mogelijk gezondheidsrisico’s met zich meebrengen is niet bij mij bekend. Ik onderneem geen actie richting sportclubs over de keuze voor het type kunstgrasvelden. Dit is de eigen verantwoordelijkheid van deze sportclubs en de brancheorganisaties. Deze organisaties zijn in staat om zelf een besluit hierover te nemen. Wel zal ik alle partijen informeren over de resultaten van het vervolg onderzoek. </antwoord>
      <antwoord nummer="8">Er is mij geen onderzoek naar gezondheidseffecten bij sporters ten gevolge van spelen op kunstgras bekend. Ik wil u er op wijzen dat gezondheidseffecten die herleidbaar zijn tot het spelen op kunstgras niet eenvoudig zijn aan te tonen. Allereerst treden eventuele effecten van blootstelling aan stoffen pas op de lange termijn op. Bovendien zijn er milieu-, erfelijkheids- en leefstijlaspecten (o.a. roken) die ook effecten veroorzaken op de gezondheid. Wel is het mogelijk de aanwezigheid van sommige schadelijke stoffen, zoals PAKs, in het menselijk lichaam vast te stellen. In het onderzoek van de Commissie rubber infill, waarin o.a. de Ministeries VROM en VWS, het RIVM en de KNVB participeren, zal de urine van een aantal voetballers worden onderzocht op de aanwezigheid van dergelijke stoffen. De resultaten van dit onderzoek zijn in oktober 2006 bekend. </antwoord>
      <noten afkomstig="antwoord"/>
   </antwoorden>
</kvr>
