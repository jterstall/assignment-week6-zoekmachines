<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de ministers van Binnenlandse Zaken en Koninkrijksrelaties en van Justitie over het rijksrechercheonderzoek naar het tolteam. (Ingezonden 19 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20998
</item>
         <item attribuut="Inhoud">Vragen over de omvang van het onderzoek door de Rijksrecherche naar de kritiek van twee rechercheurs op de werkwijze van het Tolteam. Genoemde rechercheurs zouden geschorst zijn omdat ze tijdens het onderzoek in de publiciteit zouden zijn getreden (Aanvulling op eerdere vragen terzake van het lid Vos (GroenLinks), ingezonden 7 juli 2004).</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Politie) Criminaliteit en openbare orde (Rampenpreventie en -bestrijding) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Ambtsmisdrijven Opsporingen Politie Rampenbestrijding</item>
         <item attribuut="Vindplaats">Kamervragen met antwoord 2003-2004, nr. 2173, Tweede Kamer</item>
         <item attribuut="Vraagnr_bij_indiening">2030418230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-07-19</item>
         <item attribuut="Document-id">KVR20998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4593" allpagenumbers="4593 4594" vetnummer="2030418230" code="0304tkkvr2173" lopendefooter="Tweede Kamer, vergaderjaar 2003–2004, Aanhangsel" filenaam="KVR20998" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2173" onderwerp="" indiendatum="2004-07-19">
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">In hoeverre is de kritiek van de twee rechercheurs op de werkwijze van het tolteam door de Rijksrecherche uitputtend onderzocht? Wat is de reactie van deze rechercheurs op de bevindingen van de Rijksrecherche? </vraag>
      <vraag nummer="2">Bent u bereid de Kamer ook inzage te verschaffen in de tussenrapportage van het Bureau Interne Zaken van de politieregio Gelderland-Midden, dat de basis vormde voor het rijksrecherche-onderzoek? </vraag>
      <vraag nummer="3" voetnoot="1">Is het bericht waar, dat deze rechercheurs zijn geschorst omdat zij tijdens het onderzoek naar de rijksrecherche in de publiciteit zouden zijn getreden? Op welke feiten is deze schorsing precies gebaseerd? <voetnoot nummer="1"/>
      </vraag>
      <vraag nummer="4">Is tegen deze beslissing bezwaar gemaakt, en zo ja, kan daarop spoedig een besluit worden verwacht? </vraag>
      <vraag nummer="5">Hoe verhoudt de schorsing zich tot het recht, zo niet de plicht die ook voor rechercheurs geldt, om met fundamentele kritiek zonodig naar buiten te treden? </vraag>
      <vraag nummer="6">Hoe is gewaarborgd dat voorkomen wordt dat in situaties als deze in feite het ongenoegen over het uiten van kritiek aanleiding is voor het treffen van disciplinaire maatregelen? Dient ook om toekomstige «klokkenluiders» niet te ontmoedigen niet buitengewoon terughoudend te worden omgegaan met dergelijke maatregelen na het uiten van kritiek die betrekking heeft op de integriteit van het functioneren? Is deze terughoudendheid in dit geval wel betracht? </vraag>
      <noten afkomstig="vraag">
         <noot nummer="1" datum="2004-07-6" bron="NRC Handelsblad">NRC Handelsblad, 6 juli 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos (GroenLinks), ingezonden 7 juli 2004, (vraagnummer 2030417390). </toelichting>
   <antwoorden aantal="5">
      <antwoord nummer="1">Ik verwijs voor het onderzoek dat door de Rijksrecherche is uitgevoerd naar het antwoord op vraag 3 van het lid Vos (Aanhangsel Handelingen nr. 2172, vergaderjaar 2003–2004). De uitkomsten van dit onderzoek zijn door het Landelijk Parket op 5 juli jl. door middel van een persbericht naar buiten gebracht. De rechercheurs hebben een kort geding aangespannen over de inhoud van dit persbericht. De rechter in kort geding heeft op 13 augustus jl. vonnis gewezen en de Staat veroordeeld tot gedeeltelijke rectificatie van het persbericht. </antwoord>
      <antwoord nummer="2">De Rijksrecherche heeft in zijn onderzoek gebruik gemaakt van alle gegevens waarover het BIZ beschikte en de Kamer zal op korte termijn geïnformeerd worden over de uitkomsten van het Rijksrechercheonderzoek. Zie hiervoor ook het antwoord op vraag 5 van het lid Vos (Aanhangsel Handelingen nr. 2172, vergaderjaar 2003–2004). </antwoord>
      <antwoord nummer="3">De korpsbeheerder van het regionale politiekorps Twente heeft de minister van Binnenlandse Zaken en Koninkrijksrelaties meegedeeld dat de rechercheurs in eerste instantie buiten functie zijn gesteld. Tegelijkertijd is aan hen het schriftelijke besluit gegeven van het schorsingsvoornemen in het belang van de dienst. Dit schorsingsvoornemen is naderhand omgezet in een schorsingsbesluit. De rechercheurs waren er in het verleden meermalen op gewezen dat zij hun kritiek niet in de publiciteit mochten brengen en dat dit evenmin via hun raadsman van de bond of hun advocaat mocht plaatsvinden. Dit hebben zij toch gedaan. </antwoord>
      <antwoord nummer="4">De korpsbeheerder van het regionale politiekorps Twente heeft de minister van Binnenlandse Zaken en Koninkrijksrelaties meegedeeld dat er bezwaar is gemaakt tegen de buiten functiestelling en het schorsingsbesluit. De hoorzitting hierover vindt plaats op 25 augustus 2004. Na advisering door de hoorcommissie aan de korpschef zal deze namens de korpsbeheerder opnieuw besluiten. </antwoord>
      <antwoord nummer="5 en 6" voetnoot="1">In de Ambtenarenwet is – samengevat – bepaald dat de (politie)ambtenaar zich dient te onthouden van het openbaren van gedachten of gevoelens, indien door de uitoefening van dit recht de goede vervulling van zijn functie of de goede functionering van de openbare dienst, voor zover deze in verband staat met zijn functievervulling, niet in redelijkheid zou zijn verzekerd. In die wet is tevens een basis gelegd voor een klokkenluidersregeling. In de memorie van toelichting <voetnoot nummer="1"/>bij de Wet van 23 januari 2003 tot wijziging van de Ambtenarenwet in verband met integriteit is uiteengezet dat het een groot goed is als ambtenaren – naar eer en geweten – de verantwoordelijkheid nemen om misstanden aan de orde te stellen. Daarbij is echter tevens opgemerkt dat het uitgangspunt moet zijn dat misstanden of vermoedens daarvan altijd intern aan de orde worden gesteld, opdat degenen die verantwoordelijkheid dragen in staat worden gesteld onvolkomenheden aan te pakken. Zou dit uitgangspunt niet gelden dan kan het vertrouwen in de dienst worden ondermijnd en komen de interne verhoudingen veelal onder spanning te staan. In de Ambtenarenwet is voorts nog eens vastgelegd dat als de ambtenaar die te goeder trouw en overeenkomstig de klokkenluidersregeling de bij hem levende vermoedens van misstanden uit, als gevolg van het uiten van die vermoedens geen nadelige gevolgen voor zijn rechtspositie zal ondervinden tijdens en na het volgen van die procedure. Deze rechtsbescherming is niet van toepassing op het melden van een vermeende misstand, uiten van kritiek of het verstrekken van vertrouwelijke informatie aan derden. Overigens wordt nog opgemerkt dat de korpsbeheerder van het regionale politiekorps Twente de minister van Binnenlandse Zaken en Koninkrijksrelaties heeft meegedeeld dat de betrokkenen specifiek zijn gewezen op hun verplichtingen als opsporingsambtenaar en de daarbij geldende regels en grenzen. Zie hiervoor ook het antwoord op vraag 3. </antwoord>
      <noten afkomstig="antwoord">
         <noot nummer="1">Kamerstukken II, 2000–2001, 27602, nr. 3, blz. 9</noot>
      </noten>
   </antwoorden>
</kvr>
