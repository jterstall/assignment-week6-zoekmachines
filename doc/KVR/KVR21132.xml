<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de minister van Justitie over de sterke toename van XTC-smokkel naar Duitsland. (Ingezonden 4 augustus 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21132
</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugs Duitsland</item>
         <item attribuut="Vindplaats">Kamervragen met antwoord 2003-2004, nr. 2295, Tweede Kamer</item>
         <item attribuut="Vraagnr_bij_indiening">2030419100</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2004-09-14</item>
         <item attribuut="Datum_indiening">2004-08-04</item>
         <item attribuut="Document-id">KVR21132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4861" allpagenumbers="4861 4862" vetnummer="2030419100" code="0304tkkvr2295" lopendefooter="Tweede Kamer, vergaderjaar 2003–2004, Aanhangsel" filenaam="KVR21132" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2295" onderwerp="" indiendatum="2004-08-4">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="14 september 2004), zie ook Aanhangsel Handelingen nr. 2200, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht «Nederlandse drugsgolf overspoelt Duitsland»? <voetnoot nummer="1"/>
      </vraag>
      <vraag nummer="2">Zijn de in dit bericht genoemde cijfers juist, zoals de inbeslagname van meer dan een half miljoen XTC-pillen en in zijn algemeenheid een stijging met 117% van de in beslag genomen drugs uit Nederland? </vraag>
      <vraag nummer="3" voetnoot="2">Hoe verhoudt deze toename zich tot de afname van het aantal ontmantelde XTC-laboratoria in Nederland, en de conclusie van Justitie dat in Nederland minder XTC wordt geproduceerd? <voetnoot nummer="2"/>
      </vraag>
      <vraag nummer="4">Wijst de toename van XTC-productie in Oost-Europa naar uw oordeel op minder betrokkenheid van Nederlandse criminelen, of betreft het Nederlandse criminelen die slechts de productie verplaatsen maar wel zelf de touwtjes in handen houden? </vraag>
      <vraag nummer="5">Indien de XTC-handel nog steeds vanuit Nederland wordt gestuurd, hoe gaat u dan op deze gewijzigde verhoudingen inspelen? </vraag>
      <vraag nummer="6" voetnoot="3">Is het waar dat er dit jaar aanzienlijk meer drugs in de haven van Rotterdam in beslag worden genomen? <voetnoot nummer="3"/>Zo ja, is dit een gevolg van betere opsporingstechnieken, of worden meer drugs via Rotterdam gesmokkeld? </vraag>
      <vraag nummer="7">Is er sprake van een trend die naast Antwerpen en Rotterdam ook andere Europese zeehavens treft? </vraag>
      <vraag nummer="8">Acht u het huidige niveau van opsporing in de havens afdoende om de drugssmokkel effectief tegen te gaan? </vraag>
      <noten afkomstig="vraag">
         <noot nummer="1" datum="2004-08-3" bron="De Telegraaf">De Telegraaf, 3 augustus 2004</noot>
         <noot nummer="2" datum="2004-07-28" bron="Algemeen Dagblad">Algemeen Dagblad, 28 juli 2004</noot>
         <noot nummer="3" datum="2004-07-28" bron="De Volkskrant">De Volkskrant, 28 juli 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik kan geen uitspraken doen over de juistheid van gegevens van opsporingsdiensten in het buitenland. In het «Halbjahreskurzlage Rauschgift 2004» van het Bundeskriminalamt (verslag over de eerste helft van 2004) wordt gesproken over een toename van het aantal inbeslaggenomen drugs (niet specifiek XTC), afkomstig uit Nederland, ten opzichte van dezelfde periode in 2003. Er worden in voornoemd verslag geen verhoudingsgetallen ten opzichte van 2003 genoemd voor synthetische drugs in het bijzonder. </antwoord>
      <antwoord nummer="3">Het aantal ontmantelde locaties voor de productie van XTC is in 2003 licht gedaald (van 43 in 2002 naar 36 in 2003). In mijn brief aan de TK, 31 maart 2004 (TK 23 760, nr. 17, vergaderjaar 2003–2004) heb ik aangegeven dat er positieve ontwikkelingen zijn te melden in de bestrijding van XTC-productie in Nederland (meer onderzoeken uitgevoerd, meer verdachten gearresteerd, grote hoeveelheden grondstoffen onderschept). Door buitenlandse opsporingsdiensten wordt bijgehouden hoeveel XTC-pillen waarvan wordt verondersteld dat ze uit Nederland afkomstig zijn, in hun land in beslag zijn genomen. De meldingen van de belangrijkste afzetmarkten van aan Nederland gerelateerde XTC, te weten: Verenigde Staten, Verenigd Koninkrijk, België en Duitsland, vertoonden in 2003 alle een daling. Duitsland meldde in 2003 de inbeslagname van 1 miljoen XTC-pillen waarvan werd verondersteld dat deze in Nederland geproduceerd waren. In 2002 waren dit nog 3 miljoen pillen. De inbeslagname van een half miljoen pillen in de eerste 6 maanden van 2004 duidt erop dat er geen sprake is van een toename maar van een gelijkblijven op het niveau van 2003. </antwoord>
      <antwoord nummer="4">De Nationale Recherche heeft geen informatie ontvangen waaruit blijkt dat er sprake is van een verschuiving van de productie van XTC naar Oost-Europese landen. Wel is geconstateerd dat bij opsporingsdiensten in het buitenland niet altijd het verschil bekend is tussen «synthetische drugs» in het algemeen, zoals amfetamine, methylamfetamine, fenetylline, efedrine en de synthetische drugs MDMA (methyleendioxymethylamfetamine, de officiële benaming voor XTC) in het bijzonder. Teneinde duidelijk te krijgen welke synthetische drugs in genoemde Oost-Europese landen worden geproduceerd, is er door de Nationale Recherche een uitgebreide vraagstelling gezonden aan de Nederlandse liaisonambtenaren in Oost-Europa (Polen, Roemenië, Rusland en Hongarije). </antwoord>
      <antwoord nummer="5">Van genoemde gewijzigde verhoudingen is niet gebleken. Zie antwoord 4. </antwoord>
      <antwoord nummer="6">Er is dit jaar een stijging van de vangsten van cocaïne ten opzichte van vorig jaar. In 2003 heeft de douane in de Rotterdamse zeehaven 1.735 kilogram cocaïne in beslag genomen (11 vangsten) en in de eerste helft van 2004 3.200 kilogram (6 vangsten). Het is niet vast te stellen hoeveel drugs via de haven van Rotterdam worden binnengesmokkeld. De vangsten fluctueren van jaar tot jaar. In de jaren 1999, 2000, 2001 en 2002 is in de Rotterdamse haven respectievelijk 4.490kilogram, 973 kilogram, 1.519 kilogram en 555 kilogram door de douane in beslaggenomen. Fluctuaties in vangsten zijn er ook in andere Europese havens. Zo had de haven van Antwerpen in 2002 o.a. een grote vangst van ruim 3000 kilogram cocaïne uit Colombia. Dergelijke grote incidentele vangsten beïnvloeden de jaarcijfers sterk. In 2003 had de douane in Antwerpen 460kilogram en in de eerste helft van 2004 1.054 kilogram cocaïne in beslag genomen. De Nederlandse douane heeft de laatste jaren geïnvesteerd om haar controletechnieken te verbeteren. Risico-analyse is daarbij van belang om gericht te controleren. Risico-analyse is een dynamisch proces, waarbij voortdurend rekening wordt gehouden met nieuwe ontwikkelingen en nieuwe modus operandi van smokkelaars. Parallel aan, en anticiperend op de mogelijke verlegging van smokkelroutes naar de zeehavens als gevolg van de 100%-controles op Schiphol heeft de douane in de Rotterdamse haven meer menskracht ingezet op de controle van de zendingen uit de Nederlandse Antillen en Zuid-Amerika. Het extra inzetten van meer mensen heeft er echter niet toe geleid dat er meer vangsten zijn gedaan. Ook zonder dat zouden deze drugsvangsten zijn gedaan op basis van risico-analyse. Uit de resultaten van de opsporingsonderzoeken zal moeten blijken of de criminele organisaties hun smokkelroutes hebben verlegd van Schiphol naar Rotterdam. </antwoord>
      <antwoord nummer="7">Zoals in het antwoord van vraag 6 is vermeld, fluctueren de vangsten cocaïne in de loop der jaren in de Europese havens. Een trend is dan ook moeilijk te onderkennen. Uit de gegevens die het Douane Informatie Centrum ter beschikking staan via Europese databestanden, blijkt dat er in 2004 geen stijging van de cocaïnevangsten in de havens van Duitsland, Frankrijk, Spanje en het Verenigd Koninkrijk ten opzichte van 2003 is. In Portugal is echter wel sprake van een sterke stijging. In 2003 is daar 1.200 kilogram in beslaggenomen en in de eerste helft van 2004 al 3.050 kilogram (2 vangsten). Ook hier geldt dat één incidentele vangst de cijfers sterk beïnvloedt. </antwoord>
      <antwoord nummer="8">De douane heeft de beschikking over moderne controle-apparatuur (scanners), een aantal drugshonden en past risico-analyse toe ten einde de controles zo effectief mogelijk te doen zijn. De omvang van het goederenverkeer is immers zodanig dat de douanecontroles wel selectief moeten zijn. Ten einde het bonafide handelsverkeer zo min mogelijk te verstoren en de controles vooral te richten op het mogelijk malafide handelsverkeer is risico-analyse onontbeerlijk en internationaal volledig geaccepteerd. Op landelijk niveau voert het Douane Informatiecentrum risico-analyses uit aan de hand van ladingsbescheiden, goederenstromen, vervoersproces en informatie van douanediensten uit andere landen. Deze landelijke risico-analyse wordt aangevuld met de risico-analyse op het niveau van de douanekantoren. De methode van risico-analyse is een dynamisch en cyclisch proces. De resultaten van ingestelde controles – waaronder ook een percentage steekproeven – worden gebruikt voor de actualisering van de risico-analyse. Daarnaast werkt de douane ter bestrijding van drugssmokkel samen met de politie. In Rotterdam heeft de douane in dat kader bijvoorbeeld een convenant afgesloten met de rivierpolitie, de FIOD-ECD en het OM. Hieruit voortvloeiend zijn ook afspraken gemaakt om structureel meer informatie uit te wisselen. Informatie en het analyseren daarvan is van cruciaal belang voor de douanecontrole (risico-analyse) van de massale stroom containers. Ik verwacht geen betere resultaten bij de bestrijding van drugssmokkel door de controle-intensiteit van de douane te verhogen. </antwoord>
      <noten afkomstig="antwoord"/>
   </antwoorden>
</kvr>
