<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over eventuele overname van Shell door Total. (Ingezonden 17 augustus 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21077
</item>
         <item attribuut="Inhoud">Vragen over berichten als zou Shell vrezen overgenomen te worden door Total, in verband met marktmacht van een gecombineerd bedrijf en gevolgen voor de consument.</item>
         <item attribuut="Rubriek">Energie, water en grondstoffen (Aardolie) Handel en economie (Mededinging)</item>
         <item attribuut="Trefwoorden">Aardolie Mededinging</item>
         <item attribuut="Vindplaats">Kamervragen met antwoord 2003-2004, nr. 2245, Tweede Kamer</item>
         <item attribuut="Vraagnr_bij_indiening">2030419710</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-09-06</item>
         <item attribuut="Datum_indiening">2004-08-17</item>
         <item attribuut="Document-id">KVR21077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4747" allpagenumbers="4747 4748" vetnummer="2030419710" code="0304tkkvr2245" lopendefooter="Tweede Kamer, vergaderjaar 2003–2004, Aanhangsel" filenaam="KVR21077" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2245" onderwerp="" indiendatum="2004-08-17">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-09-6">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het artikel «Shell vreest overname door Total»? <voetnoot nummer="1"/>
      </vraag>
      <vraag nummer="2">Kunt u aangeven welke kartelautoriteiten zullen worden betrokken bij een eventuele overname? Wat is de rol van de Nederlandse Mededingings autoriteit (NMa) in dit geheel? </vraag>
      <vraag nummer="3">Naar welke markt wordt bij een eventuele overname gekeken? Kunt u hierbij ingaan zowel op het product (benzine, olie) als op de geografie (nationale, Europese of internationale markt)? </vraag>
      <vraag nummer="4">Kunt u aangeven hoe groot het marktpercentage Shell-Total zou worden? </vraag>
      <vraag nummer="5">Kunt u aangeven welke gevolgen een eventuele overname heeft voor de benzineprijzen? </vraag>
      <noten afkomstig="vraag">
         <noot nummer="1" datum="2004-08-16" bron="Het Financieele Dagblad">Het Financieele Dagblad, 16 augustus 2004</noot>
      </noten>
   </vragen>
   <antwoorden aantal="4">
      <antwoord nummer="1">Van dit artikel heb ik met belangstelling kennisgenomen. Een inhoudelijke reactie acht ik prematuur. Uit dat artikel is af te leiden dat tussen de ondernemingen zelfs nog geen gesprekken over een overname hebben plaatsgevonden. </antwoord>
      <antwoord nummer="2">Als Shell en Total gezamenlijk over de hele wereld een omzet van € 5 miljard of meer hebben en elk afzonderlijk binnen de Europese Unie een omzet van € 250miljoen of meer, is op een eventuele overname het Europese concentratietoezicht en niet dat van een EU-lidstaat van toepassing. De Europese Commissie zou die overname dan moeten beoordelen. In verband met de activiteiten van beide ondernemingen buiten de Europese Unie zou de overname wellicht ook bij de mededingingsautoriteit van de Verenigde Staten gemeld moeten worden. </antwoord>
      <antwoord nummer="3">Bij de beoordeling van een eventuele overname wordt eerst gekeken naar de relevante producten- en dienstenmarkt of producten- en dienstenmarkten waarop de door de overname ontstane onderneming actief zal zijn. Een producten- of dienstenmarkt omvat al die producten of diensten die door de verbruiker worden beschouwd als inwisselbaar of substitueerbaar op basis van de kenmerken van de producten of diensten, hun prijs en het doel waarvoor zij bestemd zijn. Vervolgens wordt gekeken op welke geografische markt of geografische markten de door de overname ontstane onderneming actief zal zijn. Het gaat bij een geografische markt om die markt, die zich door de aard en de kenmerken van de geleverde goederen of diensten, het bestaan van toegangsbelemmeringen, de consumentenvoorkeuren en de marktaandelen van de ondernemingen merkbaar onderscheidt van naburige markten. Welke markten bij de beoordeling van een eventuele overname van Shell door Total de relevante product- of dienstenmarkten en de relevante geografische markten zijn, zal moeten worden bepaald op basis van de door partijen te verstrekken gegevens en een eventueel nader marktonderzoek. </antwoord>
      <antwoord nummer="4 en 5">Bij de beoordeling van een eventuele overname wordt, op basis van de EG-Concentratieverordening, getoetst of die concentratie de daadwerkelijke mededinging op de Europese markt of een deel daarvan niet op significante wijze zou belemmeren. Welk marktaandeel die concentratie zou krijgen en welke invloed zij zou hebben op de hoogte van de benzineprijzen, zijn vragen die bij die beoordeling beantwoord zullen worden aan de hand van de door de betrokken ondernemingen te verstrekken gegevens en een eventueel nader marktonderzoek. </antwoord>
      <noten afkomstig="antwoord"/>
   </antwoorden>
</kvr>
