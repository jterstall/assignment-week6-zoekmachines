<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Graaf (D66) over milieucriminaliteit. (Ingezonden 15 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5057
</item>
         <item attribuut="Inhoud">Aanvullende vragen inzake de transactie die door het openbaar ministerie te Haarlem is aangeboden aan het recyclingbedrijf Rutte te Halfweg en aan beide directeuren van dit bedrijf (Aanhangsel Handelingen nr. 1196, vergaderjaar 1996-1997).</item>
         <item attribuut="Rubriek">Milieu (Milieudelicten)</item>
         <item attribuut="Trefwoorden">Milieudelicten</item>
         <item attribuut="Vindplaats">Kamervragen met antwoord 1996-1997, nr. 1310, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">De Graaf</persoon>
         </item>
         <item attribuut="Datum_reaktie">1997-06-02</item>
         <item attribuut="Datum_indiening">1997-04-15</item>
         <item attribuut="Document-id">KVR5057</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2675" allpagenumbers="2675 2676" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1310" onderwerp="" indiendatum="1997-04-15">
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="2 juni 1997), zie ook Aanhangsel Handelingen nr. 1196, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de transactie die door het openbaar ministerie te Haarlem is aangeboden aan het recyclingbedrijf Rutte te Halfweg en aan beide directeuren van dit bedrijf? Kent u tevens het interview van milieu-officier van justitie mr. A. de Muij over deze transactie in het Haarlems Dagblad? <voetnoot nummer="1"/>
      </vraag>
      <vraag nummer="2">Acht de beslissing van het openbaar ministerie om deze transactie aan te bieden en af te zien van verdere strafvervolging, gelet op de aard van de strafbare feiten, gerechtvaardigd? Strookt deze handelswijze met het beleid van het openbaar ministerie en van uzelf om prioriteit te geven aan de opsporing en vervolging van (zware) milieudelicten? </vraag>
      <vraag nummer="3">Vind u het juist dat bij de beslissing over de schikking heeft meegespeeld dat Rutte door perspublicaties al «publiekelijk aan de schandpaal is genageld»? Is dit een beleidsoverweging die voor strafvervolging relevant is? </vraag>
      <vraag nummer="4">Hoe oordeelt u over de bij de beslissing kennelijk betrokken overweging dat in casu de miljoenenwinst uit illegale activiteiten door de directie niet in eigen zak is gestoken maar werd geïnvesteerd in het bedrijf? Is daarbij ook relevant wie de aandeelhouders van dat bedrijf zijn? </vraag>
      <vraag nummer="5">Heeft bij de overwegingen van het openbaar ministerie om tot een schikking te komen ook een rol gespeeld dat het betrokken bedrijf wordt overgenomen door de provinciale NV Afvalzorg? </vraag>
      <vraag nummer="6">Acht u de strafbare feiten waarvan bedrijf en directie werden verdacht en die volgens de officier van justitie alle volledig bewijsbaar waren, vallen onder de kwalificatie milieucriminaliteit resp. organisatiecriminaliteit? Bent u het eens het oordeel van de officier van justitie dat «het woord crimineel een zware lading heeft die ik in dit geval niet vind passen»? </vraag>
      <vraag nummer="7">In welke mate is de besluitvorming van het openbaar ministerie te Haarlem in deze zaak gebaseerd op richtlijnen ten aanzien van de vervolging van ernstige milieucriminaliteit? </vraag>
      <noten afkomstig="vraag">
         <noot nummer="1" datum="1997-03-22" bron="Haarlems Dagblad">Haarlems Dagblad, 22 maart 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 7" voetnoot="1">Zoals aangegeven in de antwoorden op de vragen van het lid Van Heemst d.d. 13 maart j.l. <voetnoot nummer="1"/>, die ik op 15 april – mede namens mijn ambtgenoot van VROM – aan uw Kamer heb toegezonden, ben ik van oordeel dat de transactie een adequate reactie is op de geconstateerde feiten. Deze afdoeningswijze staat op zichzelf niet op gespannen voet met het toekennen van prioriteit aan de opsporing en vervolging van zware milieudelicten. Specifieke richtlijnen ten aanzien van de vervolging van ernstige milieucriminaliteit zijn er niet. </antwoord>
      <antwoord nummer="3">Bij de besluitvorming over de afdoening van deze zaak is zowel de noodzaak van een duidelijk punitieve sanctie als de gewenste generaal preventieve werking betrokken. Het eerste aspect komt vooral tot uitdrukking in de hoogte van de (in dit geval: financiële) sanctie, het tweede vooral in de voorwaarden die gesteld worden bij het aangaan van de transactie. Ik acht het niet onjuist dat de voorpubliciteit een rol heeft gespeeld bij de beslissing tot het aanbieden van een transactie in verband met de daaraan te verbinden voorwaarden. De wenselijkheid om over de afdoening van de zaak openheid te betrachten, werd door de voorpubliciteit versterkt. Met deze openheid werd tevens naar het oordeel van het openbaar ministerie de beoogde generaal preventieve werking van de sanctie voldoende gediend. </antwoord>
      <antwoord nummer="4">De omstandigheid dat de winsten uit illegale activiteiten niet door de directie in eigen zak zijn gestoken maar in het bedrijf zijn geïnvesteerd, heeft een beperkte rol gespeeld bij de overwegingen die tot de beslissing hebben geleid. De ontneming van het wederrechtelijk verkregen voordeel is verdisconteerd in het transactiebedrag. Vanwege de genoemde omstandigheid is de ontneming van het wederrechtelijk verkregen voordeel niet tegen de betrokken (natuurlijke) personen (de directieleden) maar tegen de betrokken bedrijven gericht. Gelet hierop was naar het oordeel van het openbaar ministerie niet van belang wie de aandeelhouders van die bedrijven waren. Zoals ik al aangaf in het antwoord op vraag 10 van het lid Van Heemst, acht ik de aldus geparafraseerde overwegingen van het openbaar ministerie verantwoord. </antwoord>
      <antwoord nummer="5">De overname door de provinciale NV Afvalzorg heeft in die zin een rol gespeeld dat hierdoor het gevaar voor herhaling met betrekking tot de beide directieleden van de betrokken bedrijven naar het oordeel van het openbaar ministerie uitgesloten, althans miniem kon worden geacht, aangezien dezen, zo zij al een leidinggevende rol krijgen in de genoemde NV, nimmer meer zelfstandig als eindverantwoordelijken zullen kunnen optreden. </antwoord>
      <antwoord nummer="6">De strafbare feiten waarvan de bedrijven en de directie werden verdacht, betroffen valsheid in geschrifte, oplichting en milieudelicten. Het accent lag – ook wat de overtredingen van de milieuregelgeving betreft – op het (bedrijfsmatig) niet of onvoldoende naleven van administratieve voorschriften. Het milieu is geen directe (intrinsieke) schade toegebracht. Gelet op deze omstandigheden kan het gebeurde worden gekwalificeerd als (vooral) organisatiecriminaliteit. De uitlating van de behandelend officier van justitie waarop in deze vraag wordt gedoeld, laat ik voor diens rekening. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1051" documentjaargang="1996-1997">Aanhangsel Handelingen, nr. 1051, vergaderjaar 1996–1997.</noot>
      </noten>
   </antwoorden>
</kvr>
