<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden en Van Ardenne-van der Hoeven (beiden CDA) over veevoeder. (Ingezonden 2 april 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4921
</item>
         <item attribuut="Inhoud">Inzake het bericht in het Agrarisch Dagblad van 28 maart 1997, dat in Nederland sinds 1989 geen enkel monster op veevoeder is genomen voor onderzoek op aanwezigheid van verboden diermeel.</item>
         <item attribuut="Rubriek">Veeteelt (Veevoeder)</item>
         <item attribuut="Trefwoorden">Veevoeder</item>
         <item attribuut="Vindplaats">Kamervragen met antwoord 1996-1997, nr. 1208, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1997-05-16</item>
         <item attribuut="Datum_indiening">1997-04-02</item>
         <item attribuut="Document-id">KVR4921</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2467" allpagenumbers="2467 2468 2469" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1208" onderwerp="" indiendatum="1997-04-2">
         <vrager partij="CDA" oorsprong="parlement">Van der Linden</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1997-05-16">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Is het bericht waar, dat in Nederland sinds 1989 geen enkel monster op veevoeder is genomen voor onderzoek op aanwezigheid van verboden diermeel? <voetnoot nummer="1"/>
      </vraag>
      <vraag nummer="2">Wat betekent dit voor de garantie dat mengvoerfabrikanten volgens de Good Manufactoring Practice-Code (GMP Code) produceren? </vraag>
      <vraag nummer="3">Heeft de Keuringsdienst Diervoeders sinds 1989 slechts administratieve controle op de receptuur en de productieadministratie toegepast? Acht u deze controle toereikend gelet op de risico’s van verwerking van dier- en beendermeel in veevoer? Hoe verhoudt deze handelwijze zich tot de Europese regelgeving? </vraag>
      <vraag nummer="4">Waarom zijn er geen monsters op veevoeder genomen sinds de instelling van het verbod op het verwerken van dier- en beendermeel in veevoer voor runderen in 1989? </vraag>
      <vraag nummer="5">Heeft het Permanent Veterinair Comité sinds de BSE-crisis verscherpte controle op veevoer aanbevolen? </vraag>
      <vraag nummer="6">Wanneer en waarom heeft de Europese Commissie Nederland opgedragen meer voermonsters te nemen? Heeft de kritiek van de Europese Commissie ten aanzien van ontoereikende controle op veevoer ook betrekking op de overige EU-lidstaten? Op welke wijze hebt u aan de opdracht van de Europese Commissie uitvoering gegeven? </vraag>
      <vraag nummer="7">Kunt u een overzicht geven op welke wijze overige relevante EU-lidstaten de samenstelling van veevoer controleren? </vraag>
      <vraag nummer="8">Wat is de reden, dat Nederland de in Groot-Brittannië gebruikte Elisa-test op veevoermonsters niet gebruikt? </vraag>
      <vraag nummer="9">Bent u bekend met de informatie van de Europese Commissie dat diermeel van herkauwers op de markt is gekomen als kippenmeel of vismeel? </vraag>
      <vraag nummer="10">Welke hoeveelheden dier-, kippen-, slacht- en vleesmeel zijn in 1995 en 1996 vanuit Groot-Brittannië naar Nederland geëxporteerd? Welke bestemming hebben deze producten gekregen? Zijn deze gegevens voor u geen aanleiding geweest om de controle op veevoer te intensiveren? </vraag>
      <vraag nummer="11">Welke overige maatregelen hebt u sinds de BSE-crisis naast het vernietigen van de 60.000 uit Groot-Brittannië afkomstige kalveren genomen? </vraag>
      <vraag nummer="12">Welke maatregelen gaat u nemen om risico’s van verwerking van diermeel in veevoer uit te sluiten? </vraag>
      <noten afkomstig="vraag">
         <noot nummer="1" datum="1997-03-28" bron="Agrarisch Dagblad">Agrarisch Dagblad, 28 maart 1997</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">De Good Manufacturing Practice-code verplicht mengvoederfabrikanten tot het nemen van een aantal voorzorgsmaatregelen in de veevoederproductie, teneinde de naleving van wettelijke voorschriften te waarborgen. De geboden garantie is op deze voorzorgsmaatregelen gebaseerd. </antwoord>
      <antwoord nummer="3">Ja. De Keuringsdienst voor Diervoeders (KDD), verricht jaarlijks circa 850 controles bij veevoederfabrikanten en handelaren in veevoedergrondstoffen. De controle richt zich op het verifiëren van de G.M.P.-code en de procescondities, de herkomst van grondstoffen, de receptuur en de achterliggende administratie. Een dergelijke werkwijze is vanwege de effectiviteit niet ongebruikelijk in de procesindustrie, waaronder de veevoederindustrie, waar sprake is van een vergaande mate van gecomputeriseerde processturing, inclusief systematische vastlegging van productiegegevens. Deze bieden een goede basis voor de controles door de KDD op de mogelijke aanwezigheid van dier- en beendermeel. De werkwijze past binnen de Europese wetgeving. In Europees verband bestaat geen voorschrift dat bemonstering voor onderzoek op diermeel verplicht stelt. Als aanvullende maatregel is in Nederland, daarin verdergaand dan andere Lid-Staten, een verbod uitgevaardigd om rundveevoeders te produceren aansluitend op de productie van andere veevoeders, waarin meer dan 6% diermeel is verwerkt. Dit om mogelijke versleping van diermeel naar rundveevoeders tegen te gaan. </antwoord>
      <antwoord nummer="4">Er zijn geen monsters op veevoeder genomen sinds de instelling van het verbod, omdat de bestaande controlesystematiek een goede en in Europees verband passende werkwijze is. Daarnaast bestaat op dit moment geen gevalideerde test om de identiteit van diermelen in veevoeder vast te stellen. Zodra een dergelijke test beschikbaar is, zal een steekproefsgewijze bemonstering als aanvulling van de controle worden ingevoerd. Hiermee wordt de effectiviteit van de bestaande controlesystematiek verder gewaarborgd (zie vraag 3). </antwoord>
      <antwoord nummer="5">Nee. </antwoord>
      <antwoord nummer="6">Gebaseerd op de resultaten van een inspectie in december 1996 heeft de Europese Commissie 8 maart jl. de constatering gemeld, dat niet voorzien is in het regelmatig testen van rundvleesvoeder op de aanwezigheid van zoogdiermeel. Dit is overigens het geval in de meerderheid van de Lid-Staten. De Europese Commissie heeft tot dusverre geen opdracht gegeven aan de Lid-Staten, met uitzondering van het Verenigd Koninkrijk, om veevoeders te bemonsteren. </antwoord>
      <antwoord nummer="7">De Europese Commissie heeft een inspectiemissie naar de Lid-Staten uitgevoerd, waarbij de controlesystematiek in veevoeders ten aanzien van BSE is meegenomen. Een rapport hieromtrent, dat op korte termijn beschikbaar komt, geeft een goed overzicht van de huidige stand van zaken. Verder zijn de beginselen inzake de officiële controles op het gebied van diervoeding in 1995 geharmoniseerd en neergelegd in richtlijn 95/53/EG. De EU Lid-Staten moeten deze kaderrichtlijn voor 30 april 1998 hebben geïmplementeerd. De controlesystematiek zoals deze in Nederland wordt toegepast, voldoet reeds aan de verplichtingen uit deze richtlijn 95/53/EG. </antwoord>
      <antwoord nummer="8">Er bestaat nog te veel twijfel over de betrouwbaarheid van de thans beschikbare Elisa-methode. In het Verenigd Koninkrijk wordt op één locatie op experimentele basis een Elisa-methode uitgetest en gevalideerd. De commercieel beschikbare methoden zijn weliswaar toepasbaar op eiwitten die slechts een geringe verhitting hebben ondergaan, maar niet op eiwitten die volgens de eisen van het destructieprocédé zijn verhit. Het RIKILT-DLO, in samenwerking met de Faculteit voor Diergeneeskunde, werkt thans aan de ontwikkeling van een betrouwbaarder methode. Ik heb het ontbreken van een gevalideerde test om de identiteit van diermeel in rundveevoeders vast te stellen, ook in Europees verband aangekaard. </antwoord>
      <antwoord nummer="9">Ja, het is mij bekend, dat de Europese Commissie deze mogelijkheid niet uitsluit; een feitelijke bevinding is mij echter nimmer ter ore gekomen. </antwoord>
      <antwoord nummer="10">In 1995 respectievelijk 1996 is uitsluitend pluimveemeel (2258 ton respectievelijk 9241 ton) uit het Verenigd Koninkrijk ingevoerd. Dit pluimveemeel heeft in veevoeding en petfood een bestemming gevonden. De toegenomen invoer in 1997 laat zich verklaren door een grotere belangstelling van de petfoodindustrie. Deze gegevens hebben geen aanleiding gegeven de controle te intensiveren. </antwoord>
      <antwoord nummer="11">Op 23 november 1996 hebben de Staatssecretaris van Volksgezondheid, Welzijn en Sport en ik een pakket aan maatregelen getroffen, waarmee wordt opgetreden tegen mogelijke volksgezondheidsrisico’s ten gevolge van BSE of scrapie bij schapen en geiten. Deze maatregelen beogen te voorkomen, dat een aantal specifieke BSE-gevoelige organen van schapen en geiten in de voedselketen terecht komen. Het betreft de hersenen, de ogen en het ruggenmerg van schapen en geiten die op een leeftijd van een jaar of ouder zijn geslacht, alsmede de milt van schapen en geiten ongeacht de leeftijd. Deze maatregelen strekken zich tevens uit tot de import uit de EU Lid-Staten en Zwitserland alsmede tot de export van dergelijke organen. Ook ten aanzien van risicovolle organen (hersenen, ogen en ruggenmerg) van runderen bestaat beleidsmatige overeenstemming, dat moet worden bewerkstelligd dat dergelijke organen niet in de voedselketen terecht kunnen komen. Aangezien Zwitserland na het Verenigd Koninkrijk het land is met de grootste risico’s ten aanzien van BSE, heb ik ten aanzien van Zwitserse runderen vanaf 5 december maatregelen getroffen. Deze maatregelen betreffen enerzijds de eis, dat Zwitserse runderen niet op Nederlands grondgebied mogen worden gebracht en anderzijds het voorschrift, dat Zwitserse runderen die zich reeds in Nederland bevinden niet van het bedrijf mogen worden afgevoerd tenzij daartoe door de RVV toestemming is verleend ten behoeve van afvoer aan een aangewezen slachthuis. </antwoord>
      <antwoord nummer="12">Om de risico’s van verwerking van zoogdiermeel in veevoer uit te sluiten, zijn in het verleden reeds stringente maatregelen genomen. In het licht van de huidige twee BSE-gevallen wordt nog eens nagegaan of hiermee de risico’s op BSE-besmetting via het veevoer volledig worden afgedekt. Verder wordt het toezicht op de import van diermeel verscherpt. Daarnaast wil ik de controle op aanwezigheid van zoogdiermeel in rundveevoerders ook aanscherpen door middel van het nemen van monsters. Hiertoe heb ik hoewel in nationaal als op EU-niveau het initiatief genomen om een gevalideerde methode te ontwikkelen, waarmee de identiteit van diermeel kan worden vastgesteld (zie vraag 4 en 8). </antwoord>
      <noten afkomstig="antwoord"/>
   </antwoorden>
</kvr>
