<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de problemen bij Holland Exel. (Ingezonden 8 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22545
</item>
         <item attribuut="Inhoud">Vragen over de solvabiliteit van luchtvaartondernemingen, naar aanleiding van de problemen bij Holland Exel. De ANVR heeft gezegd dat de reiziger die een los ticket koopt, te weinig beschermd is tegen faillissementen van luchtvaartondernemingen. [aanvulling op eerdere vragen van de leden Verdaas en Leerdam (beiden PvdA), ingezonden 3 februari 2005].</item>
         <item attribuut="Rubriek">Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart</item>
         <item attribuut="Vindplaats">Kamervragen met antwoord 2004-2005, nr. 1214, Tweede Kamer</item>
         <item attribuut="Vraagnr_bij_indiening">2040507980</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-03-22</item>
         <item attribuut="Datum_indiening">2005-02-08</item>
         <item attribuut="Document-id">KVR22545</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2579" allpagenumbers="2579 2580" vetnummer="2040507980" code="0405tkkvr1214" lopendefooter="Tweede Kamer, vergaderjaar 2004–2005, Aanhangsel" filenaam="KVR22545" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1214" onderwerp="" indiendatum="2005-02-8">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-03-22">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over de problemen bij Holland Exel? <voetnoot nummer="1"/>
      </vraag>
      <vraag nummer="2">Hoe is de vergunningverlening geregeld voor de vluchtuitoefening van luchtvaartondernemingen? Is daarbij inbegrepen een toets op solvabiliteit? Wordt er tevens getoetst op kennis en ervaring in het vak? Zo ja, hoe zwaar zijn deze toetsen? Zo neen, waarom niet? </vraag>
      <vraag nummer="3">Bent u van mening dat een zwaardere toets op de solvabiliteit en kennis en ervaring deze problemen wellicht hadden kunnen voorkomen? Zo neen, waarom niet? Zo ja, wat voor maatregelen gaat u treffen? </vraag>
      <vraag nummer="4">Wat is uw mening over de uitspraken van de ANVR, dat de reiziger die een los ticket koopt te weinig beschermd is tegen faillissementen? </vraag>
      <vraag nummer="5">Deelt u de mening dat het Passengers Protection Plan reizigers betere bescherming kan bieden bij faillissementen? Zo neen, waarom niet? Zo ja, wat voor maatregelen gaat u treffen? </vraag>
      <vraag nummer="6">Bent u bereid om evenals Groot-Brittannië te overwegen een systeem in te voeren waar alle consumenten bij faillissementen dezelfde bescherming krijgen? Zo neen, waarom niet? Zo ja, hoe zit dit systeem er voor Nederland uit en wanneer laat u dit ingaan? </vraag>
      <noten afkomstig="vraag">
         <noot nummer="1">Algemeen Dagblad, 3 februari 2005 en WWW.ANVR.NL</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van de leden Verdaas en Leerdam (beiden PvdA), ingezonden 3 februari 2005, (vraagnummer 2040507600). </toelichting>
   <antwoorden aantal="5">
      <antwoord nummer="1">De ontwikkelingen bij Holland Exel worden nauwlettend gevolgd en geven aanleiding tot verscherpt toezicht op de maatschappij door de Inspectie Verkeer en Waterstaat. </antwoord>
      <antwoord nummer="2">Wanneer een Nederlandse luchtvaartmaatschappij vervoersvluchten uitvoert, moet het beschikken over een tweetal basisvergunningen; een exploitatievergunning en een vergunning tot vluchtuitvoering (AOC- Air Operators Certificate). De exploitatie-vergunning, ook wel economische vergunning genoemd, is primair gericht op de duurzaamheid en economische levensvatbaarheid van de onderneming. De vergunning tot vluchtuitvoering is primair gericht op de veiligheid. De geldigheid van de exploitatievergunning is te allen tijde gekoppeld aan het beschikken over een geldige vergunning tot vluchtuitvoering en omgekeerd. Voor de afgifte en het houden van toezicht op de exploitatievergunning zijn nadere regels gesteld in de EG verordening 2407/92, inhoudende de verlening van exploitatievergunningen aan luchtvaartmaatschappijen, en in art. 16 van de Luchtvaartwet. De exploitatievergunning draagt er toe bij dat, met het oog op een betrouwbare en adequate dienstverlening, wordt gewaarborgd dat een luchtvaartmaatschappij onder gezonde economische voorwaarden en op een hoog veiligheidsniveau haar activiteiten uitvoert. De Verordening biedt verschillende handvatten om de financiële situatie en prestaties van de luchtvaartmaatschappijen te onderzoeken. De nadruk ligt daarbij met name op de luchtvervoersonderneming zelf, waarbij voor de afgifte van een vergunning altijd een toets op solvabiliteit is inbegrepen. Europese veiligheidsnormen vereisen dat de luchtvaartexploitant over de beroepsbekwaamheid en de kwaliteitsorganisatie beschikt om de veilige exploitatie te kunnen waarborgen. Voor de afgifte van een vergunning tot vluchtuitvoering (AOC) wordt aan de hand van technische voorschriften en administratieve procedures op het gebied van de burgerluchtvaart (JAR-OPS – Joint Aviation Requirements Operations) getoetst op de kennis en ervaring in het vak. Ongeacht zijn ofhaar plaats in de organisatie van een luchtvaartmaatschappij dient een persoon aan de Inspectie van Verkeer en Waterstaat aan te tonen te beschikken over aanvaardbare en bij de functie passende technische kwalificaties en managementervaring. Bij de afgifte van een vergunning tot vluchtuitvoering dient de onderneming een verantwoordelijk manager te hebben benoemd (accountable manager) die de bevoegdheid heeft om zeker te stellen dat alle operationele en onderhoudsactiviteiten kunnen worden uitgevoerd en gefinancierd overeenkomstig de gestelde normen. De verantwoordelijk manager moet aanvaardbaar zijn voor de Inspectie van V&amp;W, evenals de belangrijkste functionarissen (òf leidinggevenden ofverantwoordelijken) op het gebied van vluchtuitvoering, onderhoud, opleiding en grondafhandeling. Voor het personeel dat direct betrokken is bij de vluchtuitvoering, zoals vliegend personeel, geldt een brevettenstelsel gebaseerd op zware, in Europees verband afgesproken, opleidings- en trainingseisen. </antwoord>
      <antwoord nummer="3">De financiële situatie en prestaties van grote en middelgrote luchtvaartmaatschappijen worden thans door de Inspectie van V&amp;W periodiek onderzocht overeenkomstig de in april 1994 aan de Tweede Kamer aangeboden Nota Vergunningenbeleid. In deze nota – welke als beleidsregel kan worden aangemerkt – staat onder andere beschreven hoe de bevoegdheden uit genoemde verordening door V&amp;W worden ingevuld. De nota gaat in op de gestelde financiële normen, die in de verordening ruim zijn geformuleerd. Daarbij is geoordeeld dat een marginale toets volstaat. Op basis van een dergelijke marginale toets op de solvabiliteit en liquiditeit kunnen financiële problemen worden gesignaleerd. Naar aanleiding van de huidige ervaringen laat ik thans echter onderzoeken ofde bevoegdheden ten aanzien van de verlening van de economische vergunning (exploitatievergunning) moeten worden aangescherpt. De Kamer zal ik informeren over de bevindingen hiervan. </antwoord>
      <antwoord nummer="4">De reiziger die een los ticket koopt is minder beschermd tegen faillissement dan de reiziger die een ticket koopt als onderdeel van een pakketreis waarvoor de voorwaarden van SGR (Stichting Garantiefonds Reisgelden) van kracht zijn. Er zijn initiatieven ontplooid door de reisbranche die er op zijn gericht om, in de toekomst, de reiziger met een los ticket eenzelfde bescherming te kunnen bieden als bij pakketreizen. Daarnaast bieden sommige reisbureaus momenteel een ticketverzekering aan bij de aankoop van een los vliegticket. </antwoord>
      <antwoord nummer="5 en 6">Initiatieven als een Passenger Protection Plan, voorgesteld door internationale verenigingen van reisorganisaties (IATA, UFTAA, ECTAA) en het systeem waaraan Groot-Brittannië denkt, kunnen bijdragen aan een betere bescherming van consumenten bij faillissementen. De genoemde organisaties hebben aangegeven initiatieven in EU kader wenselijk te achten. De EU Commissie werkt thans aan voorstellen op dit gebied. Ik deel de mening dat maatregelen op dit vlak bij voorkeur op EU niveau moeten worden bezien. Ik wil me dan ook aansluiten bij de initiatieven die de Europese Commissie op dit gebied ontwikkelt. </antwoord>
      <noten afkomstig="antwoord"/>
   </antwoorden>
</kvr>
