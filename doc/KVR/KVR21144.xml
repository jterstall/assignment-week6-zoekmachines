<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de kritiek van de Nationale ombudsman op de IND. (Ingezonden 18 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21144
</item>
         <item attribuut="Inhoud">Behalve dat de IND er niet in lijkt te slagen zijn achterstanden weg te werken, heeft de Nationale ombudsman ook kritiek op de slechte (telefonische) bereikbaarheid van de dienst. In de vragen wordt wordt onder andere verwezen naar toezeggingen van de minister tijdens het debat over het jaarverslag van de Nationale ombudsman op 27 augustus 2003 (Handelingen Tweede Kamer 2003-2004, nr. 85). Deze vragen dienen ter aanvulling op eerdere vragen terzake van de leden Karimi en Vos, eveneens ingezonden 18 augustus 2004.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2003-2004, nr. 2304, Tweede Kamer</item>
         <item attribuut="Vraagnr_bij_indiening">2030419760</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-09-14</item>
         <item attribuut="Datum_indiening">2004-08-18</item>
         <item attribuut="Document-id">KVR21144</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4883" allpagenumbers="4883 4884" vetnummer="2030419760" code="0304tkkvr2304" lopendefooter="Tweede Kamer, vergaderjaar 2003–2004, Aanhangsel" filenaam="KVR21144" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2304" onderwerp="" indiendatum="2004-08-18">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-09-14">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op de uitlatingen van de Nationale ombudsman dat het aanvragen, verlengen en uiteindelijk ontvangen van een verblijfsvergunning dermate lang duurt dat er een problematische situatie is ontstaan voor rechtmatig hier verblijvende vreemdelingen? Hoe kan het dat de dienst na meer dan een decennium van forse achterstanden, nog altijd geen controle krijgt op haar werkprocessen? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op de klacht van de Nationale ombudsman dat de telefonische bereikbaarheid nog altijd ondermaats is en dat u er niet in slaagt deze structureel te verbeteren? <voetnoot nummer="2"/>
      </vraag>
      <vraag nummer="3" voetnoot="1">Klopt het dat u de toezegging heeft gedaan aan de Nationale ombudsman dat de bereikbaarheid van de IND zou verbeteren en dat de uitvoering van de toelatingstaken zou versnellen? <voetnoot nummer="1"/>Herinnert u zich de toezegging aan de Kamer van dezelfde strekking? 1, 2 Acht u het in dit licht aanvaardbaar dat de werkelijke resultaten het tegenovergestelde aantonen, dat wil zeggen een structureel matige bereikbaarheid en veel vertraging in de uitvoering van de toelatingstaken? </vraag>
      <vraag nummer="4" voetnoot="1">Hoe reageert u op het feit dat de Nationale ombudsman dermate teleurgesteld is over de klachtenbehandeling door de IND dat hij besloten heeft het positieve beeld daarover niet meer te kunnen onderschrijven? <voetnoot nummer="1"/>
      </vraag>
      <vraag nummer="5">Kunt u ingaan op het feit dat op klachten van een gezaghebbend iemand als de Nationale ombudsman, door de IND nauwelijks wordt gereageerd. Deelt u de mening dat de IND daarmee de klager schoffeert en zult u hiervoor de verantwoordelijkheid aanvaarden? Kunt u uw antwoord toelichten? </vraag>
      <vraag nummer="6">Vindt u het een goed idee om de klachtenprocedure uit handen van de IND te nemen, zoals de Nationale ombudsman suggereert? Zo ja, bij wie zou u deze willen onderbrengen? </vraag>
      <vraag nummer="7">Bent u bereid te onderzoeken waarom structurele verbetering op bovenstaande punten uitblijft ondanks uw toezeggingen en ook die van uw ambtsvoorgangers, dat er verbetering op zou treden? Deelt u de mening dat het uitblijven van structurele verbetering op een aantal door de Nationale ombudsman genoemde punten hetzelfde is als een structurele tekortkoming? Kunt u uw antwoord toelichten? </vraag>
      <vraag nummer="8">Welke maatregelen treft u, eventueel op basis van de uitkomsten van een onderzoek, om de dienst naar behoren te laten functioneren? </vraag>
      <noten afkomstig="vraag">
         <noot nummer="1" datum="2004-08-13" bron="brief van de Nationale ombudsman aan de minister voor V&amp;I">brief van de Nationale ombudsman aan de minister voor V&amp;I, 13 augustus 2004</noot>
         <noot nummer="2">Debat over het jaarverslag van de Nationale ombudsman, 27 augustus 2003. Handelingen TK 85</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Karimi en Vos, nr. 2030419750, eveneens ingezonden 18 augustus 2004. </toelichting>
   <antwoorden aantal="7">
      <antwoord nummer="1">Ik wil vooropstellen dat ik de bezorgdheid van de Nationale ombudsman omtrent de reguliere achterstanden deel en ik heb daarom een plan van aanpak opgesteld om deze achterstanden weg te werken. Ik heb u hierover op 12 juli 2004 geïnformeerd (Kamerstuk 19 637, nr. 843). In zijn brief van 13 augustus 2004 stelt de Nationale ombudsman weliswaar dat de IND in zijn bestaan veelvuldig te kampen heeft gehad met ernstige achterstandsproblemen, maar constateert hij ook dat in de afgelopen jaren daarin een sterke verbetering te zien was. De thans ontstane problemen zijn het gevolg van de overname van taken van de vreemdelingendiensten welke op 13 april 2004 is afgerond. Eind mei 2004 zijn de bestanden van de geautomatiseerde systemen van de vreemdelingendiensten geconverteerd naar de IND. Eerst op dat moment is zicht gekomen op de daadwerkelijke werkvoorraden die zijn overgekomen. Gehinderd door ernstige automatiseringsproblemen kon vervolgens niet onmiddellijk slagvaardig gehandeld worden door de IND. Daarop zijn maatregelen getroffen. Inmiddels hebben de maatregelen ten aanzien van de niet-tijdige behandeling van aanvragen tot verlenging van de verblijfsvergunning en de niet-tijdige verstrekking van verblijfsdocumenten zodanig effect gesorteerd dat tijdige behandeling is gegarandeerd. Mede daardoor is ook het aantal telefoontjes naar de IND over dit punt inmiddels sterk gedaald. </antwoord>
      <antwoord nummer="2">De telefonische bereikbaarheid van de IND is inderdaad enige tijd ondermaats geweest. De situatie is thans evenwel sterk verbeterd onder meer door de inzet van een callcenter. De telefonische bereikbaarheid van de IND bedraagt thans ruim 90 procent. De bereikbaarheidscijfers worden inmiddels ook gepubliceerd op de website van de IND (www.ind.nl). </antwoord>
      <antwoord nummer="3">In het kader van het rijksbrede onderzoek dat de Nationale ombudsman heeft uitgevoerd naar correspondentie met burgers heb ik de Nationale ombudsman toegezegd dat de reguliere achterstanden in de bezwaarfase zullen zijn weggewerkt voor het einde van het jaar. Ten aanzien van de bereikbaarheid heb ik dit aan hem toegezegd in een van mijn brieven over dit onderwerp die ik onlangs aan hem heb geschreven. Concreet is daarbij aangegeven dat de getroffen maatregelen (onder andere de inzet van een callcenter) in ieder geval tot het einde van het jaar zullen blijven gehandhaafd. Aan de Kamer heb ik in mijn brief van 12 juli 2004 (Kamerstuk 19 637, nr. 843) verder inderdaad toegezegd dat de reguliere voorraden zullen worden genormaliseerd. Ik zie geen aanleiding op deze toezegging terug te komen. Op het gebied van de mvv-aanvragen heeft de IND inmiddels bewezen de doorlooptijden tot onder de daarvoor gestelde termijnen te kunnen terugdringen. De versnelling op dit punt is aanzienlijk. Ten aanzien van de telefonische bereikbaarheid van de IND zijn de problemen opgelost. Alleen op het gebied van de aanvragen om verlenging van de geldigheidsduur van reguliere verblijfsvergunningen bestaat er een probleem. Hiervoor is het eerder genoemde plan van aanpak ingericht. Zoals toegezegd in mijn brief van 12 juli 2004 (Kamerstuk 19 637, nr. 843) informeer ik u over de resultaten van het plan van aanpak in de volgende vreemdelingenketenrapportage. </antwoord>
      <antwoord nummer="4">Ik betreur het dat de Nationale ombudsman aanleiding ziet zijn positieve beeld bij te stellen. Ik meen evenwel dat ik met de inmiddels getroffen maatregelen voldoende tegemoet kom aan de zorgen van de Nationale ombudsman en ik zal hierover met hem een gesprek hebben. </antwoord>
      <antwoord nummer="5">De IND tracht steeds met zorg te reageren op alle klachten en uiteraard ook op de klachten van de Nationale ombudsman. Evenwel moet ik erkennen dat zich soms problemen voordoen ten aanzien van een tijdige terugkoppeling naar de Nationale ombudsman. Onder meer hierover heeft ook ambtelijk overleg plaatsgevonden. De IND treft momenteel maatregelen om de tijdigheid en de inhoudelijke kwaliteit van de klachtbehandeling te verbeteren. De Nationale ombudsman zal daarin ook worden gekend. </antwoord>
      <antwoord nummer="6">Bij mijn weten heeft de Nationale ombudsman niet gesuggereerd de klachtenprocedure uit handen te nemen van de IND. Dit lijkt mij ook geen goed idee, aangezien ieder bestuursorgaan de kans moet krijgen gemaakte fouten zelf te herstellen. Hiervoor hanteert de Nationale ombudsman sinds jaar en dag het kenbaarheidsvereiste. De Nationale ombudsman treedt pas in tweede instantie op als klachtbehandelaar. </antwoord>
      <antwoord nummer="7 en 8">In mijn brief van 12 juli 2004 (Kamerstuk 19 637, nr. 843) over het plan van aanpak doorlooptijden reguliere toelatingsprocedures heb ik nader inzicht gegeven in de gerezen problemen en de daarbij behorende oplossingen met een tijdpad. Kortheidshalve wil ik u verwijzen naar deze brief. </antwoord>
      <noten afkomstig="antwoord"/>
   </antwoorden>
</kvr>
