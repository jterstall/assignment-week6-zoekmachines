<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over het subsidiëren van de Nederlandse landbouw ten koste van boeren in ontwikkelingslanden. (Ingezonden 7 september 2007); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29544
</item>
         <item attribuut="Inhoud">Vragen naar aanleiding van een artikel in Trouw waarin minister Verburg (LNV) reageert op uitspraken van kandidaat PvdA-voorzitter Pronk. Indiener gaat vooral in op de export van (onderdelen van) kippen naar bijvoorbeeld Ghana. Zij wijst erop dat subsidies aan Nederlandse boeren indirect handelsverstorend werken voor ontwikkelingslanden. Ook is zij van mening dat de zienswijze van de minister de ontwikkeling van regionale productie en consumptie in andere landen belemmert, terwijl regionalisering van productie en consumptie voor Nederland een van de uitgangspunten van beleid is om te komen tot een duurzame landbouw. Is de minister bereid haar ziens- en handelwijze aan te passen aan deze uitgangspunten?</item>
         <item attribuut="Rubriek">Landbouw (Subsidies) Ontwikkelingssamenwerking (Ontwikkelingshulp Afrika) Veeteelt (Pluimvee)</item>
         <item attribuut="Trefwoorden">Ghana Landbouwsubsidies Ontwikkelingssamenwerking Pluimvee</item>
         <item attribuut="Vindplaats">Kamervragen met antwoord 2007-2008, nr. 128, Tweede Kamer</item>
         <item attribuut="Vraagnr_bij_indiening">2060724810</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-10-01</item>
         <item attribuut="Datum_indiening">2007-09-07</item>
         <item attribuut="Document-id">KVR29544</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="273" allpagenumbers="273 274 275" vetnummer="2060724810" code="0708tkkvr128" lopendefooter="Tweede Kamer, vergaderjaar 2007–2008, Aanhangsel" filenaam="KVR29544" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="128" onderwerp="" indiendatum="2007-09-7">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-10-1">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Kunt u aangeven waarom u zich opwerpt als pleitbezorger van een economische sector? <voetnoot nummer="1"/>
      </vraag>
      <vraag nummer="2">Deelt u de mening dat het imago van het ministerie van Landbouw, Natuur en Voedselkwaliteit en uw beleid er op vooruit zou gaan als u alle feiten in ogenschouw neemt, in plaats van alleen feiten te noemen die de landbouw in Nederland in een goed daglicht stellen? Zo ja, waarom baseert u uw reactie op de uitspraken van de heer Pronk dan op slechts enkele feiten en laat u na te vermelden dat op indirecte wijze subsidies aan Nederlandse boeren wel degelijk handelsverstorend werken voor ontwikkelingslanden zoals Ghana? Zo neen, waarom meent u slechts gebruik te kunnen maken van een beperkt aantal feiten om zo een weinig objectieve weergave te presenteren? Acht u dit ten goede komen aan het imago van uw ministerie? </vraag>
      <vraag nummer="3">Is het waar dat de export van kipproducten naar Ghana met name onderdelen van kippen betreft en geen hele kippen? Zo ja, gaat het hierbij voornamelijk om kippenruggen en andere kiponderdelen, waarvoor op de Europese markt geen interesse is? Zo neen, waaruit blijkt dat het bij de export naar Ghana voornamelijk om hele kippen gaat en om welke aantallen hele kippen gaat het per jaar? </vraag>
      <vraag nummer="4">Is het waar dat doordat de meest lucratieve delen van de kip verkocht worden op de Europese markt en daar de winst gemaakt wordt, het interessant is om de overige delen tegen zeer lage prijzen te verkopen op bijvoorbeeld de Afrikaanse markt? </vraag>
      <vraag nummer="5">Deelt u de mening dat deze vorm van «efficiënte en goedkope productie» ten koste gaat van een eerlijke handel omdat deze uitgaat van decadentie in de Europese consumptie waarbij alleen interesse is voor de meest luxe onderdelen van de kip? </vraag>
      <vraag nummer="6">Waarom kunnen Nederlandse pluimveehouders efficienter en goedkoper kippenvlees produceren dan hun Afrikaanse collega’s, terwijl hier productiefactoren als grond, arbeid en voer aanzienlijk meer kosten? </vraag>
      <vraag nummer="7">Kunt u aangeven waardoor de efficientiewinst en lage kostprijs worden veroorzaakt? In hoeverre worden de totale kosten afgewenteld op de maatschappij in de vorm van mestoverschotten, dierenwelzijnsproblemen, ammoniakuitstoot, vervuiling drinkwater en kap van het tropisch regenwoud? </vraag>
      <vraag nummer="8">Deelt u de mening dat de maatschappelijke kosten van de vleesproductie in voldoende mate worden toegerekend aan de kostprijs van kip? Zo ja, kunt u dit cijfermatig onderbouwen? Zo neen, bent u bereid te zoeken naar wegen om de maatschappelijke kosten van de vleesproductie volledig toe te rekenen binnen de kostprijs van het product? Op welke termijn en op welke wijze? </vraag>
      <vraag nummer="9">Kunt u aangeven of de aanzienlijke uitstoot van broeikasgassen uit de pluimveehouderij in Nederland en de kosten die hiermee gepaard gaan in de marktprijs van het kippenvlees zijn berekend? Zo ja, welk aandeel maken deze kosten daarvan uit ? Zo neen, wie betaalt deze kosten? </vraag>
      <vraag nummer="10">Kunt u bevestigen dat in Europa jaarlijks 55 miljard euro wordt uitgekeerd aan de agrarische sector, waarvan een aanzienlijk deel in de vorm van directe inkomenstoeslagen? Zo ja, welk percentage hiervan gaat naar de pluimveehouderij? Zo neen, wat is dan het bedrag en welk percentage van dit bedrag komt ten goede aan de pluimveesector? </vraag>
      <vraag nummer="11">Deelt u de mening dat deze grote Europese financiële stroom richting de agrarische sector een vorm van verkapte subsidiering is, waarbij de sector onder de werkelijke kosten (inclusief maatschappelijke kosten) kan produceren? Zo ja, op welke wijze gaat u hierin verandering brengen en binnen welke termijn? Zo neen, waarom niet? </vraag>
      <vraag nummer="12" voetnoot="1">Bedoeld u met uw stelling dat u het jammer vindt dat Ghana geen gebruik maakt van haar recht om hogere invoertarieven te hanteren, dat u graag ziet dat Ghana hoge tariefmuren zal opwerpen voor Nederlandse producten? <voetnoot nummer="1"/>Zo ja, bent u bereid Ghana hierin te faciliteren en te ondersteunen? Zo neen, waarom niet? </vraag>
      <vraag nummer="13" voetnoot="1">Hangt uw redenering dat het voor de koopkracht van Ghanese burgers beter is om Nederlandse kipproducten tegen spotprijzen te kopen, dan dat zij alleen de beschikking hebben over duurdere kipproducten van de binnenlandse markt <voetnoot nummer="1"/>ook aan als het gaat om de Nederlandse markt, waarbij het volgens uw optiek beter is om goedkope vleesimporten, zoals goedkoper Braziliaans kippenvlees, op de markt te brengen dan duurdere Nederlandse producten? Zo ja, betekent dit dat u de Nederlandse markt zonder enige vorm van marktbescherming open wilt stellen voor vleesproducten uit andere landen die goedkoper en efficiënter worden geproduceerd? Zo neen, waarin verschilt de Nederlandse markt van die van Ghana en waarom acht u hier marktbescherming rechtvaardig? </vraag>
      <vraag nummer="14">Deelt u de mening dat u door uw zienswijze de ontwikkeling van regionale productie en consumptie in andere landen belemmert, terwijl regionalisering van productie en consumptie voor Nederland een van de uitgangspunten van uw beleid is om te komen tot een duurzame landbouw? Zo ja, op welke wijze wilt u uw zienswijze en handelen aanpassen aan de uitgangspunten van uw beleid en binnen welke termijn? Zo neen, waarom vindt u regionalisering van productie in Nederland een belangrijk thema, maar niet in het exportbeleid van Nederlandse producten? </vraag>
      <noten afkomstig="vraag">
         <noot nummer="1" datum="2007-08-30" bron="Trouw" titel="PvdA kandidaat-voorzitter Pronk verkoopt onzin">Trouw, 30 augustus 2007: «PvdA kandidaat-voorzitter Pronk verkoopt onzin»</noot>
      </noten>
   </vragen>
   <antwoorden aantal="6">
      <antwoord nummer="1">Ik werp mij niet op als pleitbezorger van een economische sector. </antwoord>
      <antwoord nummer="2, 10 en 13">Met mijn reactie in Trouw van 30 augustus jl. op het artikel van de heer Pronk heb ik nu juist een objectivering beoogd met betrekking tot zijn uitspraken over de relatie tussen Europese landbouwsubsidies en de armoede in Afrika. Ik heb me, anders dan de heer Pronk in zijn artikel, daarin beperkt tot de feiten en me niet laten verleiden door vooroordelen. In 2006 bedroeg de totale omvang van in de Europese Unie uitgekeerde steun aan de agrarische sector circa 54 miljard euro. Aan de pluimveesector werd in 2006 circa 55 miljoen euro uitgekeerd in de vorm van exportrestituties. Dat komt overeen met circa 0,1% van de totale landbouwuitgaven van de Europese Unie. Bij de export naar Ghana zijn overigens helemaal geen exportrestituties in het spel. Er worden sinds 9 april 2003 namelijk geen exportrestituties meer verleend op de uitvoer van pluimveevleesproducten naar Ghana of andere West-Afrikaanse landen. Verder is in de Landbouw- en Visserijraad van 25 mei 2006 besloten dat bijzondere marktsteun aan de pluimveesector kon worden verleend in verband met de veterinaire situatie van dat moment (TK 2005–2006, nr. 21 501-32, nr. 165). Deze éénmalige marktsteun wordt in 2007 uitgekeerd en bedraagt voor de gehele EU circa € 42 mln. Nederlandse bedrijven ontvingen hiervan € 1 mln. </antwoord>
      <antwoord nummer="3, 4 en 5">De Nederlandse export naar Ghana tegen wereldmarktprijzen betreft voornamelijk kiponderdelen, waaronder kippenruggen en kippenpoten. Ik heb geen enkele reden om te veronderstellen dat daarbij sprake is van oneerlijke handel of decadentie. Opgemerkt zij dat de exportstatistieken geen uitsluitsel geven over de aantallen uit Nederland uitgevoerde hele kippen. De winstmarges van individuele bedrijven bij de export naar Ghana of andere bestemmingen zijn mij niet bekend. Ik heb daar geen inzicht in. </antwoord>
      <antwoord nummer="6, 7, 8 en 9">De kostprijs van de producten van Nederlandse pluimveehouders is niet alleen afhankelijk van de kosten van productiefactoren grond, arbeid en veevoer. De Nederlandse pluimveehouder kan in het algemeen efficiënter en tegen een relatief lage kostprijs produceren vanwege de goede kennisinfrastructuur, de aanwezigheid in Nederland van een sterke toeleverende, verwerkende en distributiesector, de sterke specialisatie en vakmanschap. Overigens drijven de stijgende prijzen voor kippenvoer, moeilijkheden bij het verkrijgen van investeringskredieten en uitbraken van dierziektes zoals vogelgriep ook de kostprijs in Ghana omhoog. De Nederlandse pluimveehouderij moet produceren volgens de wettelijk vastgelegde maatschappelijke eisen op het terrein van milieu, dierenwelzijn, diergezondheid en voedselveiligheid. Wat betreft milieu gaat het daarbij onder andere om eisen op het gebied van mest, ammoniak, geur en fijnstof. Voor broeikasgassen is beleid voor de veehouderij waaronder de pluimveehouderij van kracht (TK 2006–2007, aanhangsel 1629). De kosten om te kunnen voldoen aan deze maatschappelijke eisen worden – behoudens onderzoek, onderwijs en voorlichting en een tijdelijke financiële stimulering van innovaties en investeringen, zoals ook bij andere sectoren het geval is – geheel gedragen door pluimveehouders zelf. Ik ben derhalve van mening dat de maatschappelijke kosten van de pluimveeproductie in voldoende mate worden toegerekend aan de kostprijs van kip. </antwoord>
      <antwoord nummer="12 en 13">Nederland maakt zich er in WTO-verband sterk voor dat ontwikkelingslanden door middel van het heffen van invoerrechten kwetsbare landbouwsectoren kunnen beschermen en is daarbij van mening dat deze landen ook van dat recht gebruik moeten kunnen maken. Ook de Europese Unie heeft overigens het recht om – binnen de geldende WTO-regels – invoertarieven te heffen en maakt daarvan ook gebruik. Het al dan niet afschermen van de markt is een beslissing die de regering van het betreffende land zelf dient te nemen. Zoals reeds in de beantwoording van de vragen van de Leden Waalkens en Gill’ard door de staatssecretaris van Economische Zaken onder meer mede namens mij is verwoord (TK 2006–2007, aanhangsel 5307), is het de verantwoordelijkheid van het betreffende land om bij een dergelijke beslissing de verschillende binnenlandse belangen van regering, consumenten, lokale boeren en regionale markten tegen elkaar af te wegen. Daarbij kan worden opgemerkt dat goedkope invoer bovendien ook een belangrijke koopkrachtverbetering kan betekenen. </antwoord>
      <antwoord nummer="14">Nee. Ik ben van mening dat elk land het soevereine recht heeft om daar zelf een afweging in te maken, vanzelfsprekend binnen de daarvoor geldende internationale handelsafspraken. </antwoord>
      <noten afkomstig="antwoord"/>
   </antwoorden>
</kvr>
