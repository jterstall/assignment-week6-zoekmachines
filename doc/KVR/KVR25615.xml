<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Buitenlandse Zaken (Europese Zaken) over de prestaties van uit TACIS gefinancierde projecten in de Russische Federatie. (Ingezonden 24 april 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25615
</item>
         <item attribuut="Inhoud">Vragen over de slechte prestaties van TACIS-projecten in de Russische federatie, met name als gevolg van het gebrek aan dialoog tussen de verschillende partijen.</item>
         <item attribuut="Rubriek">Internationale betrekkingen (Europese Unie) Ontwikkelingssamenwerking (Overig)</item>
         <item attribuut="Trefwoorden">EU Ontwikkelingssamenwerking Rusland</item>
         <item attribuut="Vindplaats">Kamervragen met antwoord 2005-2006, nr. 1481, Tweede Kamer</item>
         <item attribuut="Vraagnr_bij_indiening">2050612300</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-05-17</item>
         <item attribuut="Datum_indiening">2006-04-24</item>
         <item attribuut="Document-id">KVR25615</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3159" allpagenumbers="3159 3160" vetnummer="2050612300" code="0506tkkvr1481" lopendefooter="Tweede Kamer, vergaderjaar 2005–2006, Aanhangsel" filenaam="KVR25615" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1481" onderwerp="" indiendatum="2006-04-24">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2006-05-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het rapport van de Europese Rekenkamer over de prestaties van uit TACIS gefinancierde projecten in de Russische Federatie? <voetnoot nummer="1"/>
      </vraag>
      <vraag nummer="2" voetnoot="2">Welk gevolg moet het negatieve oordeel van de Europese Rekenkamer over de prestatie van TACIS-projecten in de Russische Federatie naar uw mening hebben? <voetnoot nummer="2"/>
      </vraag>
      <vraag nummer="3">Welke stappen gaat u zetten om ervoor te zorgen dat de in dit rapport gesignaleerde problemen, en met name het gebrek aan dialoog tussen de verschillende partijen, opgelost worden? </vraag>
      <vraag nummer="4">Verwacht u dat ook de prestatie van TACIS-projecten in andere begunstigde landen tekort schiet? Bent u bereid bij de Europese Rekenkamer aan te dringen op een evaluatie van het gehele TACIS-programma? </vraag>
      <vraag nummer="5" voetnoot="3">Deelt u de mening dat de Europese Commissie naar aanleiding van het in 2001 gepubliceerde Speciale verslag <voetnoot nummer="3"/>van de Europese Rekenkamer voldoende maatregelen heeft genomen om de in dat verslag geconcludeerde problemen en tekortkomingen op te lossen? </vraag>
      <vraag nummer="6">Kunt u verklaren waarom de Europese Commissie naar aanleiding van het hierbovengenoemde Speciale verslag, waarin geconcludeerd wordt dat de logische kaders als onderdeel van het BPC-systeem vaak slecht werden voorbereid, het BPC nog steeds niet stelselmatig gebruikt? </vraag>
      <vraag nummer="7" voetnoot="4">Deelt u de conclusie van de woordvoerder van de Europese Commissie dat hervormingen uit 2002 inmiddels vruchten afwerpen? <voetnoot nummer="4"/>Kunt u uw antwoord toelichten? </vraag>
      <vraag nummer="8">Deelt u de conclusie van de Europese Rekenkamer dat overal waar dit dienstig is het beheer van de projectcyclus (BPC), met inbegrip van het logisch kader, alsnog moet worden toegepast? Kunt u uw antwoord toelichten? </vraag>
      <vraag nummer="9">Welke stappen moet de Europese Commissie naar uw mening zetten om te komen tot noodzakelijke veranderingen? Welke stappen gaat u ondernemen om de Europese Commissie te motiveren om naar aanleiding van dit onderzoek wél de noodzakelijke veranderingen door te voeren? </vraag>
      <noten afkomstig="vraag">
         <noot nummer="1" datum="2006-04-21" bron="Trouw, " titel="Hulp EU aan Rusland faalt dramatisch">Trouw, «Hulp EU aan Rusland faalt dramatisch», 21 april 2006</noot>
         <noot nummer="2" datum="2006-04-20" bron="http://www.eca.europa.eu/audit_reports/ special_reports/docs/2006/rs02_06nl.pdf ">http://www.eca.europa.eu/audit_reports/special_reports/docs/2006/rs02_06nl.pdf , 20 april 2006</noot>
         <noot nummer="3">Nr. 21/2000</noot>
         <noot nummer="4" datum="2006-04-20" bron="http://euobserver.com/9/21402 ">http://euobserver.com/9/21402 , 20 april 2006</noot>
      </noten>
   </vragen>
   <antwoorden aantal="9">
      <antwoord nummer="1">Ja, wij hebben daar met grote zorg kennis van genomen. </antwoord>
      <antwoord nummer="2">Zie antwoord vraag 3. </antwoord>
      <antwoord nummer="3">In de eerste plaats kan worden geconstateerd dat de opmerkingen van de Rekenkamer projecten betreffen die tussen 1997 en 2000 werden opgezet. Sinds 2000 is de effectiviteit van de gemeenschapshulp een prioriteit geworden van de Commissie en de lidstaten. Vanaf 2001 heeft de Commissie dan ook een reeks belangrijke hervormingen doorgevoerd inzake de externe hulpprogramma’s. Dit beleid werpt inmiddels zijn vruchten af. Wat betreft bijvoorbeeld ontwikkelingshulp, waarvan de kwaliteit tot 2000 ook scherp onder vuur lag, heeft de OESO/DAC geconstateerd dat er sprake is van een positieve trend (zie: DAC (midterm) Peer review of the EC external assistance, 2004). Ook in het geval van TACIS geeft evaluatie reden om aan te nemen dat de hervormingen hebben geleid tot verbeteringen (zie ook vraag 7). Daarbij speelt zeker het feit dat er een deconcentratie van staf en bevoegdheden heeft plaatsgevonden naar de vertegenwoordigingen van de Commissie in de partnerlanden. Dit heeft een positieve invloed gehad op de communicatie met begunstigden van de programma’s. In de nieuwe projectcyclus maakt de Commissie nu standaard gebruik van logische kaders en evaluaties. Ook heeft de Commissie een directoraat kwaliteitsondersteuning opgericht, opdat door middel van opgedane kennis over de resultaten van voltooide projecten er lessen kunnen worden getrokken voor de toekomst. Desalniettemin blijft er nog ruimte voor verbetering. De Commissie heeft in een reactie op het rapport van de Rekenkamer laten weten lering te zullen trekken uit de opgedane ervaring voor toekomstige programmering onder het nieuwe Europese Nabuurschaps- en Partnerschapsinstrument (ENPI) dat TACIS vanaf 1 januari 2007 zal vervangen. Een deel van de problemen ligt evenwel ook bij het ontvangende land. De Russische autoriteiten geven niet altijd prioriteit aan het TACIS-programma, getuige onder andere de geringe omvang van de nationale Russische coördinatie-eenheid (slechts vier personen). Ook heeft de Commissie vaak te maken met uiteenlopende belangen van de verschillende autoriteiten, die implementatie van het programma lastig maken. De Commissie is voornemens bij de implementatie van programma’s onder TACIS en vanaf volgend jaar ENPI, steeds meer uit te gaan van cofinanciering met het ontvangende land. Aangenomen kan worden dat, mocht er aan de ontvangende zijde geen sprake zijn van organisatorische verbeteringen – met name ook met het oog op cofinanciering –, het aantal projecten zal gaan dalen. De Nederlandse regering zal zich via het beheerscomité van TACIS, waar mogelijk, sterk maken voor een kritische follow up van het Rekenkamerrapport. Daarbij zal ook aandacht gevraagd worden voor problemen aan de ontvangende zijde. </antwoord>
      <antwoord nummer="4">Hiervoor bestaat geen concrete aanleiding, maar ook voor andere TACIS-landen geldt waarschijnlijk ook dat het projectbeheer na de hervorming in 2001 kwalitatief verbeterd is. De leden van de Rekenkamer oefenen hun ambt onafhankelijk uit. Bij de vervulling van hun taken vragen noch aanvaarden zij instructies van enige regering of enig lichaam (art. 247 lid 4 EG-verdrag). </antwoord>
      <antwoord nummer="5">Ja, maar de Commissie zal op basis van regelmatige evaluaties steeds kritisch moeten bezien of er nieuwe maatregelen nodig zijn. Verbetering van de effectiviteit van de externe hulp is daarom een onderwerp dat hoog op de agenda moet blijven. Nederland speelt in de discussies hierover in Brussel steeds een zeer actieve rol. </antwoord>
      <antwoord nummer="6">Dit rapport werd in 2000, kort voor de hervorming van de externe bijstandsprogramma’s geschreven. Vanaf 2001 zijn de Commissie-delegaties systematisch met de nieuwe projectbeheerscyclus gaan werken. </antwoord>
      <antwoord nummer="7" voetnoot="1">Ja. In opdracht van de Raad evalueerde de Commissie in 2005 de in 2001 ingevoerde hervormingen in het externe bijstandsprogramma <voetnoot nummer="1"/>. Geconcludeerd werd dat er grote verbeteringen zijn te constateren op het vlak van effectiviteit en duurzaamheid van projecten door een verbeterd projectcyclusbeheer. De Raad verwelkomde deze conclusies, maar wees de Commissie erop dat vooral verbeteringen mogelijk zijn ten aanzien van de impact van projecten op het gebied van economische transitie, mensenrechten en de gezondheidssector. De regering vindt dat de Commissie zal moeten blijven streven naar verdere verbeteringen, ook straks onder het Europees Nabuurschaps- en Partnerschapsinstrument. </antwoord>
      <antwoord nummer="8">Ja. Wij zijn van mening dat een systematisch gebruik van een logisch kader met objectief verifieerbare indicatoren essentieel is voor de kwaliteit van de projecten en programma’s. </antwoord>
      <antwoord nummer="9">Zie antwoord op vraag 3. </antwoord>
      <noten afkomstig="antwoord">
         <noot nummer="1" datum="2005-07-11" bron="Commission staff working paper , SEC (2005) 963" titel="Qualitative Assessment of the Reform of External Assistance">Commission staff working paper «Qualitative Assessment of the Reform of External Assistance», SEC (2005) 963, 11 juli 2005</noot>
      </noten>
   </antwoorden>
</kvr>
