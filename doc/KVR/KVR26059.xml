<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker, Hamer en Crone (allen PvdA) aan de staatssecretaris van Sociale Zaken en Werkgelegenheid, de minister van Onderwijs, Cultuur en Wetenschap en de staatssecretaris van Financiën over de BTW-afdracht bij het aanstellen van ID-ers in het onderwijs. (Ingezonden 5 juli 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26059
</item>
         <item attribuut="Inhoud">Aanvullende vragen over bericht dat het recente akkoord van schoolbesturen van de Stichting Katholiek en Interconfessioneel Onderwijs in Enschede en Vereniging Christelijk Onderwijs Oost Nederland over het behoud van 55 ID-banen in het onderwijs in de regio af dreigt te ketsen op de BTW-maatregel binnen deze constructie. Zonder nadere oplossing komen deze 55 ID-ers met ingang van 1 augustus 2006 op straat te staan. Zie ook eerder vragen van het lid Vergeer, ingezonden 4 juli 2006.</item>
         <item attribuut="Rubriek">Arbeid (Werkloosheidsbestrijding) Basisonderwijs (Onderwijspersoneel) Belastingen (BTW) Beroepsonderwijs en volwasseneneducatie (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">BTW Onderwijsgevenden Onderwijsondersteunend personeel Werkloosheidsbestrijding</item>
         <item attribuut="Vindplaats">Kamervragen met antwoord 2005-2006, nr. 1871, Tweede Kamer</item>
         <item attribuut="Vraagnr_bij_indiening">2050616030</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Hamer</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2006-07-19</item>
         <item attribuut="Datum_indiening">2006-07-05</item>
         <item attribuut="Document-id">KVR26059</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3981" allpagenumbers="3981 3982" vetnummer="2050616030" code="0506tkkvr1871" lopendefooter="Tweede Kamer, vergaderjaar 2005–2006, Aanhangsel" filenaam="KVR26059" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1871" onderwerp="" indiendatum="2006-07-5">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Crone</vrager>
         <vraagt-aan>de staatssecretaris van Sociale Zaken en Werkgelegenheid, de minister van Onderwijs, Cultuur en Wetenschap en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-07-19">
         <antwoorder functie="minister" ministerie="staatssecretaris van Sociale Zaken en Werkgelegenheid a.i">Van Ardenne-van der Hoeven</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het feit dat scholen in het kader van het project «Van werk naar werk» BTW moeten afdragen bij het aanstellen van ID-ers waardoor bijvoorbeeld in Enschede 55 ID-ers op straat komen te staan? <voetnoot nummer="1"/>
      </vraag>
      <vraag nummer="2">Deelt u de mening dat het project «Van werk naar werk» een goede opstap is voor ID-ers naar een reguliere baan? </vraag>
      <vraag nummer="3">Deelt u de mening dat de hogere kosten door de verplichte BTW-afdracht het project onnodig in gevaar brengen, zoals nu al in Enschede is gebleken? Zo ja, bent u bereid om hiervoor een oplossing te zoeken? Zo neen, waarom niet? </vraag>
      <vraag nummer="4">Klopt het dat het Sectorbestuur Onderwijsarbeidsmarkt (SBO) hierover al een jaar in overleg is met de Belastingdienst, wat tot nu toe niet tot een oplossing heeft geleid? Zijn de ministeries van Sociale Zaken en Werkgelegenheid en van Onderwijs Cultuur en Wetenschap bij dit overleg betrokken geweest? </vraag>
      <vraag nummer="5">Gaat u in uw reactie op het eerste advies van de Taskforce Geven voor Weten, waarin onder andere gepleit wordt voor een regeling waarbij detachering van wetenschappelijk personeel onder bepaalde voorwaarden vrij van BTW kan geschieden, het onderwerp BTW-afdracht bij de aanstelling van ID-ers in het onderwijs meenemen? Zo ja, wanneer verschijnt deze reactie? Zo neen, waarom niet? </vraag>
      <noten afkomstig="vraag">
         <noot nummer="1">Brief AOB, kenmerk 554191 GS/MD</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Vergeer (SP), ingezonden 4 juli 2006 (vraagnummer 2050616000). </toelichting>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De betrokken ID-ers zijn (of waren) in dienst van de onderwijsinstelling waar zij hun werkzaamheden feitelijk uitvoeren. In het kader van het project «Van werk naar werk» worden de ID-ers ontslagen door de onderwijsinstelling. Aansluitend treden zij in dienst van een mobiliteitsbureau en worden zij van daaruit weer gedetacheerd bij de onderwijsinstellingen waar zij al werkzaam waren. Het is juist dat ter zake van die detachering BTW wordt geheven. Dit vloeit rechtstreeks voort uit de BTW-wetgeving en wordt ook aangegeven in de door onder andere het SBO ontwikkelde modelovereenkomst inzake de vergoeding van salariskosten voor de ID-er binnen het project «Van werk naar werk». Deze overeenkomst is te vinden op www.vanidnaarwerk.nl. Dit kostenaandeel is van tevoren gemeld. Ook was bekend welke deelnemende partij voor welk kostenaandeel verantwoordelijk zou zijn. In die zin deel ik de mening niet dat het project in Enschede onnodig in gevaar is gekomen. De verantwoordelijkheid voor het slagen van het plan ligt bij de gemeente en het schoolbestuur. </antwoord>
      <antwoord nummer="4">Er is contact geweest tussen het SBO en het ministerie van Financiën. Dat contact heeft bestaan uit een briefwisseling tussen de belastingadviseur van het SBO en Financiën. In het antwoord van Financiën van april 2005 is aangegeven dat het detacheren (uitlenen) van personeel tot BTW-heffing leidt, ook in de door het SBO geschetste situatie. De ministeries van SZW en OCW zijn hier niet bij betrokken geweest, maar wel over geïnformeerd. </antwoord>
      <antwoord nummer="5">De Taskforce pleit er inderdaad voor de detachering van wetenschappelijk personeel onder bepaalde voorwaarden vrij te stellen van BTW-heffing. Daarbij wordt verwezen naar de bestaande regeling voor het uitlenen van personeel in de sociaal-culturele en zorgsector. Eén van de kenmerkende elementen van die regeling is dat BTW-heffing alleen achterwege kan blijven als de inlener in materiële zin als werkgever optreedt. Dat moet onder meer blijken uit het feit dat bij beëindiging van de relatie met de uitlener, de inlener mede verantwoordelijk is voor de gevolgen van die beëindiging voor de bestaande arbeidsovereenkomst tussen de uitlener en het betrokken personeel. Deze verantwoordelijkheid dient onder meer betrekking te hebben op de financiële gevolgen van de beëindiging van de relatie. De situatie waarin de in de vragen bedoelde ID-ers worden gedetacheerd verschilt wezenlijk van de gevallen waarop de Taskforce het oog heeft. De betrokken ID-ers zijn (of waren) in dienst van de onderwijsinstelling waar zij hun werkzaamheden feitelijk uitvoeren. In het kader van het in vraag 1 bedoelde project worden de ID-ers ontslagen door de onderwijsinstelling. Aansluitend treden zij in dienst van een mobiliteitsbureau en vervolgens worden deze ID-ers van daaruit weer gedetacheerd bij de onderwijsinstellingen waar zij al werkzaam waren. Deze aanpak geeft aanleiding tot BTW-heffing. Als de betrokken ID-ers in dienst zouden blijven bij de onderwijsinstelling waar zij hun werkzaamheden verrichten, zou BTW-heffing niet aan de orde zijn. Dat toch is gekozen voor de hiervoor beschreven aanpak, vindt zijn oorzaak in de wijze waarop de salarissen van de ID-ers wordt gefinancierd. Met het ontslag door de onderwijsinstellingen ontstaat er ruimte om een deel van de salarissen van de ID-ers te financieren uit toekomstige besparingen op wachtgeldaanspraken in de onderwijssector. In verband met de hiervoor beschreven aanpak van de ID-banen in het onderwijs, die aanmerkelijke verschillen vertoont met de door de Taskforce beoogde situatie, zal in de reactie op het eerste advies van de Taskforce Geven voor Weten de BTW-heffing ter zake van het detacheren van ID-ers in het onderwijs niet worden meegenomen. </antwoord>
      <noten afkomstig="antwoord"/>
   </antwoorden>
</kvr>
