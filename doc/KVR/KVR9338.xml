<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de staatssecretaris van Sociale Zaken en Werkgelegenheid, dhr. Hoogervorst, over de verlaging van de WW en WAO-uitkering voor een bepaalde groep alleenstaande ouders (kopjesregeling). (Ingezonden 13 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9338
</item>
         <item attribuut="Inhoud">Vragen over de daling van het besteedbaar inkomen van alleenstaande ouders met een WAO-, WAJONG- of WW-uitkering als gevolg van de afschaffing van de zogenaamde 'kopjesregeling' per 1 maart 1999.</item>
         <item attribuut="Rubriek">Inkomen en rechtspositie (Inkomens) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Sociale zekerheid (Werkloosheidsvoorzieningen (WW, WWV)) Welzijn (Alleenstaanden)</item>
         <item attribuut="Trefwoorden">Alleenstaanden Besteedbaar inkomen WAO WW</item>
         <item attribuut="Vindplaats">Kamervragen met antwoord 1998-1999, nr. 1344, Tweede Kamer</item>
         <item attribuut="Vraagnr_bij_indiening">2989911320</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1999-05-12</item>
         <item attribuut="Datum_indiening">1999-04-13</item>
         <item attribuut="Document-id">KVR9338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2669" allpagenumbers="2669 2670" vetnummer="2989911320" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9338" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1344" onderwerp="" indiendatum="1999-04-13">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-05-12">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de artikelen «Uitkeringen alleenstaande ouders lager» en «Karin Terlien krijgt geen «kopje» meer»? <voetnoot nummer="1"/>
      </vraag>
      <vraag nummer="2">Bedraagt het netto effect van de afschaffing van de zogenaamde «kopjesregeling» voor alleenstaande ouders met WAO-, WAJONG- of WW-uitkering per 1 maart 1999 ongeveer f 75,- per maand? Was dit gevolg voorzien bij de afschaffing van de regeling? </vraag>
      <vraag nummer="3">Hoeveel mensen krijgen in totaal met deze achteruitgang te maken? </vraag>
      <vraag nummer="4">Erkent de regering dat de inkomensachteruitgang voor deze groep alleenstaande ouders, waarvan velen vanwege arbeidsongeschiktheid geen perspectief op de arbeidsmarkt hebben, een zware last is, dit mede in het licht van de berekening van het CBS dat het besteedbaar inkomen van mensen met een uitkering in 20 jaar met een kwart is gedaald? </vraag>
      <vraag nummer="5">Is er een vorm van compensatie of overgangsregeling denkbaar? Zo ja, hoe zou die vorm gegeven kunnen worden? </vraag>
      <vraag nummer="6">Acht de regering de wijze van uitvoering en voorlichting naar betrokkenen toe voldoende zorgvuldig? Zo neen, welke stappen overweegt de regering te nemen in de richting van de UVI’s? </vraag>
      <noten afkomstig="vraag">
         <noot nummer="1" datum="1999-04-7" bron="Parool">Parool, 7 april 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Ja. Het netto effect bedraagt circa f 75,– per maand en was beoogd bij de afschaffing. Deze aanvulling op de loondervingsuitkering (het kopje) wordt verstrekt op grond van de lnvoeringswet Stelselherziening Sociale Zekerheid (IWS). De kopjesregeling heeft tot doel te voorkomen dat alleenstaanden met een loondervingsuitkering, die gerelateerd is aan het minimumloon, op netto basis een lagere uitkering zouden krijgen dan het relevante sociaal minimum. Deze situatie doet zich alleen voor bij alleenstaanden die in tariefgroep 2 zitten. Bij de totstandkoming van IWS in 1987 zijn alleenstaande ouders in tariefgroep 4 of 5, die een aan het minimumloon gerelateerde loondervingsuitkering ontvangen, onbedoeld ook onder de werking van deze regeling gebracht. Deze alleenstaanden ontvangen netto echter al een uitkering die hoger is dan het bijstandsniveau omdat zij in aanmerking komen voor een (aanvullende) alleenstaande oudertoeslag. Als gevolg hiervan hebben alleenstaande ouders in tariefgroep 4 of 5 lange tijd een aanvulling op hun uitkering ontvangen terwijl dat, gelet op de doelstelling van deze regeling (aanvullen tot het relevante sociaal minimum) niet nodig was. Naar aanleiding van een advies van de toenmalige Sociale Verzekeringsraad is de wet met ingang van 1 januari 1998 op dit punt gecorrigeerd. Alleenstaanden in tariefgroep 4 of 5 komen vanaf deze datum niet meer in aanmerking voor een aanvulling op hun uitkering. Al snel na de inwerkingtreding van deze wetswijziging bleek dat een technische fout in de tekst van de wet was geslopen. Dit is op 1 mei 1998 verholpen en van die gelegenheid is tevens gebruik gemaakt om uitkeringsgerechtigden met ziekengeld onder de werkingssfeer van de kopjesregeling te brengen <voetnoot nummer="1"/>. Bij brief van 10 februari 1998 heeft de toenmalige Staatssecretaris van Sociale Zaken en Werkgelegenheid deze problematiek onder de aandacht gebracht van het Lisv. Naar nu is gebleken heeft het Gemeenschappelijk Administratiekantoor (GAK) deze wetswijziging van 1 januari 1998 pas op 1 maart 1999 doorgevoerd en hebben betrokkenen dus 14 maanden onbedoeld een aanvulling op hun uitkering ontvangen. </antwoord>
      <antwoord nummer="3">In totaal hebben circa 10 000 uitkeringsgerechtigden te maken met deze achteruitgang. Uit een onderzoek van het Landelijk instituut sociale verzekeringen is gebleken dat het bij het GAK in totaal om circa 5000 gevallen gaat die gedurende 14 maanden onbedoeld een aanvulling op hun uitkering hebben ontvangen. Bij de overige uitvoeringsinstellingen is deze wijziging in de loop van 1998 doorgevoerd. Het betrof hier in totaal circa 5000 personen. De uitvoeringsinstellingen geven aan dat de late invoering van deze wetswijziging te wijten is aan problemen met de aanpassing van de automatiseringssystemen en de voorrang die de millennium problematiek daarbij had. Inmiddels heb ik het College van toezicht sociale verzekeringen verzocht nader onderzoek in te stellen naar de late uitvoering van de wijzigingen in deze regeling. </antwoord>
      <antwoord nummer="4">De regering erkent dat de inkomenswijziging voor deze groep ongunstig is, maar wil tegelijk benadrukken dat het nooit de bedoeling van deze regeling is geweest dat een aanvulling verstrekt zou worden terwijl de netto-uitkering al boven het relevante sociaal minimum lag. Betrokkenen hebben sinds 1987 een aanvulling ontvangen terwijl dat gelet op de doelstelling van de regeling niet in de rede lag. </antwoord>
      <antwoord nummer="5">Gelet op het feit dat het nimmer in de bedoeling heeft gelegen dat deze doelgroep een kopje op de uitkering zou ontvangen ligt een overgangsregeling niet in de rede. Daarnaast speelt mee dat de uitvoeringsinstellingen al te laat zijn overgegaan tot uitvoering van de wetswijziging die op 1 januari 1998 van kracht is geworden. </antwoord>
      <antwoord nummer="6" voetnoot="2">De informatievoorziening aan uitkeringsgerechtigden maakt onderdeel uit van de uitvoering en is een verantwoordelijkheid van het Lisv. Het Lisv heeft deze taak vervolgens op grond van de Organisatiewet Sociale Verzekeringen 1997 gemandateerd aan de uitvoeringsinstellingen. Omdat de intrekking van het kopje betrekking heeft op een zeer beperkte doelgroep die al bij de uitvoeringsinstellingen bekend is, lag het ook om die reden voor de hand dat de informatievoorziening naar betrokkenen toe door de uitvoeringsinstellingen verzorgd zou worden. Omdat het wetsvoorstel, waarmee de intrekking van het kopje geregeld werd, op 23 december 1997 door de Eerste Kamer aanvaard werd <voetnoot nummer="2"/>, resteerden voor de uitvoeringsinstellingen echter nog slechts enkele dagen voor eventuele voorlichting vooruitlopend op de inwerkingtreding van de regeling. Met voorlichting, vooruitlopend op de besluitvorming in het parlement, wordt over het algemeen zeer terughoudend omgegaan om te voorkomen dat de indruk ontstaat dat de uitkomsten van deze besluitvorming al vast staan. Nadat deze wetswijziging eenmaal van kracht geworden was hadden de uitvoeringsinstellingen, gelet op de Wet boeten en maatregelen, niet meer de ruimte om nog een gerichte voorlichtingsactie te starten alvorens tot het intrekken van het kopje over te gaan. Op grond van de Wet boeten, maatregelen en terug en invordering sociale zekerheid en het Lisv-besluit «Herziening en intrekking uitkeringen» (4 december 1997, Stcrt. 1997, 245) zijn de uitvoeringsinstellingen namelijk verplicht de uitkering te herzien of in te trekken indien de uitkering ten onrechte of tot een te hoog bedrag is vastgesteld. In het Lisv-besluit is voorts aangegeven dat indien het aan belanghebbende niet redelijkerwijs duidelijk was of kon zijn dat ten onrechte of tot een te hoog bedrag uitkering werd verstrekte, de uitkering wordt herzien of ingetrokken met ingang van de datum waarop het uitvoeringsorgaan belanghebbende voor het eerst kenbaar heeft gemaakt dat hem ten onrechte of te veel is verstrekt. Dit betekent dus dat de uitvoeringsinstellingen de uitkeringen moesten aanpassen op het moment dat betrokkene van deze wijziging van de regelgeving in kennis werd gesteld. Gelet op het voorgaande moet geconcludeerd worden dat de uitvoeringsinstellingen ook bij een tijdige uitvoering van de wet slechts in beperkte mate ruimte hadden gehad voor informatievoorziening vooruitlopend op de beslissing tot intrekking. </antwoord>
      <noten afkomstig="antwoord">
         <noot nummer="1">Kamerstukken II 1997/98, 25 913, nrs. 1–4</noot>
         <noot nummer="2" datum="1997-12-23" bron="Handelingen I">Handelingen I, 23 december 1997, pag. 650–651</noot>
      </noten>
   </antwoorden>
</kvr>
