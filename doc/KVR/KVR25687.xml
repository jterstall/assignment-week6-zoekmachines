<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de ministers van Volksgezondheid, Welzijn en Sport en van Sociale Zaken en Werkgelegenheid over veiligheid in de peuterspeelzalen en de veiligheid van kinderbedden en -boxen. (Ingezonden 1 mei 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25687
</item>
         <item attribuut="Inhoud">Vragen over de vertaling van de NEN-normen die betrekking hebben op de veiligheid van speeltoestellen. Ook vragen over onder meer de aanpassing van het warenwetbesluit aan de Europese normen ten aanzien van de veiligheid van speeltoestellen en de kinderbedden- en boxen.</item>
         <item attribuut="Rubriek">Bedrijfsleven en industrie (Overig) Consument (Voedings- en productveiligheid) Welzijn (Kinderopvang)</item>
         <item attribuut="Trefwoorden">Kinderopvang Normalisatie Producteisen</item>
         <item attribuut="Vindplaats">Kamervragen met antwoord 2005-2006, nr. 1543, Tweede Kamer</item>
         <item attribuut="Vraagnr_bij_indiening">2050612640</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2006-05-29</item>
         <item attribuut="Datum_indiening">2006-05-01</item>
         <item attribuut="Document-id">KVR25687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3289" allpagenumbers="3289 3290" vetnummer="2050612640" code="0506tkkvr1543" lopendefooter="Tweede Kamer, vergaderjaar 2005–2006, Aanhangsel" filenaam="KVR25687" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1543" onderwerp="" indiendatum="2006-05-1">
         <vrager partij="PvdA" oorsprong="parlement">Hamer</vrager>
         <vraagt-aan>de ministers van Volksgezondheid, Welzijn en Sport en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-05-29">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Wat hebt u het afgelopen jaar gedaan met de kritiek in het vonnis van de rechter in de zaak Bevelanden dat het niet aanvaardbaar is dat de minister van Volksgezondheid, Welzijn en Sport bij de omzetting niet heeft voorzien in een vertaling van de NEN-normen 1176 en 11763, tegen welk vonnis geen hoger beroep is ingesteld? 1, 2 </vraag>
      <vraag nummer="2">Bent u voornemens te verlenen steun bij het vertalen van de NEN-normen die betrekking hebben op de veiligheid van speeltoestellen? </vraag>
      <vraag nummer="3">Hoe staat het met de uitvoerbaarheid van de regelgeving omtrent de veiligheid van speeltoestellen? Wat zijn de respectievelijke functies van het ministerie van Volksgezondheid, Welzijn en Sport, de Voedsel en Warenautoriteit (VWA), (AKI’s), NEN en particuliere inspectiebureaus met betrekking tot de veiligheid van speeltoestellen? Zouden de inspectiebureaus niet moeten worden erkend, zodat de norm van alle inspectiebureaus gelijk is? </vraag>
      <vraag nummer="4" voetnoot="3">Welke stappen heeft u ondernomen naar aanleiding van de uitkomsten van het onderzoek van de VWA <voetnoot nummer="3"/>naar het veiligheidsniveau van speeltoestellen in kinderdagverblijven en peuterspeelzalen? </vraag>
      <vraag nummer="5">Kunt u de Kamer op de hoogte stellen van de uitkomsten van de communicatie- en voorlichtingsacties van de VWA, die gepland waren voor het jaar 2005? </vraag>
      <vraag nummer="6">Wanneer wordt het Warenwetbesluit kinderbedden en -boxen aangepast aan de Europese norm voor kinderbedden? Wordt ook het Warenwetbesluit attractietoestellen en speeltoestellen aangepast aan de Europese norm? </vraag>
      <vraag nummer="7">Zijn deze Warenwetbesluiten naar aanleiding van het gesprek met de sector op 10 juni 2005 nog aangepast? </vraag>
      <noten afkomstig="vraag">
         <noot nummer="1">Deze vragen zijn een vervolg op vragen van het lid Hamer (PvdA) aan de minister van Volksgezondheid, Welzijn en Sport, de minister van Sociale Zaken en de minister van Justitie over veiligheid in de peuterspeelzalen (ingezonden 28 april 2005), Aanhangsel-Handelingen nr. 1732, vergaderjaar 2004–2005</noot>
         <noot nummer="2">Zie onder meer het vonnis van rechtbank Middelburg met Landelijk Jurisprudentienummer AT 4283, zaaknr. 12/007253-04</noot>
         <noot nummer="3">Lammers, L. (2004) Speeltoestellen in de kinderopvang. Een onderzoek naar het veiligheidsniveau van speeltoestellen in kinderdagverblijven en peuterspeelzalen. Zwijndrecht: VWA</noot>
      </noten>
   </vragen>
   <antwoorden aantal="6">
      <antwoord nummer="1">Tegen het vonnis is op 27 april 2005 beroep ingesteld. Dit beroep is na het houden van ruggespraak met het ressortsparket in Den Haag op 14 juni alsnog ingetrokken. </antwoord>
      <antwoord nummer="2">Neen. Het vonnis van de rechter in de zaak Bevelanden op dit punt geeft mij geen aanleiding steun te verlenen bij het vertalen van normen. Normen zijn vrijwillige afspraken om onder andere aan te tonen dat een product voldoet aan de veiligheidseisen. Het voldoen aan de norm levert een vermoeden van veiligheid op maar is niet verplicht. Er kan ook op andere manieren aan de veiligheidseis worden voldaan. </antwoord>
      <antwoord nummer="3">Het ministerie van Volksgezondheid, Welzijn en Sport (VWS) is verantwoordelijk voor het beleid omtrent de veiligheid van speeltoestellen als neergelegd in de Warenwet. De Voedsel en Waren Autoriteit (VWA) is belast met het toezicht en de handhaving van de warenwettelijke wetgeving over de veiligheid van deze speeltoestellen. Daarnaast is de VWA in de Nadere regels attractie- en speeltoestellen aangewezen om deze toestellen te beproeven en te onderzoeken en in voorkomend geval van een merk van afkeuring te voorzien. Een aangewezen keuringsinstelling (AKI) is na aanwijzing door de minister van VWS bevoegd types attractie- en speeltoestellen periodiek respectievelijk eenmalig te keuren. Deze keuring omvat een onderzoek of het attractie- en speeltoestel is vervaardigd overeenkomstig het technisch constructiedossier en gaat na of de eventuele toepassing van normen correct is gebeurd en of het toestel overeenstemt met de daarop betrekking hebbende veiligheids- en gezondheidsvoorschriften. Het Nederlands Normalisatie-Instituut (NEN) is belast met de organisatie van de nationale en internationale activiteiten rond het opstellen van normen. Beheerders of eigenaren nemen vaak particuliere inspectiebureaus in de arm die speeltoestellen controleren op veiligheid. Zij mogen deze controle ook zelf uitvoeren of laten uitvoeren door een AKI. Particuliere inspectiebureaus hebben dus geen wettelijk vastgelegde taak. In verband hiermee vind ik een erkenning niet voor de hand liggen. </antwoord>
      <antwoord nummer="4 en 5">De VWA heeft in 2005 een vervolg gegeven aan het onderzoek dat in 2004 is uitgevoerd. In dit vervolgonderzoek zijn 500 kinderdagverblijven en peuterspeelzalen geïnspecteerd. Voorafgaand aan de inspecties hebben alle locaties voor kinderdagverblijven en peuterspeelzalen een brief ontvangen, waarin de wettelijke verplichtingen ten aanzien van speeltoestellen en kinderbedden en -boxen uiteen zijn gezet. Ook zijn workshops gegeven aan leidsters en zijn presentaties verzorgd voor een aantal kinderopvangorganisaties. Uit een telefonische enquête onder een steekproef van leidinggevenden blijkt dat ongeveer driekwart van hen bekend is met de op dit moment vigerende regelgeving en besteedt men daar naar eigen zeggen ook aandacht aan. De voorlichting vanuit de VWA heeft daaraan bijgedragen. Bij de inspecties zijn overigens nog wel diverse technische tekortkomingen aangetroffen bij de aanwezige toestellen en ook mankeert het nogal eens aan het onderhoud, een goede ondergrond en aan het bijhouden van het verplichte logboek. Deze tekortkomingen kunnen leiden tot vooral verstikkings-, val- en beknellinggevaar. De leidinggevenden is in die gevallen te verstaan gegeven de tekortkomingen op te lossen en bij herinspectie bleek dat ook gebeurd te zijn. </antwoord>
      <antwoord nummer="6">Ik zal op korte termijn een wijziging van Warenwetbesluit kinderbedden en -boxen aan de ministerraad toesturen waarin de mogelijkheid is opgenomen Europese normen voor kinderbedden bij ministeriële regeling aan te wijzen. Tegelijk met de inwerkingtreding van deze wijziging zal de ministeriële regeling in werking treden waarin de Europese normen voor kinderbedden en kinderboxen worden aangewezen. </antwoord>
      <antwoord nummer="7">In het gesprek met de sector tijdens het Regulier Overleg Warenwet op 10 juni 2005 zijn alleen de uitgangspunten besproken van de wijziging van het Warenwetbesluit kinderbedden en -boxen. Naar aanleiding van dit overleg is het voorstel tot wijziging van dit besluit op 18 november 2005 schriftelijk aan de sector voorgelegd. Het voorstel is niet aangepast omdat de reacties geen betrekking hadden op de wijziging als zodanig. Tevens zijn tijdens dit overleg afspraken gemaakt over het eisenpakket kinderbedden en -boxen in de kinderopvang. Een wijziging van het Warenwetbesluit attractietoestellen en speeltoestellen is niet besproken omdat onderzoek van de VWA hier geen aanleiding toe gaf. </antwoord>
      <noten afkomstig="antwoord"/>
   </antwoorden>
</kvr>
