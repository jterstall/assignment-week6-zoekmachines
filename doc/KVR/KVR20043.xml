<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Depla en Dijsselbloem (allen PvdA) aan de ministers van Binnenlandse Zaken en Koninkrijksrelaties en van Volkshuisvesting, Ruimtelijke Ordening en Milieubeheer over mogelijke verhuizing van overlastgevende bewoner naar de gemeente Dordrecht. (Ingezonden 16 februari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20043
</item>
         <item attribuut="Inhoud">Vragen naar aanleiding van een artikel in Trouw van 12 februari 2004 "Stuurt Rotterdam aso's naar Dordt". Het zou uit oogpunt van adequate hulpverlening en/of opvang mogelijk moeten zijn dat politie, hulpverlening en gemeente op de hoogte gesteld worden van de verhuizing, maar de deelgemeente Charlois stelt dat dit binnen de privacywetgeving niet mogelijk is.</item>
         <item attribuut="Rubriek">Volkshuisvesting (Huurwoningen) Volkshuisvesting (Woonruimteverdeling)</item>
         <item attribuut="Trefwoorden">Huurwoningen Woonruimteverdeling</item>
         <item attribuut="Vindplaats">Kamervragen met antwoord 2003-2004, nr. 1329, Tweede Kamer</item>
         <item attribuut="Vraagnr_bij_indiening">2030408300</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Depla</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-04-15</item>
         <item attribuut="Datum_indiening">2004-02-16</item>
         <item attribuut="Document-id">KVR20043</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2811" allpagenumbers="2811 2812" vetnummer="2030408300" code="0304tkkvr1329" lopendefooter="Tweede Kamer, vergaderjaar 2003–2004, Aanhangsel" filenaam="KVR20043" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1329" onderwerp="" indiendatum="2004-02-16">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Binnenlandse Zaken en Koninkrijksrelaties en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="15 april 2004). (Zie Aanhangsel Handelingen nr. 1047, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel <voetnoot nummer="1"/>waar in melding wordt gemaakt van de al dan niet door de deelgemeente Charlois «uitgelokte» verhuizing van een ernstig overlastgevende Antilliaanse vrouw naar de gemeente Dordrecht? </vraag>
      <vraag nummer="2">Vindt u dat in zo’n geval het gemeentebestuur van Dordrecht en/of de politie aldaar vooraf gewaarschuwd zou kunnen worden dat een overlastgevende bewoner zich in hun gemeente gaat vestigen? Zo ja, waarom? Zo neen, waarom niet? </vraag>
      <vraag nummer="3">Staat de privacywetgeving een dergelijke melding in de weg, zoals de voorzitter van het dagelijks bestuur van de deelgemeente Charlois beweert? Zo ja, waarom? Zo neen, waarom niet? </vraag>
      <vraag nummer="4">Zou het uit oogpunt van adequate hulpverlening en/of opvang mogelijk moeten zijn in dit soort situaties politie en/of hulpverleners tijdig op de hoogte te brengen van een dergelijke verhuizing? Zo ja, waarom? Zo neen, waarom niet? </vraag>
      <vraag nummer="5">Vindt u dat het fatsoenlijk bestuurlijk verkeer tussen gemeenten met zich meebrengt dat een gemeente/deelgemeente die de verhuizing van een asociaal of overlast gevend gezin uitlokt of bevordert daarvan de nieuwe gemeente van vestiging vooraf op de hoogte stelt? Zo ja, waarom? Zo neen, waarom niet? </vraag>
      <vraag nummer="6">Wanneer komt er een landelijk registratiesysteem waarin ten behoeve van gemeenten, politie en eventueel hulpverleners wordt vastgelegd in welke woonplaats en op welk adres ernstig overlastgevende Antillianen die van stad naar stad trekken, zich op enig moment bevinden? </vraag>
      <noten afkomstig="vraag">
         <noot nummer="1" datum="2004-02-12" bron="Trouw" titel="Stuurt Rotterdam aso’s naar Dordt?">Trouw, 12 februari 2004: «Stuurt Rotterdam aso’s naar Dordt?»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het past bij zorgvuldig bestuur gericht op goede onderlinge verhoudingen tussen gemeenten dat men elkaar informeert in dit soort situaties. Doordat het gemeentebestuur van Dordrecht vooraf niet op de hoogte is gesteld, werd zij voor een voldongen feit gesteld. Ik acht dit niet in overeenstemming met de bestuurlijke normen en waarden. De gemeente Dordrecht geeft in het ambtsbericht over deze kwestie aan dat zij het college in Rotterdam heeft laten weten het te betreuren dat er niet vooraf met Dordrecht contact is opgenomen. De gemeente Rotterdam laat in haar ambtsbericht weten dat de burgemeester van Rotterdam van mening is dat een melding aan de politie van Dordrecht wenselijk was geweest. Volgens de gemeente wortelde de reden van de verhuizing misschien wel in de overlast, maar was de concrete aanleiding gelegen in het feit dat de vrouwzichzelf en haar kinderen bedreigd voelde. De gemeente Rotterdam heeft geenszins beoogd het gezin in kwestie uit de gemeente te doen verhuizen. Men wilde de angel uit een dreigend en mogelijk gewelddadig conflict halen. </antwoord>
      <antwoord nummer="3">Voor de doorgifte van gegevens geldt in het algemeen de Wet bescherming persoonsgegevens. De criteria die gelden voor het doorgeven van gegevens zijn afhankelijk van onder meer het doel en de noodzaak die met de verstrekking in het individuele geval samenhangen. Doorgifte van persoonsgegevens kan bijvoorbeeld aangewezen zijn voor de goede vervulling van een publiekrechtelijke taak door het bestuur. In het onderhavige geval staat naar mijn oordeel de privacywetgeving daar niet aan in de weg. </antwoord>
      <antwoord nummer="4">Gemeenten moeten in samenspraak beoordelen op welke manier het beste met dit soort situaties kan worden omgegaan. De gemeente Dordrecht heeft mij laten weten dat er op dit moment contact is tussen de gemeente Dordrecht en Rotterdam, om in onderling overleg te zoeken naar de manier waarop het gezin in deze casus het beste geholpen kan worden. De gemeente Rotterdam geeft aan dat de maatschappelijk werker, betrokken bij het gezin toen het nog in Rotterdam woonde, zijn assistentie heeft voortgezet totdat deze zorg kon worden overgedragen aan de gemeente Dordrecht. </antwoord>
      <antwoord nummer="5">In verband met de onderlinge bestuurlijke verhoudingen acht ik het van belang dat gemeenten elkaar op de hoogte brengen in dit soort situaties. Het is niet juist dat in deze situatie het gemeentebestuur van Dordrecht voor een voldongen feit gesteld werd, doordat de gemeente Rotterdam het gemeentebestuur van Dordrecht pas naderhand heeft geïnformeerd. Ook de gemeente Dordrecht onderschrijft dat de algemene lijn in dit soort situaties hoort te zijn dat betrokken gemeenten vooraf overleggen op welke manier zo’n gezin het beste kan worden geholpen, teneinde te voorkomen dat een situatie van «voldongen feiten» zich voordoet. Dit acht ik de juiste wijze van handelen. Ik heb dan ook aan alle gemeenten en provincies een brief gestuurd waarin ik de aandacht vestig op de noodzaak in dit soort situaties van zorgvuldig bestuur en goede onderlinge verhoudingen, en het belang benadruk dat gemeenten elkaar op de hoogte brengen van dergelijke kwesties. </antwoord>
      <antwoord nummer="6">In het Actieplan Antilliaanse jongeren van de 18 Antillianengemeenten en het Plan van aanpak Antilliaanse Jongeren van minister Verdonk zal aandacht besteed worden aan de informatie-uitwisseling tussen politie, justitie en zorgpartners. Het Plan van aanpak Antilliaanse Jongeren van minister Verdonk zal – naar het zich nu laat aanzien – in mei aan de Tweede Kamer worden aangeboden. </antwoord>
      <noten afkomstig="antwoord"/>
   </antwoorden>
</kvr>
