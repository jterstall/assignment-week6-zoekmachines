<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over alleenstaande minderjarige asielzoekers. (Ingezonden 20 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7131
</item>
         <item attribuut="Inhoud">Vragen over de verlaging van de maximumleeftijd voor een vergunning tot verblijf van 17 naar 15 jaar.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Vreemdelingen en asielzoekers)</item>
         <item attribuut="Trefwoorden">Personen- en familierecht Vluchtelingen</item>
         <item attribuut="Vindplaats">Kamervragen met antwoord 1997-1998, nr. 1239, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1998-05-19</item>
         <item attribuut="Datum_indiening">1998-04-20</item>
         <item attribuut="Document-id">KVR7131</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2535" allpagenumbers="2535 2536" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7131" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1239" onderwerp="" indiendatum="1998-04-20">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1998-05-19">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft er sinds het laatste overleg van de Kamer met de regering over het beleid betreffende alleenstaande minderjarige asielzoekers (AMA’s) <voetnoot nummer="1"/>een aanscherping plaatsgevonden? </vraag>
      <vraag nummer="2">Zo ja, waarom is de Kamer daarover van tevoren niet geïnformeerd? Zo neen, hoe verklaart u dan het grote aantal negatieve beschikkingen die volgens de voogdijstichting De Opbouw recentelijk aan AMA’s zijn uitgereikt in plaats van de AMA-VTV’s die op grond van de AMA-circulaire werden verstrekt in het geval erkenning als vluchteling niet plaatsvond? </vraag>
      <vraag nummer="3">Overweegt u de maximumleeftijd voor het verstrekken van een AMA-VTV te verlagen van 17 tot 15 jaar, om zo te voorkomen dat jongeren van 18 jaar en ouder op grond van de hen eerder toegekende AMA-VTV langdurig in ons land blijven? </vraag>
      <vraag nummer="4">Is er inmiddels sprake van een ruimere interpretatie van het begrip «adequate opvang in het land van herkomst» als gevolg waarvan er aanzienlijk minder AMA-VTV’s worden afgegeven? </vraag>
      <vraag nummer="5">Hoeveel 16- en 17-jarige AMA’s moeten terug naar het land van herkomst, terwijl daar feitelijk geen opvang aanwezig is? </vraag>
      <vraag nummer="6">Hoe is te verklaren dat zoveel AMA’s van 17,5 jaar en ouder langer dan het voorgenomen half jaar in de asielprocedure verblijven, zonder dat zij een beschikking hebben ontvangen? </vraag>
      <vraag nummer="7">Overweegt u de maximumleeftijd voor het verstrekken van een AMA-VTV te verlagen van 17 naar 15 jaar, om zo te bereiken dat minder AMA’s na hun achttiende verjaardag in Nederland blijven? </vraag>
      <noten afkomstig="vraag">
         <noot nummer="1">Overleg geweest op 28 mei vorig jaar; zie Kamerstuk 19 637, nr. 266</noot>
      </noten>
   </vragen>
   <antwoorden aantal="5">
      <antwoord nummer="1 en 2">Neen, er heeft geen aanscherping van het beleid plaatsgevonden. Als hoofdregel geldt nog steeds dat een alleenstaande minderjarige asielzoeker in aanmerking komt voor een AMA-vtv indien binnen zes maanden na indiening van de aanvraag is vast komen te staan, dat er voor de minderjarige in het land van herkomst geen adequate opvang aanwezig is. Wel zijn aanvragen in de afgelopen jaren, binnen de marges van het AMA-beleid, kritischer beoordeeld mede door een toename van het oneigenlijk gebruik van dit toelatingsbeleid. Deze beoordeling is evenwel steeds afhankelijk van het relaas van de asielzoeker en zijn bereidheid mee te werken aan een onderzoek naar zijn identiteit, nationaliteit en opvang in het land van herkomst. Ten aanzien van de beschikkingen heb ik uw Kamer reeds bij brief van 24 oktober 1996 geïnformeerd over het feit dat in het algemeen bij AMA’s in ruim de helft van de gevallen een positieve beslissing wordt genomen. In aanvulling hierop kan ik u mededelen dat ongeveer 5% van de 16- en 17-jarige AMA’s een negatieve beschikking ontvangt omdat zij niet meewerken aan de verstrekking van gegevens op basis waarvan een onderzoek naar de aanwezigheid van adequate opvang in het land van herkomst mogelijk is. Onder deze omstandigheden is het voor de IND niet mogelijk om te beoordelen of er opvang aanwezig is. Omdat het in deze gevallen om 16- en 17-jarige AMA’s gaat van wie verwacht mag worden dat zij de consequenties van het niet meewerken kunnen beoordelen, worden zij niet in het bezit gesteld van een AMA-vtv. </antwoord>
      <antwoord nummer="3 en 7">Neen. Zoals ik in mijn brief van 24 maart jl. (685721/98/DVB) aan uw Kamer heb aangegeven, vindt momenteel een evaluatie van het huidige AMA-beleid plaats. Bij deze evaluatie worden alle bestaande knelpunten geïnventariseerd en beoordeeld op eventuele beleidsaanpassingen. Uitgangspunt van deze evaluatie is evenwel dat het AMA-beleid erop gericht blijft om (tijdelijk) opvang te verlenen aan minderjarigen die deze behoeven, omdat opvang in het land van herkomst ontbreekt. Ik ben dan ook niet voornemens om de maximumleeftijd van een AMA te verlagen van 17 tot 15 jaar. Wel wordt in het kader van de herijking specifiek aandacht besteed aan de groep van 15 jaar en ouder omdat dit de belangrijkste leeftijdscategorie is en omdat bij deze groep in het bijzonder de vraag voorligt wat hun verblijfs- en rechtspositie is of moet zijn als zij de 18-jarige leeftijd bereiken. </antwoord>
      <antwoord nummer="4">Neen, althans niet na mijn brief van 10 november 1995 (TK 19 633, nr. 143) waarin ik heb aangegeven dat in voorkomende gevallen rekening wordt gehouden met de leeftijd en mate van zelfstandigheid van een AMA. Of er opvang is en of deze adequaat is wordt bepaald op basis van verklaringen van een AMA en aan de hand van de behoeften in het individuele geval. De Rechtseenheidskamer (REK) heeft in haar uitspraak van 3 juli 1997 (Awb 97/3056) deze uitleg van het begrip adequate opvang onderschreven. Ten aanzien van de mogelijkheid dat de opvang in zijn geheel ontbreekt stelde de REK dat slechts in die gevallen, waarin boven iedere redelijke twijfel verheven is dat de AMA zich in het land van herkomst, zonder hulp of opvang van anderen, zelfstandig staande zal kunnen houden, een uitzondering gemaakt kan worden op het uitgangspunt dat in het land van herkomst enigerlei vorm van opvang aanwezig moet zijn. Aan deze zienswijze wordt in de uitvoering gevolg gegeven. </antwoord>
      <antwoord nummer="5">Voorzover mij bekend worden geen AMA’s uitgezet zonder enige vorm van opvang in het land van herkomst, voorzover is beoordeeld dat deze opvang noodzakelijk is (zie mijn antwoord op vraag 4). Ten aanzien van AMA’s die niet meewerken aan de verstrekking van gegevens om te beoordelen of opvang aanwezig is, verwijs ik u graag naar mijn antwoord op vragen 1 en 2. </antwoord>
      <antwoord nummer="6">Zoals ik ook reeds in mijn brief van 24 oktober 1996 heb medegedeeld wordt er naar gestreefd om een beslissing op een asielaanvraag van AMA’s te nemen voordat zij 18 jaar worden. In het algemeen bezien wijkt de gemiddelde behandelingstermijn niet af van de termijn van zes maanden zoals neergelegd in het AMA-beleid. Het betreft hier gemiddelden, hetgeen betekent dat het in individuele gevallen ook kan voorkomen dat deze termijn wordt overschreden. In dit verband wil ik wel uw aandacht vragen voor het feit dat juist ten aanzien van 16- en 17-jarigen een wachttijd kan ontstaan in verband met het leeftijdsonderzoek. Verder wil ik u er op wijzen dat de REK in een uitspraak (AWB 96/2136) heeft gesteld dat het enkele verstrijken van de zes maandentermijn geen aanspraak geeft op een vergunning tot verblijf. </antwoord>
      <noten afkomstig="antwoord"/>
   </antwoorden>
</kvr>
