<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Sociale Zaken en Werkgelegenheid over de reïntegratie van WAO'ers. (Ingezonden 6 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16196
</item>
         <item attribuut="Inhoud">Is het wenselijk dat de Inspectie voor Werk en Inkomen de bevoegdheid krijgt om de boeken van de reïntegratiebedrijven te controleren op rechtmatigheid en doelmatigheid van de besteding van reïntegratiemiddelen.</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsbemiddeling WAO Werkloosheidsbestrijding</item>
         <item attribuut="Vindplaats">Kamervragen met antwoord 2001-2002, nr. 1607, Tweede Kamer</item>
         <item attribuut="Vraagnr_bij_indiening">2010213430</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-09-03</item>
         <item attribuut="Datum_indiening">2002-08-06</item>
         <item attribuut="Document-id">KVR16196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3417" allpagenumbers="3417 3418" vetnummer="2010213430" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16196" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1607" onderwerp="" indiendatum="2002-08-6">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-09-3">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten «Reïntegratie WAO’ers faalt» en «Controle op reïntegratie ontbreekt»? <voetnoot nummer="1"/>
      </vraag>
      <vraag nummer="2">Wat is hierop uw reactie? </vraag>
      <vraag nummer="3">Deelt u de opvatting van de FNV-Bondgenotenbestuurder Banning dat momenteel niet is na te gaan waarom het niet lukt WAO’ers naar een baan te begeleiden? </vraag>
      <vraag nummer="4">Vindt u het – gezien het grote publieke (financiële) belang – wenselijk dat de Inspectie voor Werk en Inkomen de bevoegdheid krijgt om de boeken van de reïntegratiebedrijven te controleren op rechtmatigheid en doelmatigheid van de besteding van publieke reïntegratiemiddelen? </vraag>
      <noten afkomstig="vraag">
         <noot nummer="1" datum="2002-08-1" bron="Trouw">Trouw, 1 augustus 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De cijfers die Trouw presenteert in het artikel geven een tussenstand van de uiteindelijk te verwachten resultaten. Het is nog te vroeg om de resultaten van de reïntegratie te beoordelen. De betreffende trajecten zijn ingekocht in de periode 1-1-2001 tot 31-3-2002. De trajecten hebben gemiddeld een looptijd van 14 tot 16 maanden. Volgens SZW-regelgeving is een traject succesvol als sprake is van een duurzame plaatsing, dat wil zeggen indien de baan een looptijd heeft van minimaal 6 maanden. Uit het voorgaande blijkt dat gemiddeld pas na 20 of 22 maanden gesproken kan worden van een al dan niet succesvol traject. Voor trajecten uit de periode 1-1-2001 tot 31-3-2002 betekent dit dat zij óf nog lopen óf, indien zij zijn afgerond, nog niet in alle gevallen kan worden vastgesteld dat er een baan is van minimaal 6 maanden. De resultaten van de inkoop van reïntegratietrajecten kunnen pas worden beoordeeld wanneer de gegevens over duurzame plaatsingen tot en met eind 2003 bekend zijn. Naar verwachting zal pas in 2004 definitieve informatie hierover beschikbaar zijn. Er zijn op dit moment wel cijfers beschikbaar over de resultaten van reïntegratietrajecten die in 2000 zijn begonnen. Er is in 2000 voor 48.658 arbeidsgehandicapten een traject ingekocht. Op de peildatum 1 oktober 2001 had van deze groep 30% (14.360) een nieuw dienstverband. Omdat op die datum nog niet van alle trajecten het resultaat bekend was kan het aantal plaatsingen nog verder oplopen. Naast bovengenoemde aantallen zijn 23.680 arbeidsgehandicapten geplaatst met behulp van een REA-instrument (zoals werkaanpassingen) waar geen traject aan vooraf is gegaan. </antwoord>
      <antwoord nummer="3">Ik deel de opvatting van de FNV-Bondgenotenbestuurder Banning niet. De resultaten die momenteel worden behaald komen overeen met de verwachtingen die bij de inwerkingtreding van de Wet REA zijn neergelegd in de Memorie van Toelichting. Wel is het zo dat de kwaliteit van de beleidsinformatie over de effectiviteit van de Wet REA verbetering behoeft. Beleidsinformatie met betrekking tot de besteding van publieke reïntegratiemiddelen is uiterst relevant. Het verkrijgen hiervan is geregeld in de Wet SUWI. Naar verwachting komen de eerste cijfers uit de nieuwe beleidsinformatiesystemen voor het einde van het jaar beschikbaar. </antwoord>
      <antwoord nummer="4">In de Wet SUWI is de verantwoordelijkheidsverdeling tussen de Inspectie voor Werk en Inkomen en de publieke opdrachtgevers geregeld. De inspectie heeft tot taak toezicht te houden op de rechtmatige en doelmatige besteding van publieke reïntegratiemiddelen door de publieke opdrachtgevers UWV/gemeenten c.q. door de subsidieverstrekker (art. 3 Besluit taakuitoefening Inspectie Werk en Inkomen). Het toezicht op de reïntegratie door de IWI strekt zich dus uit tot de publieke opdrachtgever. Deze besteedt de publieke middelen voor reïntegratie op de private reïntegratiemarkt. De publieke opdrachtgever moet zich verantwoorden over de rechtmatigheid en doelmatigheid van de besteding van publieke reïntegratiemiddelen. In het Besluit SUWI zijn waarborgen opgenomen voor een adequate verantwoording door de publieke opdrachtgever. Het Besluit SUWI verplicht de opdrachtgevers en reïntegratiebedrijven contractueel te regelen: • dat de (publieke) opdrachtgever alle voor het vaststellen van de rechtmatigheid en doelmatigheid relevante informatie bij de opdrachtnemer (het reïntegratiebedrijf) kan opvragen. • dat de opdrachtnemer toestaat dat een externe accountant in opdracht van de (publieke) opdrachtgever toegang krijgt tot alle relevante informatie in verband met de hierna bedoelde review op de door de opdrachtgever verstrekte verantwoordingsinformatie. In de Wet SUWI is een extra waarborg opgenomen (artikel 42, lid 4) in die zin dat de toezichthouder, indien er sprake is van gerede twijfel aan de juistheid en/of volledigheid van de verantwoordingsinformatie van het UWV, deze kan opdragen zo nodig bij de opdrachtnemer een review door een derde accountant te laten uitvoeren. Deze mogelijkheid bestaat ook ten aanzien van de gemeenten als opdrachtgever, doordat artikel 42, lid 4, van de Wet SUWI via artikel 130, lid 2, van de Abw en artikel 20, lid 2, van de Wiw van overeenkomstige toepassing is verklaard. Gelet op het voorgaande acht ik geen wijzigingen geboden in de SUWI-regelgeving ter zake. </antwoord>
      <noten afkomstig="antwoord"/>
   </antwoorden>
</kvr>
