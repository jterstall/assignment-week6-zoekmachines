<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over het functioneren van de huurcommissies. (Ingezonden 19 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17579
</item>
         <item attribuut="Rubriek">Volkshuisvesting (Woninghuren)</item>
         <item attribuut="Trefwoorden">Woninghuren</item>
         <item attribuut="Vindplaats">Kamervragen met antwoord 2002-2003, nr. 1110, Tweede Kamer</item>
         <item attribuut="Vraagnr_bij_indiening">2020308970</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-04-10</item>
         <item attribuut="Datum_indiening">2003-03-19</item>
         <item attribuut="Document-id">KVR17579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2315" allpagenumbers="2315 2316" vetnummer="2020308970" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17579" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1110" onderwerp="" indiendatum="2003-03-19">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-04-10">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het mogelijk dat iemand die een zaak aanspant voor de huurcommissie en een inkomen heeft op bijstandsniveau desondanks geen recht heeft op kwijtschelding van legeskosten? <voetnoot nummer="1"/>Zo ja, wat is hiervoor de verklaring en acht u dit in lijn met de intentie die de Kamer beoogde bij het instellen van de kwijtscheldingsregeling? </vraag>
      <vraag nummer="2" voetnoot="2">Is het gebruikelijk dat huurders die hun zaak voor de huurcommissie, vaak na jaren wachten, winnen, vervolgens nog een jaar moeten wachten op terugbetaling van de legeskosten? <voetnoot nummer="2"/>
      </vraag>
      <vraag nummer="3" voetnoot="3">Is u bekend dat sinds de centralisatie van het secretariaat van de huurcommissies, huurders die hun dossier voor een hoorzitting willen inzien, hiertoe pas een uur voor de zitting de gelegenheid krijgen? Is het feit dat de dossiers vanuit het landelijk secretariaat worden toegestuurd aan de regiovertegenwoordiger van de huurcommissie, die gewoonlijk vanuit huis werkt <voetnoot nummer="3"/>, hiervan de oorzaak? </vraag>
      <vraag nummer="4">Bent u met ons van mening dat huurder en verhuurder hun dossier gedurende een redelijke termijn voor de datum van de hoorzitting moeten kunnen inzien? Zo ja, welke procedure dient hiervoor gevolgd te worden? Kan een faciliteit ontwikkeld worden om dossiers via internet te raadplegen? </vraag>
      <vraag nummer="5">Is er bij de reorganisatie van de huurcommissies voorzien in enige vorm van kwaliteitsborging (anders dan de mogelijkheid om de uitspraak aan de rechter voor te leggen)? Zo neen, deelt u de mening dat deze er zo snel mogelijk moet komen, om te voorkomen dat de inzet om tot een verlaging van de werkvoorraad te komen ten koste gaat van de kwaliteit van de afhandeling? </vraag>
      <noten afkomstig="vraag">
         <noot nummer="1">Zaaknummer 1999/8630; het betreft een huurder met een WAAZ uitkering op bijstandsniveau</noot>
         <noot nummer="2">Idem; uitspraak augustus 2002, leges zijn nog steeds niet terugbetaald; volgens een medewerker van het centrale callcentre van de huurcommissie, die door de betreffende huurder om opheldering gevraagd werd, is het gebruikelijk dat huurders ongeveer een jaar op hun geld moeten wachten</noot>
         <noot nummer="3">Voorbeelden: zaaknrs. 2001/1015 en 2001/103377</noot>
      </noten>
   </vragen>
   <antwoorden aantal="5">
      <antwoord nummer="1">Kwijtschelding van de legeskosten kan slechts plaatsvinden op grond van de bepalingen in de desbetreffende regeling: de regeling van 18 november 1999, Stcrt. 229. Deze regeling houdt ondermeer in, dat binnen een bepaalde termijn een verzoek tot kwijtschelding moet zijn gedaan, voorzien van specifiek benoemde documenten waaruit een bepaald inkomen blijkt. Ik acht deze regeling in lijn met de intentie die de Kamer beoogde bij het instellen van de kwijtscheldingsregeling. Overigens is van belang, dat diegene die in het gelijk wordt gesteld de leges krijgt gerestitueerd. De legesvrijstelling is in het concreet aangegeven geval afgewezen doordat huurder, ondanks rappel, heeft nagelaten één van deze documenten te overleggen. </antwoord>
      <antwoord nummer="2" voetnoot="1">Nee. Zoals uit een aantal brieven aan de Kamer blijkt, recentelijk van 13 februari jl. <voetnoot nummer="1"/>, waren er diverse werkachterstanden bij het secretariaat van de huurcommissie aanwezig. Deze werkachterstanden zijn voor het merendeel in 2002 weggewerkt. Voor zaken die in 2002 zijn afgehandeld gold, dat de terugbetaling van de legeskosten meerdere maanden na de uitspraak kon plaatsvinden. Inmiddels vindt deze terugbetaling echter in het algemeen plaats binnen enkele weken nadat partijen de uitspraak hebben ontvangen. </antwoord>
      <antwoord nummer="3">Wettelijk hebben partijen de mogelijkheid tot inzage in hun dossier tot de dag van de zitting op het bureau van de huurcommissie. Dit bureau bevindt zich in Den Haag. Burgers kunnen bezwaren hebben tegen het inzien van een dossier in Den Haag, bijvoorbeeld omdat zij woonachtig zijn in Utrecht zoals bij de aangegeven zaaknummers het geval is. Tegelijkertijd is er in de praktijk in het algemeen geen noodzaak voor het daadwerkelijk inzien van het dossier, omdat partijen al kennis hebben van alle stukken. In de eerste plaats moet een verzoek aan de huurcommissie namelijk zijn voorzien van diverse stukken die gelet op de aard van het stuk bij beide partijen bekend zijn. Dit betreft bijvoorbeeld een voorstel tot huurprijsverhoging van de verhuurder gericht aan de huurder, of een bezwaarschrift tegen een voorgestelde huurverhoging van de huurder richting zijn verhuurder. In de tweede plaats bevat het dossier stukken als het onderzoeksrapport dat door het secretariaat aan beide partijen wordt toegezonden. Indien inzage wordt gevraagd, wordt dan ook in eerste instantie telefonisch besproken hoe daarin kan worden voorzien. Daarbij geeft het secretariaat van de huurcommissie aan welke stukken het dossier bevat. Als dan blijkt dat een partij van een stuk geen kennis heeft, kan desgevraagd een kopie van dat stuk worden toegezonden. Met partijen die ondanks deze wijze van informatieverstrekking toch kennis willen nemen van de inhoud van het dossier, wordt vervolgens steeds een specifieke afspraak gemaakt. In het algemeen geven burgers vervolgens aan, dat zij inzage voorafgaand aan de zitting voldoende achten. De concreet aangegeven zaaknummers betreffen 2 zaken van 1 huurder. De desbetreffende huurder en zittingssecretaris kwamen in telefonisch overleg tot de conclusie dat inzage circa 4 uur voorafgaand aan de zitting kon worden geboden. Omdat dit te veel tijd vergde van de huurder is vervolgens in het telefoongesprek de inhoud van het dossier doorgenomen waarna de huurder heeft afgezien van de dossierinzage. </antwoord>
      <antwoord nummer="4">Op het eerste deel van de vraag luidt het antwoord ja. Voor het tweede deel van de vraag wordt verwezen naar de beantwoording van vraag 3 en de aldaar beschreven procedure. Het ontwikkelen van een faciliteit om dossiers te raadplegen via Internet is voorzien voor de langere termijn. Een belangrijk aandachtspunt daarbij is de bescherming van privacygevoelige gegevens. De dossiers bij de huurcommissies zijn immers niet openbaar, zodat derden daarvan geen kennis kunnen nemen. </antwoord>
      <antwoord nummer="5">Ja; in kwaliteitsborging is voorzien op diverse manieren. Partijen kunnen opmerkingen maken over de kwaliteit van onderzoeksrapporten via de zitting. De huurcommissie neemt deze opmerkingen mee in zijn oordeel, terwijl de huurcommissie ook zelfstandig een oordeel vormt over de kwaliteit van de werkwijze van het secretariaat en een door haar opgesteld onderzoeksrapport. Daarbij is van belang, dat na de reorganisatie met de voorzitters van de huurcommissies diverse overleggen zijn gevoerd over de kwaliteit waaraan diverse producten moeten voldoen. Deze overleggen hebben uiteindelijk in juni 2002 geleid tot afspraken over onderzoeksrapporten en uitspraken. In 2002 zijn organisatorische maatregelen genomen gericht op kwaliteitsverbetering van het secretariaat. De toetsing van de kwaliteit van de huurcommissies vindt plaats in het kader van het toezicht dat de minister van VROM op de huurcommissies verricht. Tenslotte is van belang, dat de uitspraken van de kantonrechter door de huurcommissies worden geanalyseerd en zonodig leiden tot aanpassingen in het beleid of de werkwijze. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 600 XI" documentnummer="94">Kamerstuk 28 600 XI, nr. 94</noot>
      </noten>
   </antwoorden>
</kvr>
