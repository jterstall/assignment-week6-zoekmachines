<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Binnenlandse Zaken en Koninkrijksrelaties, van Justitie en van Economische Zaken over criminaliteit op internet. (Ingezonden 20 maart 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25624
</item>
         <item attribuut="Inhoud">Hoeveel aandacht wordt binnen de politie geschonken aan de opsporing van criminaliteit op internet en in hoeverre worden er via opleiding en bijscholing rechercheurs opgeleid om deze nieuw tak van criminaliteit efficiënt aan te pakken.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Computercriminaliteit Criminaliteitsbestrijding Internet Opsporingen Politie</item>
         <item attribuut="Vindplaats">Kamervragen met antwoord 2005-2006, nr. 1487, Tweede Kamer</item>
         <item attribuut="Vraagnr_bij_indiening">2050609870</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-05-18</item>
         <item attribuut="Datum_indiening">2006-03-20</item>
         <item attribuut="Document-id">KVR25624</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3171" allpagenumbers="3171 3172" vetnummer="2050609870" code="0506tkkvr1487" lopendefooter="Tweede Kamer, vergaderjaar 2005–2006, Aanhangsel" filenaam="KVR25624" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1487" onderwerp="" indiendatum="2006-03-20">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Economische Zaken</vraagt-aan>
      </vraagdata>
      <antwoorddata antwoorddatum="2006-05-18">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op het bericht «Op zoek naar de crimineel op internet»? <voetnoot nummer="1"/>
      </vraag>
      <vraag nummer="2">Hoeveel rechercheurs zijn momenteel bezig met de opsporing van criminaliteit op internet? Kunt u hierbij een onderscheid maken tussen landelijk en lokaal niveau? </vraag>
      <vraag nummer="3">Welk percentage van de rechercheurs heeft momenteel een digitale rechercheopleiding gevolgd? Kunt u hierbij een onderscheid maken tussen landelijk en lokaal niveau? </vraag>
      <vraag nummer="4" voetnoot="2">In hoeverre wordt tevens aandacht geschonken aan bijscholing voor rechercheurs om nieuwe technieken beter te kunnen aanpakken? <voetnoot nummer="2"/>
      </vraag>
      <vraag nummer="5">Deelt u de mening van algemeen rechercheur «Mark» dat iedere rechercheur, dus ook bij de «gewone» wijkrecherche, een digitale rechercheopleiding zou moeten volgen? Zo neen, waarom niet? Zo ja, wanneer wilt u dit verplicht stellen? </vraag>
      <vraag nummer="6">Deelt u de mening dat «er nog het een en ander gebeuren moet voordat deze nieuwe tak van criminaliteit efficiënt kan worden aangepakt» en dat «de kennis van internet op de bureaus soms zeer laag is»? Zo neen, waarom niet? Zo ja, wat en hoe wilt u dit veranderen? </vraag>
      <vraag nummer="7">Deelt u de mening dat de juridische mogelijkheden om internetcriminaliteit tegen te gaan nog onduidelijk zijn? Zo neen, waarom niet? Zo ja, hoe wilt u dit verbeteren? </vraag>
      <vraag nummer="8">Bent u van plan om een landelijk aangiftepunt op te richten zodat, totdat de kennistekorten bij de lokale politie zijn opgelost, de burger hierop een beroep kan doen? Zo neen, waarom niet? </vraag>
      <vraag nummer="9">Hoe ver is de aanpak van digitale criminaliteit waarover u in het eerste kwartaal van 2006 met een voorstel zou komen? </vraag>
      <noten afkomstig="vraag">
         <noot nummer="1" datum="2006-03-14" bron="NRC Handelsblad">NRC Handelsblad, 14 maart 2006</noot>
         <noot nummer="2" titel="Phishers verfijnen technieken om kansen te vergroten">Webwereld, 14 maart «Phishers verfijnen technieken om kansen te vergroten»</noot>
      </noten>
   </vragen>
   <antwoorden aantal="6">
      <antwoord nummer="1">Ik ben mij bewust van de toenemende invloed van internet op de maatschappij en de mogelijkheden die criminelen zien om dit medium te misbruiken. Dit is ook de reden dat in 2002 het Landelijk Project Digitaal Opsporen bij de politie is gestart. Dit project is in 2005 afgerond en heeft er onder meer voor gezorgd dat er meer aandacht aan digitaal rechercheren in het onderwijs wordt besteed. Daarnaast zijn in 2004 twee projecten van start gegaan gericht op versterking van de aanpak van Cybercrime. Het project NHTCC (National High Tech Crime Center) concentreerde zich primair op het vormgeven van de proactieve taak van de overheid en meer specifiek van de politie op het gebied van de bestrijding van ICT-criminaliteit. Het project NPAC (NPC-project Aanpak Cybercrime) richtte zich met name op de niet-strafrechtelijke bestrijding door het versterken van de informatie-uitwisseling, samenwerking, en coördinatie tussen publieke en private partijen. Deze projecten hebben inmiddels hun gezamenlijk eindadvies opgeleverd en de staatssecretaris van EZ zal dit advies binnenkort aan de Tweede Kamer aanbieden. </antwoord>
      <antwoord nummer="2">Er zijn ongeveer 190 gespecialiseerde rechercheurs bij de regionale korpsen werkzaam. Daarnaast werken bij het KLPD ongeveer 56 digitaal rechercheurs. </antwoord>
      <antwoord nummer="3 t/m 6">De aanpak van cybercrime wordt verder versterkt. De Politieacademie is bezig digitaal opsporen (DO) integraal in het onderwijs te verweven, dat wil zeggen op alle niveaus van initieel en postinitieel onderwijs. Dit betekent dat niet alleen iedere rechercheur, maar dat ook iedere diender «digitaal bewustzijn en competenties» wordt bijgebracht. In januari 2006 zijn de eerste leeractiviteiten met een DO component gestart voor de nieuwe lichting initiële studenten. Voor het zittende personeel is het hierboven genoemde project Digitaal Opsporen ingesteld. Momenteel hebben zo’n 246 (190 bij de korpsen en 56 bij het KLPD) rechercheurs een digitale recherche opleiding gevolgd. Eind 2009 zullen 2.000 rechercheurs deze opleiding gevolgd hebben. In totaal zijn er in Nederland zo’n 8.000 rechercheurs, dus in 2009 heeft een kwart van de rechercheurs een digitale opleiding gevolgd. </antwoord>
      <antwoord nummer="7">Op het gebied van de bestrijding, opsporing en vervolging van computercriminaliteit staan politie en justitie een groot aantal bevoegdheden ten dienste. Deze bevoegdheden worden nog uitgebreid in het wetsvoorstel «Computercriminaliteit-II» (kamerstukken 26 671). Dit wetsvoorstel is gereed voor plenaire behandeling in de Eerste Kamer, evenals het voorstel voor de Goedkeuringswet van het Cybercrime Verdrag (kamerstukken 30 036). Het Cybercrime Verdrag voorziet zoals bekend in laagdrempelige vormen van internationale samenwerking bij de bestrijding van dit soort delicten. Zoals de Minister van Justitie heeft aangegeven in de memorie van antwoord bij genoemde wetsvoorstellen (kamerstukken I 2005/06, 26 671 en 30 036, D, blz. 11–12 en 16) is het van belang dat de nieuwe bevoegdheden daadwerkelijk ingezet worden. De ontwikkelingen op dit gebied, vooral internationaal, worden vanzelfsprekend nauwlettend in de gaten gehouden zodat adequaat kan worden ingesprongen op de behoefte aan nieuwe wetgeving. </antwoord>
      <antwoord nummer="8">Inmiddels is het meldpunt cybercrime van start gegaan, dit meldpunt is vooralsnog alleen bedoeld voor kinderporno en haatzaaiende en terroristische uitingen op internet, maar het is mijn bedoeling het meldpunt uit te breiden met andere vormen van cybercrime. </antwoord>
      <antwoord nummer="9">Zoals ik bij het antwoord op vraag 1 heb aangegeven is een gezamenlijk eindadvies opgeleverd van de projecten NHTCC en NPAC. De staatssecretaris van EZ zal dit advies binnenkort aan de Tweede Kamer aanbieden. </antwoord>
      <noten afkomstig="antwoord"/>
   </antwoorden>
</kvr>
