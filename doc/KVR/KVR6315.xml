<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) over privéklinieken. (Ingezonden 18 december 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6315
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1997-1998, nr. 551, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1998-01-15</item>
         <item attribuut="Datum_indiening">1997-12-18</item>
         <item attribuut="Document-id">KVR6315</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1125" allpagenumbers="1125" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6315" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="551" onderwerp="" indiendatum="1997-12-18">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="1998-01-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Welk argument gebruikt de Raad van State voor het negatieve advies op het zogenaamde noodwetje inzake privéklinieken? Heeft het negatieve advies met name betrekking op de argumentatie bij het wetsvoorstel of gaat het om de strekking van het wetsvoorstel? </vraag>
      <vraag nummer="2">Bent u van mening dat het bestaan van privéklinieken een onacceptabele tweedeling in de zorg tot gevolg heeft omdat dit betekent dat iemand met geld een behandeling in een privékliniek zal kunnen kopen, terwijl iemand zonder geld aangewezen is op de reguliere zorg waarbij wachtlijsten bestaan? Zo ja, hoe gaat u een voor iedereen gelijke toegankelijkheid tot de zorg garanderen? Hoe gaat u uw intentie om privéklinieken te verbieden vormgeven? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Boxtel, ingezonden 17 december jl. </toelichting>
   <antwoorden aantal="2">
      <antwoord nummer="1">De Raad van State heeft over het wetsvoorstel houdende een tijdelijke verbodsregeling voor privéklinieken een advies met een tamelijk negatieve strekking uitgebracht. Het kabinet zal op korte termijn het nader rapport aan de Koningin voorleggen. Daarna is het advies openbaar. </antwoord>
      <antwoord nummer="2" voetnoot="1">Ik ben van mening dat het bestaan van privéklinieken slechts een verband heeft met het vraagstuk van een tweedeling in de zorg zolang er sprake is van wachttijdproblematiek in de reguliere zorg. Over deze vraagstukken heb ik een afzonderlijke notitie toegezegd ten behoeve van het algemeen overleg hierover met de vaste commissie voor Volksgezondheid, Welzijn en Sport. De redenen om privéklinieken zoveel mogelijk in te dammen zijn hoofdzakelijk van een andere aard. De regering is van oordeel dat medisch-specialistische zorg buiten de muren van het ziekenhuis, die niet verleend wordt in het kader van de geïntegreerde ziekenhuisorganisatie, beperkt moet blijven uit overwegingen van kosten, kwaliteit en doelmatigheid van de gehele sector. De onderliggende gedachte hiervoor is dat de gebruiker erbij gebaat is dat hij op basis van een integrale afweging van alle binnen de ziekenhuisorganisatie aanwezige mogelijkheden zorg krijgt. Privéklinieken zijn door hun aanpak, gericht op het uitvoeren van gemakkelijke, goedkope en bedrijfseconomisch interessante verrichtingen, in staat de «krenten uit de pap te vissen» en de meer gecompliceerde handelingen aan de ziekenhuizen over te laten. Deze laatste worden daardoor duurder omdat minder beroep wordt gedaan op de zware infrastructuur van de ziekenhuizen, terwijl de kosten daarvan gelijk blijven en dus over minder verrichtingen moeten worden omgeslagen. In het Regeerakkoord is afgesproken dat de kosten (exclusief loon- en prijsstijgingen) van de gezondheidszorg jaarlijks slechts beperkt mogen toenemen. Goed moet derhalve worden overwogen hoe de middelen besteed worden. Het zou zeer onbillijk zijn als, waar de ziekenhuizen verantwoordelijk zijn voor het verlenen en optimaliseren van integrale zorg voor de patiënt, en ook de faciliteit in huis hebben om die zorg te leveren, juist de privé-klinieken van deze groei gaan profiteren door zich te richten op het meest aantrekkelijke deel van de markt. In mijn antwoord op vragen van het lid van Boxtel (D66) <voetnoot nummer="1"/>over privéklinieken heb ik aangegeven dat het kabinet zich thans beraadt over het advies van de Raad van State betreffende het voorstel om tijdelijk de oprichting van privéklinieken te verbieden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="550">Aanhangsel Handelingen, nr. 550, Vergaderjaar 1997–1998.</noot>
      </noten>
   </antwoorden>
</kvr>
