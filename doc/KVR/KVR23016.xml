<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de sluiting van de kerncentrale Borssele. (Ingezonden 26 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23016
</item>
         <item attribuut="Inhoud">Welke mogelijkheden zijn er om Essent en Delta zodanig te beïnvloeden dat zij afzien van een schadevergoeding wegens de sluiting van de kerncentrale Borssele.</item>
         <item attribuut="Rubriek">Energie, water en grondstoffen (Energiebedrijven) Energie, water en grondstoffen (Kernenergie)</item>
         <item attribuut="Trefwoorden">Energiebedrijven Kerncentrales Schadevergoeding</item>
         <item attribuut="Vindplaats">Kamervragen met antwoord 2004-2005, nr. 1648, Tweede Kamer</item>
         <item attribuut="Vraagnr_bij_indiening">2040513650</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-05-17</item>
         <item attribuut="Datum_indiening">2005-04-26</item>
         <item attribuut="Document-id">KVR23016</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3517" allpagenumbers="3517 3518" vetnummer="2040513650" code="0405tkkvr1648" lopendefooter="Tweede Kamer, vergaderjaar 2004–2005, Aanhangsel" filenaam="KVR23016" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1648" onderwerp="" indiendatum="2005-04-26">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-05-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u aangeven in hoeverre en op welke wijze de aandeelhouders van Essent N.V. en Delta N.V. hun invloed kunnen uitoefenen op Essent Energie B.V. en Delta Energy B.V. teneinde hen te bewegen af te zien van het eisen van een schadevergoeding wegens de sluiting van de kerncentrale te Borssele? Zo neen, waarom niet? </vraag>
      <vraag nummer="2">Kunt u uiteenzetten in hoeverre en op welke wijze Essent Energie B.V. en Delta Energy B.V. hun invloed kunnen uitoefenen op de Elektriciteits Productiemaatschappij Zuid-Nederland, teneinde haar te bewegen af te zien van het eisen van een schadevergoeding wegens de sluiting van de kerncentrale te Borssele? Zo neen, waarom niet? </vraag>
      <vraag nummer="3">Kunt u aangeven hoe de beïnvloeding van de private rechtspersonen en de aandeelhouders verloopt op de schadevergoeding die de staat voornemens is te betalen EPZ? Zo neen, waarom niet? </vraag>
      <vraag nummer="4">Kunnen de gemeenten en de provincies, die aandeelhouder zijn van Essent N.V. en/of Delta N.V., al dan niet indirect, invloed uitoefenen op EPZ om haar te bewegen af te zien van een schadevergoeding? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Essent Energy B.V. en Delta Energy B.V hebben niet het voornemen geuit een eis tot schadevergoeding in te dienen in het geval van sluiting van de kerncentrale te Borssele. Het is N.V. EPZ die heeft aangekondigd in dat geval schadevergoeding te zullen vorderen. Voor zover met de vraag bedoeld is op welke wijze de aandeelhouders van Essent N.V. en Delta N.V. invloed op Essent Energie B.V. en Delta Energy B.V. kunnen uitoefenen teneinde hen te bewegen invloed uit te oefenen op N.V. EPZ om af te zien van het eisen van schadevergoeding het volgende. Aangezien aandeelhouders van Essent N.V. en Delta N.V. niet tevens aandeelhouder zijn van Essent Energie B.V. en Delta Energy B.V. kan er uit hoofde van het aandeelhouderschap slechts sprake zijn van eventuele indirecte beïnvloeding van de besluitvorming in laatstgenoemde vennootschappen. M.a.w. de aandeelhouders van Essent N.V. en Delta N.V. zouden het bestuur van deze vennootschappen moeten bewegen tot beïnvloeding van hun respectieve dochtervennootschappen, etcetera. Beïnvloeding door het geven van specifieke instructies door aandeelhouders aan het bestuur van de vennootschap is gezien de algemene regels van het vennootschapsrecht niet toelaatbaar. Een mogelijkheid tot beïnvloeding van de besluitvorming van het bestuur van een vennootschap is de inzet van het ontslagmiddel ten aanzien van de bestuurders van de vennootschap. De bevoegdheid tot ontslag van de bestuurders van de Essent Nederland B.V., Essent Energie B.V. en Delta Energy B.V. berust bij de respectieve aandeelhouders van deze vennootschappen. Op de topholdings Essent N.V. en Delta N.V. is echter het structuurregime van toepassing. De bevoegdheid tot ontslag van de bestuurders berust hier bij de raad van commissarissen, niet bij de aandeelhouders van deze vennootschappen. Zie ook het antwoord op vraag 2. </antwoord>
      <antwoord nummer="2">Uit het Forumbankarrest (HR 21 januari 1955, NJ 1959, 43) volgt dat tussen het bestuur en de aandeelhouders van een N.V. of B.V. geen hiërarchische verhouding bestaat. De Hoge Raad is van oordeel dat specifieke instructies door de algemene vergadering van aandeelhouders aan andere organen, met name aan het bestuur, niet aanvaardbaar kunnen worden geacht. Anders gezegd: het bestuur van de vennootschap is binnen de wettelijke en statutaire grenzen van zijn taak autonoom, hetgeen in dit verband wil zeggen dat het bestuur, bij de uitoefening van zijn taak, van geen enkel orgaan van de vennootschap instructies hoeft te aanvaarden. Essent Energie B.V. en Delta Energy B.V. kunnen dus geen specifieke instructies aan (het bestuur van) N.V. EPZ geven. Een serieus te nemen invloed op het handelen van het bestuur N.V. EPZ gaat uit van de bevoegdheid die Essent Energie B.V. en Delta Energy B.V. in hun hoedanigheid van aandeelhouders van deze vennootschap hebben, de bestuurders van N.V. EPZ te ontslaan. Er zijn echter geen aanwijzingen dat Essent Energie B.V. en Delta Energy B.V. bereid zouden zijn van deze bevoegdheid gebruik te maken. </antwoord>
      <antwoord nummer="3">Voor zover met de vraag gedoeld wordt op de resultaten van de door mij gevoerde gesprekken met Essent N.V. en Delta N.V., verwijs ik voor de beantwoording daarvan naar mijn brief van 29 april jl. </antwoord>
      <antwoord nummer="4">De invloed van individuele overheden als aandeelhouder van Essent N.V. en/of Delta N.V.op EPZ is gering, vanwege het feit dat zij indirect en niet rechtstreeks aandeelhouder van EPZ zijn, vanwege het gefragmenteerde aandelenbezit en vanwege de structuur van Essent N.V. en Delta N.V. Dit afgezien van de beperkingen aan de mogelijkheden tot specifieke beïnvloeding, zoals hierboven uiteen is gezet. </antwoord>
      <noten afkomstig="antwoord"/>
   </antwoorden>
</kvr>
