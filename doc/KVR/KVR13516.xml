<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister voor Grote Steden- en Integratiebeleid over taalonderwijs aan allochtonen. (Ingezonden 15 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13516
</item>
         <item attribuut="Inhoud">Vragen over artikel in Parool van 13 maart 2001 over gevolgen voor het taalonderwijs (inburgering) aan allochtonen als gevolg van een conflict tussen het Regionaal Opleidingscentrum Amsterdam en de gemeente Amsterdam.</item>
         <item attribuut="Rubriek">Cultuur en taal (Nederlandse taal) Staats- en bestuursrecht (Gemeenten)</item>
         <item attribuut="Trefwoorden">Gemeenten Minderheden Taalonderwijs</item>
         <item attribuut="Vindplaats">Kamervragen met antwoord 2000-2001, nr. 1043, Tweede Kamer</item>
         <item attribuut="Vraagnr_bij_indiening">2000108060</item>
         <item attribuut="Afkomstig_van">Grote Steden- en Integratiebeleid (GSI)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2001-04-13</item>
         <item attribuut="Datum_indiening">2001-03-15</item>
         <item attribuut="Document-id">KVR13516</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2169" allpagenumbers="2169 2170" vetnummer="2000108060" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13516" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1043" onderwerp="" indiendatum="2001-03-15">
         <vrager partij="CDA" oorsprong="parlement">Verburg</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-04-13">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1 2">Komt het taalonderwijs aan duizenden Amsterdamse allochtonen in gevaar door een conflict tussen het ROC <voetnoot nummer="1"/>Amsterdam en de gemeente Amsterdam? <voetnoot nummer="2"/>
      </vraag>
      <vraag nummer="2">Wat zijn de aard en de oorzaak van het conflict? </vraag>
      <vraag nummer="3">Blijft ten gevolge van het conflict dit kalenderjaar een bedrag van 35 miljoen gulden aan rijkssubsidie ongebruikt? </vraag>
      <vraag nummer="4">Vindt u het acceptabel dat de gelden ten behoeve van nieuwkomers, voortijdige schoolverlaters en oudkomers slechts voor de helft of geheel niet worden gebruikt? </vraag>
      <vraag nummer="5">Hoeveel personen van de genoemde categorieën worden niet bereikt door het onbesteed blijven van de gelden? </vraag>
      <vraag nummer="6">Bent u van plan de niet bestede rijksgelden terug te vorderen en eventueel op andere plaatsen in te zetten voor nieuwkomers, dan wel oudkomers? </vraag>
      <vraag nummer="7">Heeft de Task Force Inburgering geen commentaar op de Amsterdamse situatie willen geven «wegens de gevoelige situatie»? Zo ja, wat is daarover uw oordeel? </vraag>
      <vraag nummer="8">Is de Task Force betrokken bij de oplossing van het conflict? </vraag>
      <vraag nummer="9">Was u op de hoogte van het conflict en heeft u geprobeerd te bemiddelen? Zo nee, gaat u dat alsnog doen, of anderszins proberen het conflict zo spoedig mogelijk op te lossen? </vraag>
      <vraag nummer="10">Wat gaat u doen indien het conflict niet tot een oplossing kan worden gebracht? </vraag>
      <noten afkomstig="vraag">
         <noot nummer="1">Regionaal Opleidingscentrum</noot>
         <noot nummer="2" datum="2001-03-13" bron="Parool">Parool, 13 maart 2001</noot>
      </noten>
   </vragen>
   <antwoorden aantal="10">
      <antwoord nummer="1">Nee, de betrokken partijen hebben recent contractuele overeenstemming bereikt over de inkoop en levering van educatieve trajecten voor nieuwkomers, oudkomers en reguliere educatiedeelnemers. Op 3 april jongstleden zijn hiervoor de contracten door beide partijen ondertekend. De gemeente en het ROC hebben eveneens overeenstemming bereikt over de financiële en andere voorwaarden waaronder de levering plaatsvindt. Het afgesproken werk wordt uitgevoerd. </antwoord>
      <antwoord nummer="2">Het conflict, dat inmiddels tot het verleden behoort, had te maken met het feit dat de bestuursvoorzitter van het ROC Amsterdam in een eerder stadium had aangegeven de formele ondertekening van de contracten op te schorten, aangezien de gemeente Amsterdam te kennen gaf de budgetten voor oudkomers en voortijdig schoolverlaters, versterkt in het kader van de GSB-bijdrageregeling Sociale Integratie en Veiligheid 2000–2003, niet bij voorbaat of exclusief bij het ROC Amsterdam tot besteding te brengen. Ten aanzien van het oudkomers-budget heeft het college van B&amp;W met instemming van de Raad besloten een twee-sporenbeleid te volgen: a. het wegwerken van de bestaande wachtlijst van 2500 kandidaat-cursisten via contractering bij het ROC Amsterdam voor een bedrag van twaalf miljoen gulden; b. het gedifferentieerd matchen van de verborgen/opgespoorde vraag met verschillende aanbieders in de gemeente Amsterdam. Voor het wegwerken van de wachtlijsten voor NT2-taalonderwijs hebben beide partijen reeds begin januari een contract gesloten en ondertekend. </antwoord>
      <antwoord nummer="3">De gemeente Amsterdam geeft aan, dat hiervan geen sprake is, in zoverre dat reeds dit jaar een evenredig deel van de middelen voor oudkomers tot besteding wordt gebracht. </antwoord>
      <antwoord nummer="4">In zijn algemeenheid geldt dat financiële middelen die door het Rijk beschikbaar zijn gesteld moeten worden aangewend voor het doel waarvoor deze zijn verstrekt. Daarover wordt door gemeenten achteraf verantwoording afgelegd. Dit geldt uiteraard ook ten aanzien van de gemeente Amsterdam. Ik ga er dus vanuit dat ook in Amsterdam de gelden gebruikt zullen worden ten behoeve van nieuwkomers, voortijdige schoolverlaters en oudkomers, zoals is overeengekomen. </antwoord>
      <antwoord nummer="5">De gemeente Amsterdam gaat ervan uit dat in beginsel geen gelden onbesteed blijven en dat alle personen van wie binnen de gestelde beleidskaders voorzien is dat zij een educatief traject krijgen aangeboden, zullen worden bereikt. </antwoord>
      <antwoord nummer="6">Het lijkt mij voorbarig nu te spreken over het terugvorderen van gelden, zeker gezien het feit dat de gemeente Amsterdam aangeeft reeds een evenredig deel van de middelen besteed te hebben. Mocht het zo zijn, dat een gedeelte van de gelden structureel niet besteed wordt, dan zal het kabinet zich beraden op verdere maatregelen. </antwoord>
      <antwoord nummer="7">Aangezien het voor de werkzaamheden van de Taskforce, te weten het wegwerken van de wachtlijsten, de verbetering van het inburgeringsproces en verbetering van de informatievoorziening, cruciaal is dat gemeenten en ROC’s, met erkenning van de verschillende verantwoordelijkheden samenwerken, werd publieke stellingname niet wenselijk geacht. In antwoord op het tweede deel van de vraag, kan ik u meedelen dat ik die opvatting deel. Deze terughoudende opstelling van de Taskforce, die erop gericht was verdere complicering van de situatie te voorkomen, acht ik verstandig. </antwoord>
      <antwoord nummer="8">Het conflict tussen de gemeente Amsterdam en het ROC Amsterdam ging blijkens het voorgaande over inkoop en levering van verschillende educatieve trajecten, en niet exclusief over educatie voor oudkomers. De Taskforce heeft zich tot op heden geconcentreerd op de wachtlijstproblematiek en is uit dien hoofde geconfronteerd met de toen bestaande gespannen verhouding tussen de gemeente en het ROC. </antwoord>
      <antwoord nummer="9">Naar aanleiding van signalen over een problematische verhouding tussen het ROC en de gemeente Amsterdam hebben zowel op ambtelijk als op bestuurlijk niveau (in februari jl.) gesprekken plaatsgevonden waarbij de Taskforce aanwezig is geweest. Daarbij hebben de betrokken partijen de wil geuit om te komen tot een oplossing van het conflict. Dat heeft op 3 april jongstleden geleid tot ondertekening van de contracten. </antwoord>
      <antwoord nummer="10">Het conflict waaraan de vragen refereren, is inmiddels tot een oplossing gebracht. Ik ga er vanuit dat wanneer de gemeente en het ROC voortgaan op de ingeslagen weg, dergelijke conflicten zich in de toekomst niet meer zullen voordoen. </antwoord>
      <noten afkomstig="antwoord"/>
   </antwoorden>
</kvr>
