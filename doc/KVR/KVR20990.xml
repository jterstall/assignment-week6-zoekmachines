<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom en Heemskerk (beiden PvdA) aan de minister van Financiën, de staatssecretaris van Financiën en de minister van Economische Zaken over de Energie Investeringsaftrek. (Ingezonden 11 juni 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20990
</item>
         <item attribuut="Inhoud">Belastingdienst Oost/kantoor Enschede zou zonder de goedkeuring van Senter afspraken hebben gemaakt over het geïnvesteerde bedrag voor een windpark dat in aanmerking komt voor de Energie Investeringsaftrek (EIA). (Zie ook Aanhangsel Handelingen II, 2003-2004, 1872).</item>
         <item attribuut="Rubriek">Belastingen (Investeringsfaciliteiten) Energie, water en grondstoffen (Alternatieve energiebronnen) Energie, water en grondstoffen (Energiebesparing)</item>
         <item attribuut="Trefwoorden">Investeringsfaciliteiten Windenergie</item>
         <item attribuut="Vindplaats">Kamervragen met antwoord 2003-2004, nr. 2165, Tweede Kamer</item>
         <item attribuut="Vraagnr_bij_indiening">2030415820</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2004-08-31</item>
         <item attribuut="Datum_indiening">2004-06-11</item>
         <item attribuut="Document-id">KVR20990</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4575" allpagenumbers="4575 4576" vetnummer="2030415820" code="0304tkkvr2165" lopendefooter="Tweede Kamer, vergaderjaar 2003–2004, Aanhangsel" filenaam="KVR20990" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2165" onderwerp="" indiendatum="2004-06-11">
         <vrager partij="PvdA" oorsprong="parlement">Samsom</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën, de staatssecretaris van Financiën en de minister van Economische Zaken</vraagt-aan>
      </vraagdata>
      <antwoorddata antwoorddatum="31augustus 2004), zie ook Aanhangsel Handelingen nr. 1872, vergaderjaar 2003–2004">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u de prospectus «Participeren in een milieuvriendelijk investeringsproject», 19 november 2003 van RaedtHuys &amp; Partners? </vraag>
      <vraag nummer="2">Is het waar dat er afspraken zijn gemaakt met de Belastingdienst Oost/ kantoor Enschede over het geïnvesteerde bedrag dat in aanmerking komt voor de Energie Investeringsaftrek? (EIA)? Is het waar dat dit bedrag 27,8 miljoen Euro bedraagt voor een windpark met een vermogen van 15,35 MW? </vraag>
      <vraag nummer="3" voetnoot="1">Heeft Senter als uitvoerder van de EIA de aanvraag hiervan voor het in de prospectus genoemde project, goedgekeurd? Zo nee, hoe kan de Belastingdienst een afspraak maken over de EIA zónder de goedkeuring van Senter? Zo ja, waarom heeft Senter een investering van 27,8 miljoen Euro voor 15 MW goedgekeurd, terwijl het richtbedrag voor 15 MW windenergie ongeveer 17 miljoen Euro is? <voetnoot nummer="1"/>
      </vraag>
      <vraag nummer="4">Zijn er de afgelopen jaren meer aanvragen voor EIA goedgekeurd, waarbij het investeringsbedrag ruimschoots boven de richtbedragen lag? Zo ja, kunt u de Kamer een inventarisatie toesturen? </vraag>
      <vraag nummer="5">Bent u van mening dat Senter en de Belastingdienst de aanvraag voor EIA voor het genoemde project hadden mogen goedkeuren? Zo ja, op welke gronden? Zo nee, deelt u dan de mening dat ten onrechte toegekende bedragen teruggevorderd dienen te worden om ten goede te komen aan andere milieuvriendelijke investeringen? Welke overige stappen bent u van plan te ondernemen? </vraag>
      <vraag nummer="6">Is de prospectus gedeponeerd bij de Autoriteit Financiële Markten (AFM)? Heeft de AFM op enigerlei wijze deze prospectus vervolgens inhoudelijk beoordeeld? Zo nee, deelt u de mening dat de AFM wél een inhoudelijke toetsing dient te maken van gedeponeerde prospecti? Welke stappen bent u van plan te ondernemen om de AFM een rol te geven bij het toezicht op gedeponeerde prospecti? </vraag>
      <noten afkomstig="vraag">
         <noot nummer="1">ECN-C-03-085</noot>
      </noten>
   </vragen>
   <antwoorden aantal="4">
      <antwoord nummer="1">Ja </antwoord>
      <antwoord nummer="2, 3 en 5">Op basis van artikel 67 van de Algemene wet inzake rijksbelastingen is het een ieder verboden specifieke informatie over individuele belastingplichtigen verder bekend te maken dan nodig is voor de uitvoering van de belastingwet. Wij kunnen derhalve geen informatie over een individuele belastingplichtige verstrekken. Wel kunnen we ingaan op de taken van Senter en de Belastingdienst en de energie investeringsaftrek (EIA) in het algemeen. Senter toetst de aanvraag op technische en administratieve eisen van de EIA. Senter toetst of het aangemelde bedrijfsmiddel aangemerkt wordt als een energie investering en geeft hierover een verklaring af. Senter keurt een aangemeld bedrijfsmiddel af als het niet voldoet aan de technisch inhoudelijke eisen van de energielijst van het jaar van investeren. De Belastingdienst toetst op een juiste fiscale verwerking van de EIA. De Belastingdienst bepaalt uiteindelijk bij het vaststellen van de belastingaanslag of en in hoeverre een door Senter goedgekeurd bedrijfsmiddel voor EIA in aanmerking komt. Zo toetst de Belastingdienst onder andere of de investering in het juiste jaar in de aangifte verwerkt is, of het een niet eerder gebruikt bedrijfsmiddel betreft en of het bedrijfsmiddel tijdig is betaald en in gebruik is genomen. Er is een maximumbedrag opgenomen dat per belastingplichtige of samenwerkingsverband jaarlijks aan EIA geclaimd kan worden. Met betrekking tot de hoogte van het bedrag waarover EIA kan worden verleend merken we op dat de EIA regeling aansluit bij het bedrag van investeren, zoals bijvoorbeeld blijkt uit de factuur van de leverancier, en niet bij een geobjectiveerd normbedrag. Echter, om oneigenlijk gebruik van investeringsregelingen, waaronder de EIA, te voorkomen zijn investeringsverplichtingen tussen verbonden personen en gelieerde lichamen (in beginsel) uitgesloten van investeringsaftrek. Zo is een investeringsverplichting aangegaan tussen een natuurlijk persoon en een BV waarin hij voor meer dan 1/3 belang heeft, van investeringsaftrek uitgesloten. Verbonden lichamen moeten op basis van artikel 8b van de Wet op de vennootschapsbelasting 1969 «at arm’s length» opereren, zij moeten zakelijke prijzen berekenen. Onafhankelijke partijen zullen in het algemeen een prijs overeenkomen die marktconform is. Het is immers in het algemeen niet aantrekkelijk om een bedrijfsmiddel voor een hogere prijs aan te schaffen. Men kan dan wel meer EIA claimen, maar de EIA biedt slechts een gedeeltelijke tegemoetkoming voor die hogere prijs. Desondanks is het niet uitgesloten dat er structuren mogelijk zijn waarbij onder andere door de prijsstelling van een investering (fiscaal) voordeel wordt nagestreefd en de toepassing van de EIA wordt geoptimaliseerd. Met het oog hierop en gelet op het feit dat het bij windmolens gaat om substantiële bedragen, achten wij aanpassing van de EIA-regeling wenselijk, in die zin dat een maximumbedrag per kW geïnstalleerd vermogen aan windenergie wordt vastgesteld waarover EIA kan worden geclaimd. Hierbij zal een onderscheid tussen windenergie op land en op zee gemaakt worden. </antwoord>
      <antwoord nummer="4">Zoals hiervoor is aangegeven, zijn er geen normbedragen voor bedrijfsmiddelen. De door u gevraagde inventarisatie kan daarom niet worden gemaakt. Wij willen hierbij opmerken dat het EIA budget slechts over de jaren 1998 en 2002 volledig was uitgeput. Voor de overige jaren zijn de budgetten nooit volledig gebruikt. </antwoord>
      <antwoord nummer="6">Het prospectus «Participeren in een milieuvriendelijk investeringsproject», 19 november 2003 van RaedtHuys &amp; Partners is gedeponeerd bij de AFM. De AFM heeft niet tot taak te beoordelen of prospectussen als bedoeld in artikel 3, tweede lid, onder b, van de Wet toezicht effectenverkeer (hierna: Wte 1995) inhoudelijk juist zijn. Dit vloeit voort uit de (buitenbeurs) prospectusrichtlijn uit 1989 (Richtlijn nr. 89/298/EEG, PbEG L 124). Wel dient in het prospectus een mededeling als bedoeld in rubriek 2.4 van Bijlage A bij het Besluit toezicht effectenverkeer 1995 (hierna: Bte 1995) te worden opgenomen van een ter zake bevoegde accountant dat het prospectus de gegevens gesteld bij of krachtens de Wte 1995 bevat (de accountantsmededeling). De AFM toetst of genoemde accountantsmededeling in het prospectus is opgenomen. Onder omstandigheden zal de AFM beoordelen of genoemde accountantsmededeling terecht is afgegeven cq. of het prospectus inderdaad de vereiste informatie bevat, bijvoorbeeld ingeval van klachten van beleggers, of als het prospectus op het eerste gezicht de indruk wekt niet de vereiste informatie te bevatten (bijvoorbeeld als het prospectus slechts uit enkele bladzijden bestaat). Als het prospectus in weerwil met artikel 2 Bte 1995 niet de vereiste informatie bevat, is sprake van een overtreding van (de regels gesteld bij of krachtens) artikel 3 Wte 1995. De AFM heeft dan de beschikking over een aantal maatregelen/sancties. Deze worden, behoudens een aantal wettelijke uitzonderingen op de geheimhoudingsplicht niet openbaar gemaakt. Het hierboven beschreven systeem zal binnenkort veranderen. Op 31 december 2003 is een nieuwe prospectusrichtlijn gepubliceerd die zowel van toepassing is op effecten die aan het publiek worden aangeboden als op effecten die tot de beurshandel worden toegelaten (Richtlijn nr. 2003/71/EG, PbEG L 345). Op basis van deze nieuwe richtlijn, die op 1juli 2005 in Nederlandse wetgeving dient te worden omgezet, dient voorafgaand aan de aanbieding van effecten een prospectus te worden gepubliceerd. Voordat een prospectus gepubliceerd mag worden, dient het door de AFM te zijn goedgekeurd. De goedkeuring behelst, zo volgt uit de nieuwe prospectusrichtlijn, een beoordeling van het prospectus op volledigheid, met inbegrip van consistentie en begrijpelijkheid van de verstrekte informatie. Deze beoordeling vindt plaats voorafgaand aan de aanbieding van de effecten. Ook in de toekomst zal de AFM echter niet toetsen of de in het prospectus opgenomen informatie feitelijk juist is. Een dergelijke toets zou verder gaan dan de nieuwe richtlijn vereist. Bovendien kan niet van de AFM verwacht worden dat zij instaat voor de juistheid van de gegevens van het prospectus. De juistheid van de in een prospectus opgenomen gegevens is en blijft de primaire verantwoordelijkheid van de uitgevende instelling. </antwoord>
      <noten afkomstig="antwoord"/>
   </antwoorden>
</kvr>
