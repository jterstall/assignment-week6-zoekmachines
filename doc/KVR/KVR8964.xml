<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over gefinancierde rechtsbijstand voor illegalen. (Ingezonden 5 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8964
</item>
         <item attribuut="Inhoud">De vragen betreffende het al dan niet overleggen van bepaalde verklaringen en eigen bijdrage door rechtzoekenden die illegaal zijn.</item>
         <item attribuut="Rubriek">Burgerlijk recht en burgerlijk procesrecht (Rechtsbijstand) Staats- en bestuursrecht (Vreemdelingenrecht)</item>
         <item attribuut="Trefwoorden">Rechtshulp Vreemdelingen</item>
         <item attribuut="Vindplaats">Kamervragen met antwoord 1998-1999, nr. 1011, Tweede Kamer</item>
         <item attribuut="Vraagnr_bij_indiening">2989908990</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-03-22</item>
         <item attribuut="Datum_indiening">1999-03-05</item>
         <item attribuut="Document-id">KVR8964</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2069" allpagenumbers="2069 2070" vetnummer="2989908990" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8964" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1011" onderwerp="" indiendatum="1999-03-5">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u aangeven of een betrokkene die illegaal in Nederland verblijft en gebruik wenst te maken van gefinancierde rechtsbijstand een zogeheten verklaring omtrent inkomen en vermogen aan het bureau rechtsbijstandvoorziening dient te overleggen? </vraag>
      <vraag nummer="2">Zo ja, hoe moet een rechtzoekende die illegaal in Nederland verblijft aan een dergelijke verklaring komen? </vraag>
      <vraag nummer="3">Zo neen, bent u bereid het bureau rechtsbijstandvoorziening te informeren dat de verklaring voor de afwikkeling van de toevoegingsaanvraag niet hoeft te worden overgelegd? </vraag>
      <vraag nummer="4">Acht u het redelijk dat een rechtzoekende die illegaal is en ten behoeve van wie een toevoeging is verstrekt wordt vrijgesteld van de eigen bijdrage, aangezien hij als gevolg van de Koppelingswet is uitgesloten van financiële verstrekkingen en niet in staat kan worden geacht de eigen bijdrage te betalen? </vraag>
      <vraag nummer="5">Bent u bereid in het Besluit draagkrachtcriteria rechtsbijstand voor deze groep mensen een vrijstelling van de eigen bijdrage op te nemen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2 en 3">Op grond van artikel 25 van de Wet op de rechtsbijstand dient een aanvraag voor een toevoeging vergezeld te gaan van een verklaring omtrent inkomen en vermogen. Deze verklaring wordt afgegeven door de burgemeester van de woonplaats van de aanvrager. Indien deze verklaring niet kan worden afgegeven op grond van het ontbreken van een woonplaats in Nederland, dient de aanvrager zoveel mogelijk overeenkomstige bescheiden te overleggen. Een illegaal in Nederland verblijvende rechtzoekende kan geen verklaring van de burgemeester overleggen en zal derhalve zoveel mogelijke overeenkomstige bescheiden dienen te overleggen. Het beleid van de raden voor rechtsbijstand dienaangaande vertoont kleine onderlinge verschillen. De meeste raden voor rechtsbijstand verlangen een door de rechtzoekende zelf ingevulde en ondertekende verklaring omtrent inkomen en vermogen. Eén raad voor rechtsbijstand verlangt een door de rechtsbijstandverlener opgestelde verklaring. Ik acht beide vormen aanvaardbaar. In beide situaties worden de verstrekte gegevens door de raden voor rechtsbijstand zelf voor zover mogelijk geverifieerd. </antwoord>
      <antwoord nummer="4">De vraag gaat er vanuit dat een rechtzoekende die illegaal in Nederland verblijft nimmer over inkomsten of vermogen beschikt. Dit zal echter niet steeds het geval zijn. Een categoriale vrijstelling van de eigen bijdrage voor rechtsbijstand voor alle illegaal in Nederland verblijvende personen acht ik om die reden niet redelijk. </antwoord>
      <antwoord nummer="5">In de evaluatierapportage inzake de Wet op de rechtsbijstand die op 18 december 1998 aan de Voorzitter van de Tweede Kamer is toegezonden, heb ik aangekondigd te onderzoeken in hoeverre het wenselijk is vreemdelingen die uitgesloten zijn van een verstrekking krachtens de Regeling verstrekkingen ten gevolge van de Koppelingswet, vrij te stellen van de eigen bijdrageregeling. Ik heb bij die gelegenheid als randvoorwaarde aangegeven dat er sprake moet zijn van een objectief af te bakenen groep die op grond van de specifieke omstandigheden niet in staat geacht kan worden de eigen bijdrage (volledig) te voldoen. Indien uit het aangekondigde onderzoek de wenselijkheid van een (gedeeltelijke) vrijstelling naar voren komt, zal het Besluit draagkrachtcriteria worden gewijzigd. </antwoord>
      <noten afkomstig="antwoord"/>
   </antwoorden>
</kvr>
