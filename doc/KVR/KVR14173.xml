<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (PvdA) aan de minister van Defensie over het uit de vaart nemen van S-fregatten. (Ingezonden 5 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14173
</item>
         <item attribuut="Inhoud">Vragen naar aanleiding van een artikel in de Telegraaf van 4 juli 2001 over het uit de vaart nemen van 2 S-fregatten. Wat zijn de gevolgen hiervan voor de geoefendheid en de internationale verplichtingen van de marine?</item>
         <item attribuut="Rubriek">Veiligheidsbeleid en defensie (Marine)</item>
         <item attribuut="Trefwoorden">Marine</item>
         <item attribuut="Vindplaats">Kamervragen met antwoord 2000-2001, nr. 1612, Tweede Kamer</item>
         <item attribuut="Vraagnr_bij_indiening">2000113190</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Zijlstra</persoon>
         </item>
         <item attribuut="Datum_reaktie">2001-08-21</item>
         <item attribuut="Datum_indiening">2001-07-05</item>
         <item attribuut="Document-id">KVR14173</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3363" allpagenumbers="3363 3364" vetnummer="2000113190" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14173" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1612" onderwerp="" indiendatum="2001-07-5">
         <vrager partij="PvdA" oorsprong="parlement">Zijlstra</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2001-08-21">
         <antwoorder functie="minister" ministerie="Defensie">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het krantenartikel over het uit de vaart nemen van 2 S-fregatten van de Koninklijke Marine? <voetnoot nummer="1"/>
      </vraag>
      <vraag nummer="2">Herinnert u zich dat de PvdA-fractie meerdere malen heeft gepleit voor vermindering van het aantal fregatten? Waarom kon de vermindering toen niet plaatsvinden en nu wel? </vraag>
      <vraag nummer="3">Waren de financiële problemen van de Koninklijke Marine niet voorzienbaar? </vraag>
      <vraag nummer="4">Wat zijn de gevolgen hiervan voor de geoefendheid en de internationale verplichtingen van de Koninklijke Marine? </vraag>
      <vraag nummer="5">Hebben de andere krijgsmachtdelen soortgelijke problemen? Zo ja, hoe worden die opgelost? </vraag>
      <noten afkomstig="vraag">
         <noot nummer="1" datum="2001-07-4" bron="Telegraaf">Telegraaf, 4 juli 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. In de Defensienota 2000 is de vermindering van het aantal fregatten van zestien tot veertien aangekondigd. Dit uitgangspunt is niet gewijzigd. Dit zou ook niet kunnen zonder het huidige takenpakket aan te passen. Specifieke omstandigheden, die niet te voorzien waren ten tijde van de opstelling van de Defensienota, maken tijdelijke maatregelen echter noodzakelijk. Ten eerste wordt de Koninklijke marine geconfronteerd met financiële problemen, onder meer door de hoge brandstofprijzen en de hoge koers van de dollar, het pond en de Antilliaanse gulden. Ten tweede bevindt de Koninklijke marine zich in een overgangsperiode waarin oud materieel door nieuw materieel wordt vervangen. Zo zullen de luchtverdedigings- en commandofregatten in de plaats komen van de geleidewapenfregatten en de standaardfregatten. Deze overgang zou, bij handhaving van alle operationele taken, in de komende jaren gemiddeld twee extra bemanningen vergen. Ten derde vereist de overdracht van de reeds uit dienst gestelde Hr.Ms. Pieter Florisz ook een half jaar lang een extra bemanning. Dezelfde extra inspanning zal nodig zijn bij de verkoop en de overdracht van de drie nog resterende standaardfregatten. De personele tekorten laten de inzet van zoveel extra bemanningen niet toe. Vandaar dat het tijdelijk varen met een kleiner aantal operationele fregatten een noodzakelijke keuze is. </antwoord>
      <antwoord nummer="3">Nee. Tijdens de planvorming in het kader van de Defensienota waren de verhogingen van de brandstofprijzen en van de valutakoersen die zich sindsdien hebben gemanifesteerd, niet te voorzien. Hoewel het kabinet inmiddels heeft besloten Defensie tegemoet te komen door de hogere dollarkoers ten dele te compenseren, zijn aanvullende maatregelen onontkoombaar. </antwoord>
      <antwoord nummer="4">In de overgangsperiode zullen er minder operationele fregatten beschikbaar zijn dan voor de uitoefening van alle taken nodig zijn. De hoofdtaken in het kader van vredesoperaties kunnen zonder meer worden uitgevoerd, maar wat internationale verplichtingen betreft, moeten tijdelijk concessies worden gedaan. Zo zal de Koninklijke marine in 2001 niet deelnemen aan de «Multinational Interception Force (MIF) in de Arabische Golf en zal zij met een kleiner aantal eenheden deelnemen aan enkele Navo-oefeningen. </antwoord>
      <antwoord nummer="5" voetnoot="1 2">Ook de Koninklijke landmacht en de Koninklijke luchtmacht hebben maatregelen getroffen met het oog op de hoge brandstofprijzen en valutakoersen. De Koninklijke landmacht onderzoekt hoe de materiële exploitatie beter kan worden beheerst. De aandacht richt zich vooral op het voorraadbeheer en het onderhoud, het gebruik en het verbruik van materieel. Zonodig worden aanvullende maatregelen getroffen. Bij de Koninklijke luchtmacht is een van de maatregelen een vermindering van het aantal vlieguren van F-16’s en helikopters, onder voorwaarde dat dit niet ten koste gaat van de geoefendheid van de vliegers en dat de (internationale) normen niet in het geding komen. Bovendien mag het bereiken van de «operationele gereedheidstatus» van de 11 Air Manoeuvre Brigade eind 2003 niet in gevaar komen. Voorts wordt het onderhoud aan de tweede startbaan op de F-16 bases Leeuwarden, Twenthe en Volkel gestaakt en zullen de helikopterbases Gilze-Rijen en Soesterberg uit- sluitend worden bestemd voor helikopteroperaties, waardoor het onderhoud aan het banenstelsel ten behoeve van het gebruik door jachtvliegtuigen kan worden stopgezet. Over deze onderhoudsmaatregelen bent u eerder geïnformeerd in de antwoorden op de vragen 232 en 233 van hoofdstuk X van de Rijksbegroting, 24 oktober 2000 <voetnoot nummer="1"/>en in de antwoorden op vragen van het Tweede-Kamerlid Van den Doel <voetnoot nummer="2"/>. </antwoord>
      <noten afkomstig="antwoord">
         <noot nummer="1">Kamerstukken 27 400 X, nr. 8</noot>
         <noot nummer="2" documenttype="Kamervragen" documentnummer="1125" documentjaargang="2000-2001">Aanhangsel Handelingen, nr. 1125, vergaderjaar 2000–2001.</noot>
      </noten>
   </antwoorden>
</kvr>
