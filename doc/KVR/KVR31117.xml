<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Van Vroonhoven-Kok (beiden CDA) aan de ministers van Onderwijs, Cultuur en Wetenschap en van Justitie over controles door de Stichting Musicopy. (Ingezonden 1 februari 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31117
</item>
         <item attribuut="Inhoud">Vragen naar aanleiding van een aangetekend schrijven van de Stichting Musicopy aan één van de deelnemende koren van een korenfestival in Hoorn, waarin dat koor gesommeerd werd met terugwerkende kracht een licentieovereenkomst te tekenen.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Cultuur en taal (Podiumkunsten) Strafrecht en strafprocesrecht (Straffen)</item>
         <item attribuut="Trefwoorden">Auteursrecht Geldboetes Muziek Rechtshandhaving</item>
         <item attribuut="Vindplaats">Kamervragen met antwoord 2007-2008, nr. 1548, Tweede Kamer</item>
         <item attribuut="Vraagnr_bij_indiening">2070810370</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Atsma Van Vroonhoven-Kok</persoon>
         </item>
         <item attribuut="Datum_reaktie">2008-03-04</item>
         <item attribuut="Datum_indiening">2008-02-01</item>
         <item attribuut="Document-id">KVR31117</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3319" allpagenumbers="3319 3320" vetnummer="2070810370" code="0708tkkvr1548" lopendefooter="Tweede Kamer, vergaderjaar 2007–2008, Aanhangsel" filenaam="KVR31117" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1548" onderwerp="" indiendatum="2008-02-1">
         <vrager partij="CDA" oorsprong="parlement">Atsma Van Vroonhoven-Kok</vrager>
         <vraagt-aan>de ministers van Onderwijs, Cultuur en Wetenschap en van Justitie</vraagt-aan>
      </vraagdata>
      <antwoorddata antwoorddatum="2008-03-4">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat de Stichting Musicopy op 24 september 2007 tijdens een korenfestival in Hoorn heeft gecontroleerd? Bent u op de hoogte van het feit dat, naar aanleiding daarvan, in december 2007 één van de koren een aangetekend schrijven heeft gekregen, waarin vermeld stond dat als men met terugwerkende kracht een licentieovereenkomst zou tekenen, men gevrijwaard werd voor gerechtelijke stappen? </vraag>
      <vraag nummer="2">Deelt u de mening dat dit tegen de afspraken ingaat die Musicopy met u heeft gemaakt, om, in afwachting van het overleg met organisaties van muziekverenigingen, bezoeken aan openbare uitvoeringen tot een minimum te beperken en voorlopig af te zien van sommaties? </vraag>
      <vraag nummer="3">Wat vindt u van het feit dat Musicopy tegen de afspraken in toch controleert? Bent u van plan maatregelen te treffen? Zo ja, welke? </vraag>
      <vraag nummer="4">Wat is, gelet op de toezegging van Musicopy dat zij haar inspanningen erop zal richten om met organisaties van muziekverenigingen overkoepelende licenties overeen te komen, de stand van zaken betreffende deze overkoepelende licenties? Heeft er overleg plaatsgevonden en zijn er afspraken gemaakt? </vraag>
      <vraag nummer="5">Deelt u de mening dat indien er nog geen afspraken zijn gemaakt met organisaties van muziekverenigingen, Musicopy geen controles moet uitvoeren en van sommaties moet afzien? </vraag>
      <vraag nummer="6">Bent u van plan nogmaals met Musicopy te overleggen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De gemaakte afspraken bieden Musicopy ruimte om openbare uitvoeringen te bezoeken, zij het dat die bezoeken, in afwachting van het overleg tussen Musicopy en organisaties van muziekverenigingen over het afsluiten van koepellicenties, tot een minimum beperkt dienen te worden. De inhoud van het aangetekende schrijven aan de koren gaat inderdaad in tegen de afspraak die ik met Musicopy heb gemaakt om voorlopig af te zien van sommaties en deze te vervangen door een uitnodiging om op korte termijn met Musicopy in overleg te treden om alsnog tot een regeling voor het additionele kopiëren te komen. In de brief die Musicopy aan de koren heeft gestuurd, wordt aangegeven dat de uitgeverijen bereid zijn om de koren niet direct aan te spreken voor de geleden schade, maar dat zij de koren gelegenheid bieden om (achteraf) de vereiste toestemming te verkrijgen voor het gebruik van de kopieën. Daartoe dient men binnen 14 dagen na dagtekening van de brief een aanvraagformulier voor een licentie inzake additioneel kopiëren te retourneren, aldus de brief van Musicopy. Dit kan moeilijk anders worden opgevat dan als een sommatie. Bovendien is in de brief van een uitnodiging tot overleg geen sprake. </antwoord>
      <antwoord nummer="3">De afspraak dat Musicopy voorlopig zou afzien van sommaties houdt verband met de andere afspraak dat Musicopy zich zal inspannen om met organisaties van muziekverenigingen overkoepelende licenties overeen te komen. Het is van belang dat partijen zoveel mogelijk overeenstemming bereiken over het afsluiten van collectieve licenties. Een collectieve licentie biedt voor alle betrokken partijen voordelen. Voor rechthebbenden heeft een collectieve licentie als voordeel dat het afsluiten van licenties wordt vereenvoudigd, omdat er niet telkens met individuele gebruikers over een licentie behoeft te worden onderhandeld. Voor koren en orkesten heeft het afsluiten van een koepellicentie als voordeel dat zij niet meer op individuele basis worden geconfronteerd met controles en sommaties van Musicopy. De afspraak dat Musicopy controles van individuele koren en orkesten tot een minimum zal beperken, is erop gericht om het overleg over collectieve afspraken te bevorderen. Ik heb daarom met Musicopy afgesproken dat zij, zolang er uitzicht op een collectieve regeling bestaat, terughoudendheid zal blijven betrachten en geen juridische consequenties zal verbinden aan het aangetekende schrijven. In het geval van de koren die in Hoorn optraden, is dat laatste ook niet gebeurd. Tevens heb ik er bij Musicopy op aangedrongen dat de inhoud van de brief zodanig wordt aangepast dat wordt benadrukt dat muziekverenigingen worden uitgenodigd om in overleg te treden over een licentie. </antwoord>
      <antwoord nummer="4">Musicopy heeft de overkoepelende organisaties van koren en orkesten uitgenodigd om collectieve regelingen voor hun leden te treffen. Van Musicopy heb ik begrepen dat veel organisaties helaas niet zijn ingegaan op die uitnodiging. Met een aantal organisaties heeft Musicopy inmiddels wel overleg gevoerd. De verwachting is dat dit op korte termijn resulteert in het afsluiten van collectieve regelingen. Musicopy heeft toegezegd dat de organisaties die nog niet op de uitnodiging zijn ingegaan, op korte termijn opnieuw zullen worden benaderd. </antwoord>
      <antwoord nummer="5">Zoals hierboven al is vermeld in het antwoord op vraag 4, zal Musicopy zich ook de komende tijd blijven inzetten om met zoveel mogelijk muziekorganisaties overeenstemming te bereiken over een collectieve regeling. Zolang er uitzicht bestaat op het afsluiten van een collectieve licentie, zullen de controles, conform de eerder gemaakte afspraken, tot een minimum beperkt moeten worden en dient er in plaats van het versturen van sommaties te worden ingezet op overleg. Mocht echter in de komende maanden blijken dat er overkoepelende muziekorganisaties zijn die ondanks inspanningen van Musicopy niet bereid zijn om een collectieve licentie af te sluiten, dan zal het gevolg zijn dat Musicopy koren en orkesten die niet onder een collectieve regeling vallen weer op individuele basis kan benaderen voor overleg en eventueel kan sommeren tot een vergoeding voor het fotokopiëren van bladmuziek. De Stichting Musicopy kan hiertoe overgaan op grond van het mandaat dat zij van rechthebbenden op bladmuziek heeft gekregen om toestemming te verlenen voor het reprografisch verveelvoudigen van bladmuziek en daaraan de voorwaarde van een vergoeding te verbinden. Voor het fotokopiëren van bladmuziek is, in afwijking van de algemene regeling voor het reprografisch verveelvoudigen, de voorafgaande toestemming vereist van de rechthebbenden. Dit verbodsrecht is vastgelegd in de richtlijn auteursrecht (artikelen 2 en 5 lid 2 onder a van Richtlijn 2001/29/EG van het Europees Parlement en de Raad van 22 mei 2001 betreffende de harmonisatie van bepaalde aspecten van het auteursrecht en de naburige rechten in de informatiemaatschappij, PbEG L 167) en kent als enige uitzondering het maken van kopieën door of in opdracht van natuurlijke personen voor eigen oefening, studie of gebruik van gedeelten van een muziekwerk of bij muziekwerken waarvan redelijkerwijs mag worden aangenomen dat geen nieuwe exemplaren tegen betaling aan derden ter beschikking gesteld zullen worden (artikel 16b lid 2 Auteurswet). Ik heb met Musicopy afgesproken dat er eerst voorafgaand overleg met mij plaatsvindt indien zij zou overwegen om de terughoudende benadering los te laten. Zoals in de brief van 20 december jl. inzake het auteursrechtbeleid is aangegeven, zal ik bij de evaluatie van de Richtlijn auteursrecht in Brussel pleiten voor opheffing van de bijzondere status van bladmuziek (Kamerstukken II, 2007–2008, 29 838, nr. 6 herdruk). </antwoord>
      <antwoord nummer="6">In het kader van de eerder gemaakte afspraken vindt er geregeld overleg plaats met Musicopy. Dat overleg zal ik de komende maanden voortzetten. Daarbij zal ik de voortgang van het overleg tussen Musicopy en de overkoepelende muziekverenigingen nauwlettend blijven volgen. </antwoord>
      <noten afkomstig="antwoord"/>
   </antwoorden>
</kvr>
