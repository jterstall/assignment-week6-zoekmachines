<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Snijder-Hazelhoff en Dezentjé Hamming (beiden VVD) aan de minister van Verkeer en Waterstaat over de verruiming van het Wilhelminakanaal. (Ingezonden 3 mei 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23305
</item>
         <item attribuut="Rubriek">Verkeer, vervoer en waterstaat (Vaarwegen)</item>
         <item attribuut="Trefwoorden">Waterwegen</item>
         <item attribuut="Vindplaats">Kamervragen met antwoord 2004-2005, nr. 1905, Tweede Kamer</item>
         <item attribuut="Vraagnr_bij_indiening">2040514140</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Snijder-Hazelhoff</persoon>
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2005-06-27</item>
         <item attribuut="Datum_indiening">2005-05-03</item>
         <item attribuut="Document-id">KVR23305</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4053" allpagenumbers="4053 4054" vetnummer="2040514140" code="0405tkkvr1905" lopendefooter="Tweede Kamer, vergaderjaar 2004–2005, Aanhangsel" filenaam="KVR23305" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1905" onderwerp="" indiendatum="2005-05-3">
         <vrager partij="VVD" oorsprong="parlement">Snijder-Hazelhoff</vrager>
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-06-27">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat het Rijk druk uitoefent om te kiezen voor verschuiving van de financiële middelen bestemd voor de verruiming van het Wilhelminakanaal naar de Noord-West Tangent? </vraag>
      <vraag nummer="2">Kunt u aangeven wat het verband tussen beide projecten is waardoor zij in financiële zin met elkaar worden verbonden? </vraag>
      <vraag nummer="3">Bent u op de hoogte van het feit dat ten minste twaalf bedrijven in Tilburg voor de aanvoer van grondstoffen mede afhankelijk zijn van het Wilhelminakanaal en dat deze bedrijven hebben aangeboden 1,2 miljoen euro bij te dragen in het project? </vraag>
      <vraag nummer="4">Bent u van oordeel dat indien het tekort van 6 miljoen euro op het project door regionale partijen bijeen wordt gebracht, niets de uitvoering van het project in de weg kan staan? Zo neen, waarom niet? </vraag>
      <vraag nummer="5">Zijn de omstandigheden en de vooruitzichten, die op dit moment aanleiding zijn om de verruiming van het Wilhelminakanaal te Tilburg negatief te beoordelen, gewijzigd na het verschijnen van de projectnota MER-Wilhelminakanaal Tilburg in 2000? Zo ja, wat zijn dan die gewijzigde omstandigheden? </vraag>
      <vraag nummer="6" voetnoot="1 2">Speelt bij de beoordeling van het project Wilhelminakanaal het oordeel mee dat een verruiming bijdraagt aan een betere benutting van het vaarwegennet en een stimulering van de regionale distributiefunctie van kleinere vaarwegen, zoals vermeld in de Nota Mobiliteit <voetnoot nummer="1"/>en het concept Beheerplan voor de Rijkswateren? <voetnoot nummer="2"/>Zo neen, waarom niet? </vraag>
      <vraag nummer="7" voetnoot="3">Bent u bereid conform de motie-Van der Staaij c.s. <voetnoot nummer="3"/>, uitvoering van de verruiming van het Wilhelminakanaal in Tilburg nu met voortvarendheid ter hand te nemen? </vraag>
      <vraag nummer="8">Bent u bereid eventuele tekorten op dit project mede te financieren uit de aanbestedingsmeevallers bij de renovatie van de sluizen 4, 5 en 6? </vraag>
      <noten afkomstig="vraag">
         <noot nummer="1">Nota Mobiliteit, blz. 88</noot>
         <noot nummer="2">Concept-Beheerplan voor de Rijkswateren, blz. 49</noot>
         <noot nummer="3" documenttype="Kamerstuk" kamerstuk-id="29 800 A" documentnummer="37">Kamerstuk 29 800 A, nr. 37</noot>
      </noten>
   </vragen>
   <antwoorden aantal="8">
      <antwoord nummer="1">Nee. Zoals aangegeven tijdens het nota overleg van 20 december 2004 wordt de regio’s ruimte gegeven en wordt er gesproken met de regio’s om te kijken in hoeverre Verkeer en Waterstaat kan helpen met het vinden van oplossingen. Begin juni heb ik bestuurlijk overleg gehad hierover met de binnenvaartsector, de gemeente Tilburg en de provincie Noord-Brabant. Hierbij kwamen een aantal knelpunten aan de orde, waarvan de belangrijkste het Wilhelminakanaal in Tilburg, de ligplaatsenproblematiek en de Noordwest-tangent in Tilburg waren. In gezamenlijk overleg is besloten om te kiezen voor het nul-plus-alternatief voor het Wilhelminakanaal. Zie hiervoor mijn brief van 23 juni 2005, kenmerk DGTL 05.003534. Hierdoor valt er binnen het MIT middelen vrij ( € 39,6 miljoen). Gezien overige knelpunten in de regio zijn we gezamenlijk tot het voorstel gekomen om € 5 miljoen in te zetten ten behoeve van het realiseren van ligplaatsen en auto-afzetplaatsen langs de hoofdvaarwegen (in overleg met de binnenvaartsector). Daarnaast ben ik voornemens om een bedrag van € 34,6 miljoen in te zetten voor de Noordwest-tangent te Tilburg. Hierover heb ik u geïnformeerd met mijn brief van 24 juni 2005. Het voorstel wordt gesteund door zowel de regio als de binnenvaart. </antwoord>
      <antwoord nummer="2">Tussen beide projecten is op zich geen verband. Er is in Tilburg sprake van twee grote projecten; het Wilhelminakanaal en de Noordwesttangent. Reeds in 2000 zijn in de projectnota/MERmogelijke problemen en oplossingen voor het Wilhelminakanaal in Tilburg onderzocht. Op basis van de informatie uit 2000 is gebleken dat het nul-plus-alternatief de meest rendabele en effectieve oplossing is voor het kanaal. Met de keuze voor dit alternatief zou ten opzichte van het taakstellende budget in het MIT geld vrijvallen. Het enige verband tussen beide projecten is, dat in gezamenlijk overleg is besloten om te kiezen voor het nul-plus-alternatief voor het Wilhelminakanaal. Zie hiervoor mijn brief van 23 juni 2005, kenmerk DGTL 05.003534. Hierdoor vallen er binnen het MIT middelen vrij ( € 39,6 miljoen). Gezien overige knelpunten in de regio zijn we gezamenlijk tot het voorstel gekomen om € 5 miljoen in te zetten ten behoeve van het realiseren van ligplaatsen en auto-afzetplaatsen langs de hoofdvaarwegen (in overleg met de binnenvaartsector). Daarnaast ben ik voornemens om een bedrag van € 34,6 miljoen in te zetten voor de Noordwest-tangent te Tilburg. Hierover heb ik u geïnformeerd met mijn brief van 24 juni 2005. Het voorstel wordt gesteund door zowel de regio als de binnenvaart. </antwoord>
      <antwoord nummer="3">Ja, daarvan ben ik op de hoogte. </antwoord>
      <antwoord nummer="4">Allereerst is sprake van een groter financieel tekort dan 6 miljoen Euro. De gemeente Tilburg is bij haar kostenberekening voor de Visievariant uitgegaan van een kostenraming van 64,2 miljoen Euro voor aanpassingen aan het kanaal. Deze raming is echter gebaseerd op een oud prijspeil uit 2002. Aanpassing voor prijspeil 2004 veroorzaakt een stijging tot 69,4 miljoen Euro. Met de maximale rijksbijdrage, de bijdrage (achteraf) van het bedrijfsleven en de bijdrage van de gemeente Tilburg is in totaal circa 59,2 miljoen Euro beschikbaar voor verruiming van het kanaal. Het resterende dekkingsverschil is daarmee 10,2 miljoen Euro. In de beoordeling welk alternatief in uitvoering moet worden genomen speelt (naast de beschikbaarheid van financiële middelen) een breed scala aan aspecten mee: de effecten van de alternatieven het gebied van rentabiliteit, economie, verkeer en vervoer, milieu, bodem en water en sociale omgeving en geldende beleidskaders worden allen in ogenschouw genomen. Het uiteindelijke besluit vindt plaats na afweging van alle belangen, op basis van de informatie uit de projectnota/MERen aanvullend uitgewerkte alternatieven, de ontvangen inspraakreacties en adviezen en de maatschappelijke kosten-baten analyse. </antwoord>
      <antwoord nummer="5">Nee. Ook ten tijde van het uitkomen van de projectnota/MERin 2000 bleek dat alleen de nul-plus-variant èn een positieve kosten-baten verhouding had èn binnen het taakstellende MIT-budget paste. Het afwegingskader in 2000 en 2005 is niet anders. Verder verwijs ik u naar het antwoord bij vraag 4. </antwoord>
      <antwoord nummer="6">Ja, deze beleidsrichtingen spelen naast de in vraag 4 genoemde aspecten in de algehele afweging een rol. </antwoord>
      <antwoord nummer="7">In de brief betreffende het projectbesluit Wilhelminakanaal geef ik aan hoe ik ben gekomen tot een keuze voor een effectieve oplossing voor het Wilhelminakanaal in Tilburg. Ik verwijs u daarvoor naar de desbetreffende brief. </antwoord>
      <antwoord nummer="8">Het project «Zuid-Willemsvaart, sluizen 4, 5 en 6» bevindt zich nog in de MIT-verkenningenfase. Over de renovatie van de sluizen 4, 5 en 6 wordt op dit moment overleg gevoerd met de regio. Na een positieve afronding hiervan kan het project in planstudie worden genomen. Aanbesteding van dit project is vooralsnog op korte termijn niet aan de orde, waardoor op dit moment geen uitspraken kunnen worden gedaan over eventuele aanbestedingsmeevallers. </antwoord>
      <noten afkomstig="antwoord"/>
   </antwoorden>
</kvr>
