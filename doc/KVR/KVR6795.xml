<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) over gemeentelijke lastenverlichting. (Ingezonden 6 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6795
</item>
         <item attribuut="Inhoud">Betreft niet toekennen van gemeentelijke lastenverlichting aan mensen in Voorschoten die kwijtschelding van gemeentelijke belasting krijgen.</item>
         <item attribuut="Rubriek">Belastingen (Algemeen) Belastingen (Belastingontheffing, -teruggave, -vermindering, -vrijstelling)</item>
         <item attribuut="Trefwoorden">Belastingvrijstellingen Gemeentelijke belastingen Lastenverlichting</item>
         <item attribuut="Vindplaats">Kamervragen met antwoord 1997-1998, nr. 966, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">1998-03-20</item>
         <item attribuut="Datum_indiening">1998-02-06</item>
         <item attribuut="Document-id">KVR6795</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1983" allpagenumbers="1983 1984" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6795" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="966" onderwerp="" indiendatum="1998-02-6">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan/>
      </vraagdata>
      <antwoorddata antwoorddatum="20 maart 1998), zie ook Aanhangsel Handelingen nr. 794, vergaderjaar 1997–1998">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Financiën, de staatssecretaris van Binnenlandse Zaken, mw</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Kent u het besluit van de gemeenteraad van de gemeente Voorschoten (d.d. 13 november 1997) over het per saldo niet toekennen van de f 100,– gemeentelijke lastenverlichting aan mensen die kwijtschelding van de gemeentelijke belasting krijgen? </vraag>
      <vraag nummer="2">Is dat besluit verenigbaar met het voornemen van de regering ook mensen die kwijtschelding van gemeentelijke belastingen krijgen deze lastenverlichting te geven? </vraag>
      <vraag nummer="3">Wat is uw opvatting over dit besluit dat er toe leidt dat juist de armste mensen de lastenverlichting mislopen? </vraag>
      <vraag nummer="4">Is het niet toekennen van de lastenverlichting door de gemeente Voorschoten in strijd met de informatie die de minister van Sociale Zaken aan de Kamer heeft verstrekt bij de koopkrachtberekeningen in januari? </vraag>
      <vraag nummer="5" voetnoot="1">Is de methode <voetnoot nummer="1"/>die de gemeente Voorschoten hanteert een niet toegestane afwijking van de Invorderingswet c.q. de Richtlijn invordering? </vraag>
      <vraag nummer="6">Zo ja, bent u bereid en in staat dit besluit van de gemeenteraad te vernietigen dan wel een aanwijzing te geven? </vraag>
      <vraag nummer="7">Ziet u in deze gang van zaken aanleiding om met de VNG in overleg te treden en de gemeenten nader te informeren over de toepassing van de gemeentelijke lastenverlichting? </vraag>
      <vraag nummer="8">Zo ja, op welke termijn kan dat verwacht worden? </vraag>
      <noten afkomstig="vraag">
         <noot nummer="1">Het toepassen van een eigen berekeningsmethodiek namelijk een drempel van f 100,– bij kwijtschelding van gemeentelijke belastingen</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Ingevolge artikel 255a van de Gemeentewet komt ook degene die om kwijtschelding verzoekt in aanmerking voor de lastenverlichting. Onder meer in de gemeentefondscirculaires van 15 september en 3 december 1997 aan de gemeenten is kenbaar gemaakt dat de lastenverlichting ook is bedoeld voor diegenen die kwijtschelding van de gemeentelijke belastingen krijgen. De maatregel van de gemeente Voorschoten is dus niet in overeenstemming met de bedoelingen van het kabinet. </antwoord>
      <antwoord nummer="4">In de brief aan de Tweede Kamer van 26 januari jl. heeft de minister van Sociale Zaken en Werkgelegenheid het volgende gemeld over de lokale lastenverlichting: «De toepassing en het moment van verrekening kan per gemeente verschillen. Het kabinet zal in overleg met de gemeenten nagaan hoe deze maatregel wordt geëffectueerd conform de oogmerken». Op korte termijn krijgt dit vorm door in overleg met de VNG in de enquête ten behoeve van de Monitor Lokale lasten 1998 een vraag op te nemen die hierover meer duidelijkheid zal verschaffen. </antwoord>
      <antwoord nummer="5 en 6">De gemeente Voorschoten baseert de aanpassing van haar kwijtscheldingsbeleid op artikel 255, derde lid, van de Gemeentewet. In artikel 255 van de Gemeentewet is opgenomen dat gemeenten bij het verlenen van kwijtschelding de regels hanteren die zijn neergelegd in de Uitvoeringsregeling Invorderingswet 1990. Artikel 255 is in de Gemeentewet opgenomen om te voorkomen dat de gemeenten het inkomensbeleid van de centrale overheid zouden doorkruisen. Voorts is in artikel 255 van de Gemeentewet opgenomen op welke punten de gemeenten van de uitvoeringsregeling kunnen afwijken. Een van de afwijkingsmogelijkheden is dat gemeenten in het geheel dan wel gedeeltelijk kwijtschelding kunnen verlenen. De achtergrond van deze bepaling is dat gemeenten, evenals het rijk, bepaalde belastingen van kwijtschelding kunnen uitsluiten (zie voor het rijk art. 8, lid 2, van de Uitvoeringsregeling Invorderingswet 1990). Bij de gemeenten gaat het dan met name om heffingen die een retributief karakter hebben. Het invoeren van een drempel in het kwijtscheldingsbeleid is op zichzelf niet in strijd met deze bepalingen van de Gemeentewet. Echter, door het tijdstip en de wijze waarop het raadsbesluit is genomen, is er sprake van een doorkruising van duidelijk kenbaar regeringsbeleid, en handelde de raad in strijd met (toen) komend recht. Bij brief van heden heeft de staatssecretaris van Binnenlandse Zaken, mevrouw Van de Vondervoort, haar bezwaren tegen het raadsbesluit kenbaar gemaakt. In deze brief is aangegeven dat zij nadere stappen zal zetten om vernietiging op grond van artikel 268 van de Gemeentewet te bevorderen, als het gemeentebestuur het besluit niet binnen enkele weken aanpast. </antwoord>
      <antwoord nummer="7 en 8">De gemeenten zijn, zowel door het kabinet als door de VNG, uitvoerig geïnformeerd over de toepassing van de gemeentelijke lastenverlichting. Recent nog (16 februari 1998) heeft de VNG hierover een ledenbrief naar de gemeenten gestuurd. Daarin heeft de VNG aangegeven dat het de bedoeling van het kabinet is dat ook diegenen die kwijtschelding krijgen, in aanmerking komen voor de lokale lastenverlichting. In een brief van 4 november 1997 aan de gemeente Voorschoten heeft de VNG aangegeven dat het, gelet op de discussie rondom de f 100 lastenverlichting, maar de vraag is of het drempelbedrag van f 100 voor de kwijtschelding wel conform de bedoeling van de wetgever is. De gemeente Voorschoten heeft desalniettemin gemeend een andere afweging te moeten maken. </antwoord>
      <noten afkomstig="antwoord"/>
   </antwoorden>
</kvr>
