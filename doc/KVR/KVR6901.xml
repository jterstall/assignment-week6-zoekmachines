<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over de teruggaafregeling voor de dieselaccijns. (Ingezonden 16 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6901
</item>
         <item attribuut="Inhoud">Vragen over achterstanden bij de Belastingdienst bij het afhandelen van aanvragen voor teruggaaf van dieselaccijns.</item>
         <item attribuut="Rubriek">Belastingen (Accijnzen) Belastingen (Belastingontheffing, -teruggave, -vermindering, -vrijstelling) Energie, water en grondstoffen (Aardolie)</item>
         <item attribuut="Trefwoorden">Aardolie Accijnzen Belastingteruggave</item>
         <item attribuut="Vindplaats">Kamervragen met antwoord 1997-1998, nr. 1059, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1998-04-07</item>
         <item attribuut="Datum_indiening">1998-03-16</item>
         <item attribuut="Document-id">KVR6901</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2171" allpagenumbers="2171 2172" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6901" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1059" onderwerp="" indiendatum="1998-03-16">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1998-04-7">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Liggen in het kader van de teruggaafregeling voor de dieselaccijns nog duizenden aanvragen over het derde kwartaal 1997 bij de Belastingdienst te wachten op afhandeling? <voetnoot nummer="1"/>
      </vraag>
      <vraag nummer="2">Deelt u de mening dat dit leidt tot ongenoegen, onduidelijkheid en renteverlies bij de aanvragers? </vraag>
      <vraag nummer="3">Bent u bereid tijdelijk extra mankracht in te zetten om de opgelopen vertraging in te lopen? Zo neen, waarom niet? </vraag>
      <vraag nummer="4">Bent u bereid rentevergoeding te betalen over uitbetalingen die langer dan acht weken na datum van inzending op zich laten wachten? Zo neen, waarom niet? </vraag>
      <vraag nummer="5">Bent u bereid uitstel te verlenen van de uiterste termijn waarop aanvragen over het vierde kwartaal 1997 kunnen worden ingediend? Zo neen, waarom niet? </vraag>
      <noten afkomstig="vraag">
         <noot nummer="1" titel="Teruggaafaccijns verloopt moeizaam">Zie artikel «Teruggaafaccijns verloopt moeizaam» in het blad Transport en Logistiek, nummer 10, 1998</noot>
      </noten>
   </vragen>
   <antwoorden aantal="3">
      <antwoord nummer="1 en 5">Begin maart waren er enkele duizenden verzoeken om teruggaaf nog niet afgehandeld. Dit was het gevolg van enerzijds aanloopproblemen in de sfeer van de automatisering en anderzijds de vaak onvolledige en onjuiste invulling van de formulieren door de ondernemers. Inmiddels zijn alle aanvragen over het derde kwartaal 1997 afgehandeld. Voorzover belanghebbenden zelf niet eerder om uitreiking van een aanvraagformulier voor het verzoek voor het vierde kwartaal 1997 hebben verzocht is hen een dergelijk formulier bij de afhandeling van hun verzoek over het derde kwartaal 1997 toegezonden. Aangezien in de resterende gevallen belanghebbenden het formulier voor het verzoek om teruggaaf voor het vierde kwartaal 1997 pas kort voor het verstrijken van de termijn van indiening (31 maart) hebben ontvangen, heb ik besloten de termijn voor indiening te verlengen tot en met 30 juni 1998. </antwoord>
      <antwoord nummer="2 en 3">Zoals ik in het antwoord op vraag 1 aangaf, schortte er vaak iets aan de gegevens in de verzoeken om teruggaaf. Dit bleek vooral bij het vergelijken van de door belanghebbenden op de ingediende verzoeken om teruggaaf vermelde gegevens met de bij de Belastingdienst ter beschikking staande gegevens uit de bestanden van het Centraal Bureau Motorrijtuigenbelasting. In deze gevallen was veelal sprake van een onbekend kenteken of van een tenaamstelling van het kenteken op een andere naam dan van de indiener van het verzoek. Om deze formele gebreken in de verzoeken te herstellen heeft de Belastingdienst aanvankelijk ernaar gestreefd de op de verzoeken om teruggaaf voorkomende gegevens na te trekken en te corrigeren, zodat de juiste gegevens op het formulier voor het volgende kwartaal voorgedrukt konden worden vermeld. De vertraging in de verwerking van de verzoeken om teruggaaf is dan ook niet zozeer het gevolg geweest van de inzet van te weinig personeel. Omwille van een afwikkeling van alle begin maart nog aanwezige verzoeken is niettemin extra personeel ingezet. Alle begin maart nog aanwezige verzoeken zijn, zoals ik in het antwoord op de vragen 1 en 5 reeds aangaf, na een materiële beoordeling, inmiddels afgehandeld. Hetzelfde geldt voor de ook in de loop van maart ingekomen verzoeken. </antwoord>
      <antwoord nummer="4">De Belastingdienst heeft ernaar gestreefd om de beschikkingen voor teruggaaf van de accijns te nemen binnen acht weken na inzending van het verzoek. In beginsel bestaat geen aanspraak op rentevergoeding omdat de heffings- en invorderingsrenteregeling niet van toepassing is. Dit neemt niet weg dat wanneer het nemen van de teruggaafbeschikking aanmerkelijk meer tijd heeft gevergd dan acht weken in voorkomende gevallen aanleiding kan bestaan om, overeenkomstig bestaand beleid, een rentevergoeding te verlenen indien en voorzover de vertraging te wijten is aan de Belastingdienst. Van een aan de Belastingdienst te wijten vertraging in de afhandeling van het verzoek om teruggaaf is geen sprake indien de vertraging haar oorzaak vindt in het onvolledig of onjuist invullen door belanghebbenden van de relevante gegevens voor het verzoek. </antwoord>
      <noten afkomstig="antwoord"/>
   </antwoorden>
</kvr>
