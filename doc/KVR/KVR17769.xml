<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Binnenlandse Zaken en Koninkrijksrelaties over allochtone jongeren in het Amsterdamse uitgaansleven. (Ingezonden 12 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17769
</item>
         <item attribuut="Inhoud">Vragen over berichten, volgens welke 20% van de allochtone jongeren aangeeft vaak of soms de toegang tot Amsterdamse uitgaansgelegenheden te worden ontzegd, doorgaans vanwege hun culturele achtergrond (aanvulling op eerdere vragen van hetzelfde Kamerlid over dit onderwerp, Aanhangsel van de Handelingen II, 2000-2001, 1495).</item>
         <item attribuut="Rubriek">Vrijetijdsbesteding (Horeca) Welzijn (Jeugdigen) Welzijn (Minderheden)</item>
         <item attribuut="Trefwoorden">Discriminatie Horeca Jeugdigen Minderheden</item>
         <item attribuut="Vindplaats">Kamervragen met antwoord 2002-2003, nr. 1275, Tweede Kamer</item>
         <item attribuut="Vraagnr_bij_indiening">2020308710</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-05-15</item>
         <item attribuut="Datum_indiening">2003-03-12</item>
         <item attribuut="Document-id">KVR17769</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2657" allpagenumbers="2657 2658" vetnummer="2020308710" code="0203tkkvr1275" lopendefooter="Tweede Kamer, vergaderjaar 2002–2003, Aanhangsel" filenaam="KVR17769" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1275" onderwerp="" indiendatum="2003-03-12">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="15 mei 2003), zie ook Aanhangsel Handelingen nr. 1128, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat één op de vijf allochtone jongeren zegt vaak of soms de toegang tot het Amsterdamse uitgaansgelegenheden te worden geweigerd? <voetnoot nummer="1"/>
      </vraag>
      <vraag nummer="2">Wat is uw mening over het feit dat volgens bijna tweederde van de ondervraagde allochtone jongeren deze weigering ingegeven is door hun culturele achtergrond? Vindt u dit acceptabel? </vraag>
      <vraag nummer="3">Wat is uw mening over dit verschijnsel? Vormt de weigering om allochtone jongeren vanwege hun culturele achtergrond toe te laten tot uitgaansgelegenheden een belemmering voor hun participatie in de Nederlandse samenleving? </vraag>
      <vraag nummer="4" voetnoot="2">Herinnert u zich de eerdere schriftelijke vragen over het weigeren van allochtone jongeren door horecagelegenheden? <voetnoot nummer="2"/>Wat is sindsdien aan concrete acties ondernomen om dit probleem aan te pakken? </vraag>
      <vraag nummer="5">Bent u bereid het openbaar ministerie op te dragen actief beleid te voeren om dit probleem aan te pakken? Bent u bereid in overleg met de betrokken burgemeesters in overleg te treden en tot een gezamenlijke aanpak te komen voor dit probleem? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-03-7" bron="Het Parool">Het Parool, 7 maart 2003</noot>
         <noot nummer="2">Aanhangsel handelingen nr. 1495, vergaderjaar 2000–2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Landelijk zijn er geen onderzoekcijfers bekend inzake weigering door uitgaansgelegenheden van allochtone jongeren vanwege hun culturele achtergrond. Op lokaal niveau worden schattingen gemaakt aan de hand van klachtenmeldingen. Uit een rapport van de Landelijke Vereniging van antidiscriminatiebureaus over het jaar 2002 blijkt dat in totaal 259 klachten zijn gemeld op horecagebied, niet uitsluitend gebaseerd op culturele achtergrond. Antidiscriminatiebureaus in Den Bosch, Tilburg en Overijssel hebben opvallend meer klachten op dit terrein geregistreerd dan het landelijk gemiddelde. Als mogelijke verklaring hiervoor wordt gegeven dat de bureaus gestart zijn met preventieprojecten op dit terrein. Het weigeren van jongeren uit etnische minderheidsgroepen in het uitgaansleven is niet bevorderlijk voor hun participatie. Indien de toegang wordt geweigerd aan personen op grond van hun culturele achtergrond is er sprake van discriminatie en kan er in strijd zijn gehandeld met de desbetreffende bepaling(en) in de Algemene Wet Gelijke Behandeling (Awgb). Op grond van deze wet kan aan de Commissie Gelijke Behandeling om een oordeel worden gevraagd in geval van discriminatie. Op 12 december 2000 heeft de Commissie bij weigering van de toegang tot een discotheek van een persoon van Turkse afkomst, geoordeeld dat de betrokken discotheek zich schuldig had gemaakt aan rassendiscriminatie. Voorts is discriminatie als zodanig en discriminatie bij het uitoefenen van een ambt, beroep of bedrijf strafbaar gesteld in het Wetboek van Strafrecht. Of in een situatie sprake is van een strafbaar feit, hangt steeds af van de concrete feiten en omstandigheden van het geval. Naast de aanpak van deze problematiek via de Awgb en de strafrechtelijke weg kan de bestuurlijke weg ook soelaas bieden. Zo kan de gemeente op grond van haar lokale regelgeving de horecavergunning intrekken. Dit biedt meer effect om tot aanpassing van het toelatingsbeleid van horecagelegenheden te komen. </antwoord>
      <antwoord nummer="4">Ja, inmiddels is sinds medio 2001 de door de staatssecretaris van Justitie en de minister van Justitie in het leven geroepen Stimuleringsregeling professionalisering van antidiscriminatiebureaus van toepassing. Deze regeling is erop gericht de ruim veertig antidiscriminatiebureaus en meldpunten in Nederland op professionele wijze te organiseren. Antidiscriminatiebureaus zijn behulpzaam bij het realiseren van de toegang tot het recht voor burgers of hun belangenbehartigers wanneer zij geconfronteerd zijn met een racistisch of discriminerend voorval. Derhalve draagt het versterken van het functioneren van antidiscriminatiebureaus bij aan het bestrijden van discriminatie. Eveneens is met geldelijke steun van de minister voor Vreemdelingenzaken en Integratie, in Rotterdam een Panel Deurbeleid geïnstalleerd. Dit Panel ziet toe op de naleving van het convenant dat door de burgemeester van Rotterdam en een groot aantal plaatselijke horecaondernemers is ondertekend. Hiertoe behandelt het Panel binnengekomen klachten over horecadiscriminatie en beoordeelt regels aan de deur. Gelet op de resultaten kan gesteld worden dat deze «Rotterdamse aanpak» van horecadiscriminatie succesvol is. </antwoord>
      <antwoord nummer="5">Het Openbaar Ministerie te Amsterdam is betrokken bij de thans lopende activiteiten met betrekking tot de aanpak van discriminatie in de horeca. Het OM blijft zich actief opstellen daar waar sprake is van strafbare discriminatie en zal, conform de Aanwijzing, elke aangifte die hiervoor voldoende aanknopingspunten biedt, in onderzoek nemen ten einde te beoordelen of een strafrechtelijke vervolging geïndiceerd is. Gelet op de taakverdeling binnen de overheid, lijkt mij een gezamenlijk aanpak met de betrokken burgemeesters niet realistisch, nu het een primaire verantwoordelijkheid voor de gemeenteraad is om erop toe te zien dat de lokale bestuurders in deze hun verantwoordelijkheid nemen. </antwoord>
      <noten afkomstig="antwoord"/>
   </antwoorden>
</kvr>
