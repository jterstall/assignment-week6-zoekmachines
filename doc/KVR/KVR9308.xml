<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Smits (beiden PvdA) aan de minister van Sociale Zaken en Werkgelegenheid over gegevensaanlevering voor werknemersverzekeringen. (Ingezonden 30 maart 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9308
</item>
         <item attribuut="Inhoud">Vragen over de uitspraak naar aanleiding van het geschil tussen de SFB Uitvoeringsorganisatie Sociale Verzekeringen NV en het College van Toezicht Sociale Verzekeringen, over de aanlevering van gegevens, benodigd voor de uitvoering, door een derde.</item>
         <item attribuut="Rubriek">Sociale zekerheid (Algemeen)</item>
         <item attribuut="Trefwoorden">Sociale verzekeringen</item>
         <item attribuut="Vindplaats">Kamervragen met antwoord 1998-1999, nr. 1314, Tweede Kamer</item>
         <item attribuut="Vraagnr_bij_indiening">2989910540</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">1999-05-07</item>
         <item attribuut="Datum_indiening">1999-03-30</item>
         <item attribuut="Document-id">KVR9308</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2607" allpagenumbers="2607 2608" vetnummer="2989910540" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9308" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1314" onderwerp="" indiendatum="1999-03-30">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Smits</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-05-7">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de uitspraak van de Arrondissementsrechtbank te Amsterdam in het geschil tussen SFB Uitvoeringsorganisatie Sociale Verzekeringen NV en het College van Toezicht Sociale Verzekeringen, gewezen op 17 december jl.? </vraag>
      <vraag nummer="2">Acht u het wenselijk dat de uitvoeringsinstelling na deze uitspraak vooralsnog kan doorgaan met het tegen betaling laten aanleveren van de gegevens benodigd voor de uitvoering van de werknemersverzekeringen door een derde, in casu een ander bedrijf binnen de SFB holding? </vraag>
      <vraag nummer="3">In welke mate heeft de SFB UVI zich afhankelijk gemaakt van dat derde bedrijf door niet zelf een systeem te hebben waarmee gegevens kunnen worden ingezameld en verwerkt? </vraag>
      <vraag nummer="4">In hoeverre kan adequaat toezicht worden uitgeoefend op afdoende bescherming van persoonsgegevens wanneer uitvoeringsinstellingen een kerntaak zoals gegevensverzameling uitbesteden aan een andere organisatie? </vraag>
      <vraag nummer="5">Is het u bekend of individuele werkgevers en individuele werknemers de vrijheid hadden en de mogelijkheid kregen aangeboden om de gegevens niet via het derde bedrijf aan te leveren? </vraag>
      <vraag nummer="6">Is het u bekend of het bedrijf dat de gegevens verzamelt die gegevens voor andere doeleinden gebruikt? Zo ja, vindt u dat geoorloofd? </vraag>
      <vraag nummer="7">Vindt u het logisch en redelijk, dat als centrale gegevensaanlevering doelmatigheidswinst oplevert, het financiële voordeel daarvan volledig ten goede komt aan de SFB UVI, omdat de gegevens op de eerste plaats wettelijk verplicht ten behoeve van de werknemersverzekeringen worden aangeleverd en langs deze weg de uitvoeringskosten van de publieke werknemersverzekeringen zouden kunnen dalen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee, dat acht ik niet wenselijk. Op grond van de Osv 1997 en de daarop gebaseerde Regeling Uitbesteding door Uitvoeringsinstellingen mag het Lisv geen toestemming verlenen voor het uitbesteden van kerntaken door een uitvoeringsinstelling. Tot die kerntaken behoren onder meer de heffing en inning van premies werknemersverzekeringen en ontvangst, opslag en beheer van gegevens. Ik heb het Ctsv daarom gevraagd om er via het Lisv voor te zorgen dat de uitbesteding van het gegevensbeheer bij SFB wordt beëindigd en dat de uitvoering van deze taak wordt geplaatst binnen de SFB Uitvoeringsorganisatie (de uitvoeringsinstelling binnen de SFB Holding). Het Ctsv heeft inmiddels actie ondernomen en heeft SFB tot 1 juli de tijd gegeven hieraan uitvoering te geven. Overigens zij opgemerkt dat bij de uitbesteding verschillende partijen zijn betrokken: de collecterende functie en het daarbij behorende gegevensbeheer is uitbesteed aan SFB Diensten BV (een maatschappij in de B-poot van het concern die ook de premieheffing voor enkele bedrijfstakeigen regelingen in de bouw uitvoert). Voor de beroepsgroepen van de schilders en de baggeraars zijn de werkzaamheden in het kader van de collecterende functie uitbesteed aan respectievelijk het Sociaal Fonds Schilders en het Sociaal Fonds Baggeraars. Al deze uitbestedingen zijn op grond van de Osv 1997 en daarop gebaseerde regelgeving onrechtmatig. </antwoord>
      <antwoord nummer="3">De SFB Uitvoeringsorganisatie beschikt niet zelf over de benodigde informatiesystemen. Dit is inderdaad een knelpunt, dat zal moeten worden opgelost wanneer het gegevensbeheer bij de SFB Uitvoeringsorganisatie wordt geplaatst. Dit is in eerste instantie een zaak van het SFB in overleg met het Lisv. </antwoord>
      <antwoord nummer="4">Op grond van de Regeling uitbesteding door uitvoeringsinstellingen mag het Lisv geen toestemming verlenen voor het uitbesteden door een uvi van ontvangst, opslag en beheer van gegevens. Juist omdat dit als een kerntaak wordt beschouwd is in de regelgeving voorzien in een verbod op uitbesteding. Wanneer een dergelijke uitbesteding zich toch zou voordoen is er sprake van een onrechtmatige situatie en dienen Lisv en Ctsv hierop actie te ondernemen. Dat is precies wat nu ten aanzien van het SFB gebeurt. </antwoord>
      <antwoord nummer="5">Voorzover ik weet bestond die mogelijkheid niet. Er zijn mij overigens ook geen gevallen bekend van werkgevers of werknemers die hierom hadden gevraagd; wellicht omdat het eenmalig aanleveren van een set gegevens bij één loket iets is dat door werkgevers vaak juist als een voordeel wordt beschouwd. Het alternatief zou namelijk zijn dat dezelfde gegevens meerdere malen moeten worden aangeleverd bij meerdere loketten. Een oplossing voor dit knelpunt zou kunnen zijn dat de uitvoeringsinstelling zelf het gezamenlijk gegevensbeheer voor de werknemersverzekeringen en de bedrijfstakeigen regelingen gaat uitvoeren. Het is een uvi toegestaan om gegevens te verstrekken voor de uitvoering van VUT- en pensioenregelingen en (andere) bedrijfstakeigen regelingen. Deze mogelijkheid vloeit voort uit artikel 101 van de Osv 1997. Hierdoor kunnen de voordelen van één centraal gegevensloket behouden blijven, maar doordat dit loket is geplaatst binnen de uvi zijn de waarborgen van de Osv 1997 voor een rechtmatig gebruik van de gegevens van toepassing. Om de mogelijkheden op dit punt te verruimen is een voorstel tot wijziging van het Besluit toetsingskader andere taken ter advisering naar de Raad van State gezonden. </antwoord>
      <antwoord nummer="6" voetnoot="1">In de huidige situatie voert SFB Diensten BV een gezamenlijk gegevensbeheer voor de werknemersverzekeringen en de bedrijfstakeigen regelingen, gericht op meervoudig gebruik van de gegevens. SFB Diensten BV is een private organisatie die niet onder het gegevensregime en het toezicht van de Osv 1997 valt. Wel dient SFB Diensten BV zich aan de Wet Persoonsregistratie te houden. Mij zijn geen aanwijzingen bekend van gegevensmisbruik (daaronder ook verstaan onterecht gebruik voor andere doelen). Zowel het Ctsv als de Algemene Rekenkamer, die in 1998 onderzoek hebben gedaan naar gegevensuitwisseling in de sociale zekerheid, hebben dergelijke aanwijzingen niet kunnen vinden. Anderzijds wezen beiden erop dat door het gezamenlijk gegevensbeheer risico’s bestaan op «weglek» van gegevens en een aantasting van de privacy van de betrokken werknemers. <voetnoot nummer="1"/>Al met al betekent dit dat enerzijds geen waterdichte garantie kan worden gegeven dat er nooit gegevens onterecht worden gebruikt voor andere doeleinden, maar anderzijds dat er geen concrete aanwijzingen zijn dat dit gebeurt. </antwoord>
      <antwoord nummer="7" voetnoot="2">Zoals aangegeven in mijn antwoord op vraag 5 heb ik stappen gezet om de vorming van één gegevensloket binnen de uvi mogelijk te maken. De uvi mag deze gegevens verstrekken aan andere instanties die periodiek gegevens nodig hebben van de werkgevers, voor zover voor deze gegevensverstrekking een wettelijke grondslag bestaat en voor zover er schriftelijke toestemming is gegeven door de geregistreerde. Hierbij kan gedacht worden aan pensioenfondsen, ziekenfondsen en arbo-diensten. De uvi is op grond van geldende wet- en regelgeving verplicht om de kosten voor deze dienstverlening bij de afnemers in rekening te brengen, volgens duidelijk vastgelegde regels <voetnoot nummer="2"/>. Aangenomen mag worden dat een gecombineerde uitvoering tot lagere uitvoeringskosten zal leiden, maar de omvang van dit doelmatigheidsvoordeel is niet precies te kwantificeren. Het is aannemelijk dat de doelmatigheidswinst die voortkomt uit een centraal gegevensloket zowel bij de A-poot als bij de B-poot neerslaat. </antwoord>
      <noten afkomstig="antwoord">
         <noot nummer="1" titel="Elektronische uitwisseling werknemersgegevens in de Sociale Zekerheid.">Ctsv-rapport toegezonden aan de Kamer door mijn ambtsvoorganger TZ/TBO/98/14281, 3 juli 1998. Algemene Rekenkamer «Elektronische uitwisseling werknemersgegevens in de Sociale Zekerheid.» November 1998</noot>
         <noot nummer="2">Regeling toerekening uitvoeringskosten sociale verzekeringen SV/UB/98/14071, Staatscourant 71 (1998). Zie met name artikel 25 en Besluit toetsingskader Andere taken (Staatsblad 1997, 98)</noot>
      </noten>
   </antwoorden>
</kvr>
