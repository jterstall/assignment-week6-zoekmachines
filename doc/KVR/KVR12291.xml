<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Th.ÂA.ÂM. Meijer, Ross-van Dorp en Wijn (allen CDA) aan de ministers van Volksgezondheid, Welzijn en Sport en van FinanciÃ«n over hoge premies bij c.q. uitsluiting van uitvaartverzekeringen voor kinderen met het Down's Syndroom. (Ingezonden 1 augustus 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12291
</item>
         <item attribuut="Inhoud">Vragen naar aanleiding van het bericht in Trouw van 25 juli 2000, over de hoge premies waarmee ouders van een kind met het Down's Syndroom worden geconfronteerd als zij een uitvaartverzekering wensen af te sluiten.</item>
         <item attribuut="Rubriek">Bedrijfsleven en industrie (Bank- en verzekeringswezen) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Uitvaartverzekeringen</item>
         <item attribuut="Vindplaats">Kamervragen met antwoord 1999-2000, nr. 1805, Tweede Kamer</item>
         <item attribuut="Vraagnr_bij_indiening">2990014270</item>
         <item attribuut="Afkomstig_van">FinanciÃ«n</item>
         <item attribuut="Indiener">
            <persoon partij="CDA">Th.ÂA.ÂM. Meijer</persoon>
            <persoon partij="CDA">Ross-van Dorp</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">2000-09-13</item>
         <item attribuut="Datum_indiening">2000-08-01</item>
         <item attribuut="Document-id">KVR12291</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4049" allpagenumbers="4049 4050" vetnummer="2990014270" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12291" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1805" onderwerp="" indiendatum="2000-08-1">
         <vrager partij="CDA" oorsprong="parlement">Th.ÂA.ÂM. Meijer</vrager>
         <vrager partij="CDA" oorsprong="parlement">Ross-van Dorp</vrager>
         <vrager partij="CDA" oorsprong="parlement">Wijn</vrager>
         <vraagt-aan>de ministers van Volksgezondheid, Welzijn en Sport en van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u het bericht bevestigen dat ouders van een kind met het Down’s Syndroom die een uitvaartverzekering wensen af te sluiten worden geconfronteerd met premies waarvan de hoogte kan «oplopen tot het drievoudige van een normale verzekering» of met uitsluiting? <voetnoot nummer="1"/>
      </vraag>
      <vraag nummer="2">Kunt u bevestigen dat verzekeraars zich hierbij baseren op «een lage levensverwachting van deze kinderen»? </vraag>
      <vraag nummer="3">Acht u dit een valide argumentatie van de zijde van de verzekeraars, mede in het licht van de in aantal relatief kleine groep van mensen? </vraag>
      <vraag nummer="4">Is het beleid van het kabinet er nog steeds op gericht de groep van (verstandelijk) gehandicapten te doen integreren in de maatschappij? Geldt dat ook voor mensen met een Down’s Syndroom? </vraag>
      <vraag nummer="5">Acht u het in het licht van uw op integratie gericht beleid acceptabel dat mensen met een Down’s Syndroom van een uitvaartverzekering worden uitgesloten c.q. met fors naar boven bijgestelde premies worden geconfronteerd? Zo ja, wilt u uw antwoord motiveren? </vraag>
      <vraag nummer="6">Bent u bereid met verzekeraars in contact te treden teneinde hun verzekeringsvoorwaarden in overeenstemming te brengen met het beleid van integratie? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-07-25" bron="Trouw">Trouw, 25 juli 2000</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">Navraag bij het Verbond van Verzekeraars, het Nederlandse Verbond van Uitvaartorganisaties (NVU) en het Landelijk Samenwerkingsverband van Uitvaartinstellingen zonder Winstoogmerk (LSUW) leert dat op de meeste lopende gezinspolissen kinderen worden meeverzekerd met de ouders zonder dat om gezondheidswaarborgen wordt gevraagd. Een kind met Down’s Syndroom wordt in deze situatie tegen normale voorwaarden geaccepteerd. Verzekeraars maken hun bedrijf van het dekken van risico’s tegen betaling van op die risico’s afgestemde premies. In het geval van een nieuw contract, zal de verzekeraar dan ook over het algemeen wel een inschatting maken van het overlijdensrisico. Het proces van differentiatie naar min of meer homogene risicogroepen wordt daarbij begrensd door de kosten van deze differentiatie, die gerelateerd kunnen zijn aan de omvang van de risicogroep. Vanzelfsprekend kunnen ook maatschappelijke overwegingen de verzekeraar weerhouden van een vergaande differentiatie. De polisvoorwaarden van een individuele verzekering worden gebaseerd op de specifieke situatie van de verzekerde. Voor zover er sprake is van een verhoogd overlijdensrisico, oftewel een lagere levensverwachting, kan dit in de verzekeringsvoorwaarden tot uiting komen. Van belang daarbij is dat risico-inschatting voor kinderen met een Down’s syndroom op dezelfde wijze plaats vindt als voor andere kinderen; van systematische uitsluiting is geen sprake, zo blijkt uit een kleine enquête van het Verbond onder zijn leden. Als gevolg van voortgang in de medische wetenschap, is met name de laatste jaren de levensverwachting voor kinderen met het syndroom van Down aanzienlijk verbeterd, al ligt deze nog altijd lager dan voor andere kinderen. De Stichting Down’s Syndroom, die in 1988 is opgericht, schat op basis van haar eigen ledenbestand dat de sterfte onder deze kinderen op twee procent ligt. De gemiddelde kindersterfte tot het twintigste levensjaar bedraagt één procent. Uit navraag bij de betrokken verzekeringsorganisaties komt naar voren dat de lagere levensverwachting zich bij leden van het Verbond kan uiten in premies die tien tot twintig procent hoger liggen dan voor gezonde kinderen; premies die het drievoudige bedragen, komen niet voor. Bij leden van het NVU en het LSUW komen hogere premies en uitsluiting van kinderen met het Down’s syndroom in zijn geheel niet voor. </antwoord>
      <antwoord nummer="4">In het beleid wordt gestreefd naar zogenaamde sociale integratie waarbij mensen met een (verstandelijke) handicap de mogelijkheid wordt geboden, voor zover het kan, werkelijk deel te nemen aan de samenleving en daarvan deel uit te maken. De keuzevrijheid van de zorgvrager staat daarbij centraal. In het (gehandicapten)beleid wordt geen onderscheid gemaakt naar aard, ernst of oorzaak van de beperkingen. Dus, het streven naar integratie van mensen met een handicap geldt evenzeer voor mensen met het syndroom van Down. </antwoord>
      <antwoord nummer="5 en 6">Het Nederlandse toezichtsysteem is gebaseerd op een vrijheid van premiestelling en acceptatiebeleid voor verzekeraars. De overheid heeft op grond van Europese richtlijnen ook niet de mogelijkheden, om de verzekeringsvoorwaarden direct te beïnvloeden. Voor bepaalde verzekeringen is er voor gekozen deze in collectief verband uit te voeren; het gaat hierbij om de sociale verzekeringen. Andere verzekeringen, zoals uitvaartverzekeringen, zijn bewust aan de markt gelaten. De premiestelling en het acceptatiebeleid worden hier niet door de overheid bepaald, maar door verzekeraars. Vanzelfsprekend zal een verzekeraar bij het vaststellen van zijn verzekeringsvoorwaarden de implicaties hiervan voor zijn imago betrekken. Ideeën over maatschappelijk ondernemerschap en solidariteit kunnen daarbij een rol spelen. Consumenten kunnen in hun keuze voor een bepaalde verzekeraar eveneens dergelijke elementen mee laten wegen. Daarmee is solidariteit tussen groepen met een verschillend risicoprofiel bij private verzekeringen een keuze van aanbieders en consumenten. Overigens leert navraag bij de Stichting Down’s Syndroom en het Verbond van Verzekeraars dat beide partijen voornemens zijn om met elkaar overleg te voeren over de verzekeringsvoorwaarden voor mensen met het syndroom van Down. Dit lijkt mij een goede stap. Daarnaast heeft een aantal individuele verzekeringsmaatschappijen inmiddels contact gezocht met de Stichting. Ten slotte blijkt uit navraag bij de Stichting Klachteninstituut Verzekeringen dat tot op heden geen klachten zijn binnengekomen over de acceptatie van mensen met het Down’s syndroom bij uitvaartverzekeringen. </antwoord>
      <noten afkomstig="antwoord"/>
   </antwoorden>
</kvr>
