<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boekestijn (VVD) aan de ministers voor Ontwikkelingssamenwerking, van Buitenlandse Zaken en van Defensie over de actuele situatie in Soedan. (Ingezonden 13 maart 2007; Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27780
</item>
         <item attribuut="Inhoud">Gevraagd wordt om een brede analyse van de actuele situatie in Soedan naar de Kamer te sturen. Gebleken is dat grote delen uit het vredesakkoord niet worden nagekomen, de olieopbrengsten niet eerlijk worden verdeeld, de veiligheidssituatie verslechtert en de hulpverlening geen vooruitgang boekt (Trouw, 8 maart 2007).</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Oorlogen Sudan</item>
         <item attribuut="Vindplaats">Kamervragen met antwoord 2006-2007, nr. 1227, Tweede Kamer</item>
         <item attribuut="Vraagnr_bij_indiening">2060709440</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Boekestijn</persoon>
         </item>
         <item attribuut="Datum_reaktie">2007-04-10</item>
         <item attribuut="Datum_indiening">2007-03-13</item>
         <item attribuut="Document-id">KVR27780</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2599" allpagenumbers="2599 2600 2601" vetnummer="2060709440" code="0607tkkvr1227" lopendefooter="Tweede Kamer, vergaderjaar 2006–2007, Aanhangsel" filenaam="KVR27780" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1227" onderwerp="" indiendatum="2007-03-13">
         <vrager partij="VVD" oorsprong="parlement">Boekestijn</vrager>
         <vraagt-aan>de ministers voor Ontwikkelingssamenwerking, van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2007-04-10">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het artikel «Grote delen uit vredesakkoord niet nagekomen» over de situatie in Zuid-Soedan? <voetnoot nummer="1"/>
      </vraag>
      <vraag nummer="2">Wat is uw commentaar op de bewering dat Zuid-Soedan in 2006 slechts anderhalf miljard dollar zou hebben ontvangen van de Soedanese olieopbrengsten, hoewel was afgesproken dat de helft van de olieopbrengsten naar Zuid-Soedan zou gaan en de Soedanese president Al-Bashir in Saoedi-Arabië zou hebben verklaard dat de totale olieopbrengsten in dat jaar elf miljard dollar bedroegen? </vraag>
      <vraag nummer="3">Waaraan worden de enorme olieopbrengsten van Soedan besteed? </vraag>
      <vraag nummer="4">Is het waar dat er in Zuid-Soedan nog steeds bewapende milities actief zijn die heimelijk steun ontvangen uit Khartoem? Is het tevens waar dat Khartoem méér troepen heeft gestuurd naar het olierijke gebied in Upper Nile? Wat is hierover bekend bij de Nederlandse functionarissen resp. waarnemers in Zuid-Soedan? </vraag>
      <vraag nummer="5" voetnoot="2">Herinnert u zich de mededeling van uw ambtsvoorganger van 14 februari jl. aan de Kamer dat de veiligheidssituatie in Darfur blijft verslechteren? <voetnoot nummer="2"/>
      </vraag>
      <vraag nummer="6" voetnoot="3">Hebben zich na de brief aan de Kamer van 14 februari jl. opnieuw belangrijke ontwikkelingen voorgedaan met betrekking van de situatie in Soedan respectievelijk Darfur, zoals de uitspraken van het Internationaal Strafhof, waarbij onder meer een huidig lid van de Soedanese regering is beschuldigd van het rekruteren, bewapenen, financieren en aanstoken (tot grof geweld) van Janjaweed-milities? <voetnoot nummer="3"/>
      </vraag>
      <vraag nummer="7" voetnoot="4">Is het waar dat bij de hulpverlening via het mede door Nederland gefinancierde Joint Donor Office nog niet veel vooruitgang is geboekt? <voetnoot nummer="4"/>Zo ja, hoe kan daarin verbetering worden gebracht? </vraag>
      <vraag nummer="8">Bent u bereid om zo spoedig mogelijk een brede analyse van de actuele situatie in Soedan naar de Kamer te sturen? </vraag>
      <noten afkomstig="vraag">
         <noot nummer="1" datum="2007-03-8" bron="Trouw">Trouw, 8 maart 2007</noot>
         <noot nummer="2" documenttype="Kamerstuk" kamerstuk-id="29 237" documentnummer="57">Kamerstuk 29 237, nr. 57</noot>
         <noot nummer="3">Internationale Crime Court, Situation in Darfur, the Sudan (27 february 2007)</noot>
         <noot nummer="4" datum="2007-03-8" bron="Trouw">Trouw, 8 maart 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op basis van gegevens uit de federale begroting lijkt het niet aannemelijk dat de totale olieopbrengsten voor 2006 elf miljard dollar bedroegen. De cijfers in de begroting wijzen uit dat de in de Comprehensive Peace Agreement (CPA) vastgelegde verdeelsleutel voor de olieopbrengsten grotendeels juist is gehanteerd. Dat neemt niet weg dat de regering van Zuid-Sudan regelmatig de nauwkeurigheid en volledigheid van de cijfers betwist, mede omdat de Noord-Zuid grenslijn en de grenzen van Abyei, waar de olievelden liggen, nog niet zijn vastgesteld. De Zuid-Sudanese regering wenst verbeterde toegang tot informatie over contracten en opbrengsten in de oliesector. In dit verband is het van belang dat de Nationale Petroleum Commissie, een onafhankelijk en inmiddels ingesteld orgaan dat gestuurd wordt door beide partijen bij de CPA, spoedig operationeel wordt. De internationale gemeenschap dringt hier regelmatig op aan, met name in de Assessment and Evaluation Commission (AEC) waar Nederland deel van uitmaakt. Tijdens een recent gehouden bijeenkomst van dit orgaan hebben het Sudanese ministerie van Financiën en een van de commissies die belast is met de verdeling van het overheidsbudget, naar tevredenheid van beide partijen bij de CPA, inzicht gegeven in de olie-inkomsten en de verdeling daarvan. Op het gebied van transparantie wordt derhalve enige vooruitgang geboekt. </antwoord>
      <antwoord nummer="3">De olieopbrengsten vloeien in de federale en de Zuid-Sudanese schatkisten. Hiervan worden de federale en Zuid-Sudanese begrotingen bekostigd. Voor beide begrotingen geldt dat een groot deel wordt besteed aan lopende uitgaven, voornamelijk salarissen. In het geval van de centrale regering is met name de salarisallocatie voor defensie en de veiligheidsdiensten hoog. Op het gebied van ontwikkeling gaat een aanzienlijk deel naar landbouw, gevolgd door energie en mijnbouw en infrastructuur. Op de begroting van Zuid-Sudan vormen de defensie-uitgaven de grootste kostenpost, gevolgd door infrastructuur, onderwijs en gezondheidszorg. </antwoord>
      <antwoord nummer="4">De rapportages van onder meer de ambassade en de Nederlandse militairen in het gebied leveren het volgende beeld op. In Zuid-Sudan zijn nog steeds gewapende milities actief. Deze zogenaamde Other Armed Groups dienden volgens de Comprehensive Peace Agreement (CPA) op 9 januari 2006 te zijn ontbonden, of te zijn opgegaan in de Sudanese strijdkrachten of in de Zuid-Sudanese strijdkrachten, de Sudanese People’s Liberation Army (SPLA). Dit proces duurt echter nog altijd voort, onder andere omdat de Sudanese strijdkrachten en met name ook de SPLA geen duidelijke cijfers en geen overzicht kunnen geven van de bestaande gewapende milities. Wel lijken beide partijen bij de CPA, naar aanleiding van een geweldsincident in Malakal eind vorig jaar waarbij Other Armed Groups betrokken waren, aan te sturen op een snelle ontbinding van de gewapende milities. De VN-monitoringsmissie UNMIS heeft zeer adequaat gereageerd op dit geweldsincident, waardoor verdere escalatie is voorkomen, en dringt samen met de internationale gemeenschap aan op bespoediging van de ontbinding van de milities. Er is, voor zover ons bekend, geen bewijs dat de regering in Khartoem de bestaande Other Armed Groups militaire steun verleent of aanstuurt. De stationering van Sudanese strijdkrachten in de olierijke gebieden van Upper Nile is onderwerp van gesprek in de CPA-organen. In de CPA staat dat de Sudanese strijdkrachten verplicht zijn zich terug te trekken uit de zuidelijke staten. Volgens de technische commissie van de Joint Defense Board, waarin beide partijen bij de CPA zitting hebben, vindt deze terugtrekking geleidelijk, maar op schema plaats. Hetzelfde geldt voor de terugtrekking van de SPLA uit het noorden. De eenheden verblijven thans in de staten die grenzen aan de betwiste Noord-Zuid grens, waaronder Upper Nile. Volgens de bepalingen van de CPA moeten de Sudanese strijdkrachten zich voor 9 juli aanstaande ten noorden van de Noord-Zuid grens van 1 januari 1956 hebben teruggetrokken. Vanaf dat moment zullen de zogenaamde Joint Integrated Units (gecombineerde eenheden bestaande uit Noordelijke en Zuidelijke soldaten) belangrijke veiligheidstaken overnemen in deze gebieden, waaronder de bescherming van de oliebronnen. Indien dit niet tijdig gebeurt is sprake van een schending van de CPA. Zowel de Nederlandse ambassade, als de Nederlandse militairen volgen de voortgang op bovengenoemde twee gebieden via de daartoe in de CPA ingestelde monitoringsorganen, waaronder de Assessment and Evaluation Commission. De bevindingen van UNMIS, waarbinnen ook Nederlandse militaire waarnemers actief zijn, vormen onderdeel van de besprekingen in deze organen. </antwoord>
      <antwoord nummer="5">Ja. </antwoord>
      <antwoord nummer="6">De uitspraken van het Internationaal Strafhof (ISH) zijn inderdaad één van de meest spraakmakende gebeurtenissen sinds de brief van 14 februari jl. De Sudanese regering verwerpt de jurisdictie van het ISH op basis van de argumentatie dat Sudan het Rome-verdrag niet heeft ondertekend. President El-Bashir heeft gezegd geen enkele intentie te hebben Sudanezen uit te leveren aan het ISH. Daarnaast zijn Speciaal Gezant Jan Eliasson van de Verenigde Naties (VN) en Speciaal Vertegenwoordiger Salim Ahmed Salim van de Afrikaanse Unie (AU) in Sudan geweest waar zij alle medewerking van de Sudanese regering toegezegd hebben gekregen in hun inspanningen het politieke proces rond de Darfur Peace Agreement (DPA) weer vlot te trekken. Echter, de recente briefwisseling tussen de Secretaris-generaal van de Verenigde Naties (SGVN) Ban Ki-moon en President El-Bashir over het Heavy Support Package is een indicatie dat de Sudanese autoriteiten vooralsnog de VN op een afstand en het initiatief in eigen hand willen houden. In de brief stelt President El-Bashir de AU-besluiten van Addis Abeba en Abuja van einde 2006 over het SGVN drie-stappen plan wederom ter discussie. Ook de weigering van de Sudanese regering om aan de VN-mensenrechtenmissie visa te verstrekken kan zo opgevat worden. De missie heeft haar onderzoek echter voortgezet en op 12 maart jl. haar rapport uitgebracht. Bij uitblijven van een constructieve houding van Sudan inzake de gewelddadigheden, de VNondersteuning van AMIS en het politieke proces, is Nederland voorstander van een snelle bespreking van mogelijke sanctiemaatregelen binnen VN-verband, inclusief de mogelijkheid van een uitbreiding van het wapenembargo van Darfur naar geheel Sudan en gerichte sancties tegen individuen en daaraan gelieerde bedrijven. Zoals hieronder gevraagd ben ik bereid de Kamer een brede analyse van de actuele situatie in Sudan te sturen. </antwoord>
      <antwoord nummer="7" voetnoot="1">De vertraging in de wederopbouw van Zuid-Sudan is toe te schrijven aan een tweetal factoren. Enerzijds betreft dit het gekozen financieringsmechanisme, het door de Wereldbank beheerde Multi-Donor Trust Fund voor Zuid-Sudan, dat kampte met uitvoeringsproblemen ten gevolge van onenigheid tussen de Wereldbank en de VN <voetnoot nummer="1"/>. Anderzijds is de uitvoeringscapaciteit van de Zuid-Sudanese overheid nog steeds gering. Ten aanzien van het eerste punt verwachten Nederland en de overige partners van het Joint Donor Office dat dit jaar aanzienlijke vooruitgang wordt geboekt, nu de Wereldbank en de VN een oplossing hebben gevonden voor het uitvoeren van wederopbouwprogramma’s. De minister voor Ontwikkelingssamenwerking heeft de noodzaak van zichtbare resultaten van het Multi-Donor Trust Fund opnieuw benadrukt in een recent gesprek met de president van de Wereldbank, Paul Wolfowitz. Het Joint Donor Office is verzocht de voortgang nauwgezet te monitoren. Als gevolg van de burgeroorlog die decennia lang heeft geduurd, is de opbouw en versterking van de overheid een traject van lange adem. Het Joint Donor Office speelt hierbij een belangrijke ondersteunende rol. Om de uitkering van vredesdividend aan de bevolking in de tussentijd een impuls te geven, heeft de minister voor Ontwikkelingssamenwerking besloten om € 3 miljoen ter beschikking te stellen voor het leveren van basisvoorzieningen via niet-gouvernementele organisaties. </antwoord>
      <antwoord nummer="8">Ja. </antwoord>
      <noten afkomstig="antwoord">
         <noot nummer="1">Zie ook de brief aan de Kamer over de situatie in Sudan van 14 februari 2007 (29 237 nr. 57) en het antwoord op de vragen over wederopbouw in Zuid-Sudan die de Kamer op 9 februari 2007 toegingen</noot>
      </noten>
   </antwoorden>
</kvr>
