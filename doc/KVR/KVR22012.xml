<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dezentjé Hamming en Van Baalen (beiden VVD) aan de minister van Buitenlandse Zaken over piraterij in de Straat van Malakka. (Ingezonden 3 december 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22012
</item>
         <item attribuut="Inhoud">Vragen naar aanleiding van een overval door piraten op een Nederlands schip in de Straat van Malakka over de mate waarin Indonesië en Maleisië voldoen aan de volkenrechtelijke verplichtingen om een veilige doorgang door deze zeestraat te waarborgen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Verkeer, vervoer en waterstaat (Zeescheepvaart)</item>
         <item attribuut="Trefwoorden">Criminaliteitsbestrijding Indonesië Maleisië Zeescheepvaart</item>
         <item attribuut="Vindplaats">Kamervragen met antwoord 2004-2005, nr. 733, Tweede Kamer</item>
         <item attribuut="Vraagnr_bij_indiening">2040504330</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Dezentjé Hamming</persoon>
            <persoon partij="VVD">Van Baalen</persoon>
         </item>
         <item attribuut="Datum_reaktie">2005-01-17</item>
         <item attribuut="Datum_indiening">2004-12-03</item>
         <item attribuut="Document-id">KVR22012</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1549" allpagenumbers="1549 1550" vetnummer="2040504330" code="0405tkkvr733" lopendefooter="Tweede Kamer, vergaderjaar 2004–2005, Aanhangsel" filenaam="KVR22012" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="733" onderwerp="" indiendatum="2004-12-3">
         <vrager partij="VVD" oorsprong="parlement">Dezentjé Hamming</vrager>
         <vrager partij="VVD" oorsprong="parlement">Van Baalen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-01-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u ervan op de hoogte dat op 3 november 2004 wederom een schip varend onder Nederlandse vlag slachtoffer is geworden van een overval door piraten in de Straat van Malakka? <voetnoot nummer="1"/>
      </vraag>
      <vraag nummer="2">Kunt u aangeven in hoeverre Indonesië en Maleisië voldoen aan hun volkenrechtelijke verplichtingen om een veilige doorgang door deze Straat te waarborgen? </vraag>
      <vraag nummer="3">Kunt u aangeven hoeveel piraten dan wel piratenschepen in 2004 door de Indonesische en de Maleisische marine zijn aangehouden? Hoe verhoudt zich dat met cijfers uit de jaren 2000 t/m 2003? Welke ontwikkelingen laten deze cijfers zien? </vraag>
      <vraag nummer="4">Deelt u de mening dat de Indonesische en Maleisische marine onvoldoende prioriteit geven aan het bestrijden van piraterij en het beschermen van het internationale commerciële scheepvaartverkeer? </vraag>
      <vraag nummer="5">Beschikt u over aanwijzingen dat Indonesisch of Maleisisch marinepersoneel corrupte banden met piraten onderhoudt? Zo ja, op welke wijze wordt hiertegen opgetreden? </vraag>
      <vraag nummer="6">Gaat u de betrokken overheden aanspreken op het in vraag 1 vermelde voorval en het toenemende maritieme terrorisme in de Straat van Malakka? </vraag>
      <vraag nummer="7">Welke verplichtingen ziet u voor de Nederlandse regering om de veiligheid van Nederlandse schepen en hun opvarenden te garanderen? </vraag>
      <vraag nummer="8">Deelt u de van mening dat internationale samenwerking om deze piraterij actief te bestrijden dringend nodig is? Zo ja, bent u bereid hier in het kader van het EU-Voorzitterschap op korte termijn aandacht voor te vragen? </vraag>
      <vraag nummer="9">Bent u bereid op korte termijn in overleg te treden met de Nederlandse redersorganisaties om vast te stellen welke actieve rol de regering kan vervullen in het vergroten van de veiligheid voor Nederlandse schepen? Zo ja, wilt u de Kamer over het verloop en de uitkomsten van dit overleg op de hoogte houden? </vraag>
      <vraag nummer="10">Kan de Koninklijke Marine alle Nederlandse schepen escorteren door de Straat van Malakka totdat de Indonesische en Maleisische marine in staat zijn de veiligheid te garanderen? </vraag>
      <noten afkomstig="vraag">
         <noot nummer="1" weblink="http://www.iccwbo.org/ccs/imb_piracy/weekly_piracy_report.asp">http://www.iccwbo.org/ccs/imb_piracy/weekly_piracy_report.asp</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het regime voor de zeestraten benadrukt de vrije doorvaart door de zeestraat, doch legt de kuststaat geen politietaken op. Vrije doorvaart impliceert niet dat op de kuststaat de verplichting rust een veilige doorgang te waarborgen. </antwoord>
      <antwoord nummer="3">De Nederlandse regering beschikt niet over kwantitatieve gegevens betreffende de aanpak van piraterij door Indonesië of Maleisië. Informatie die wordt bijgehouden door de Internationale Maritieme Organisatie (IMO) en het Internationaal Maritiem Bureau (IMB) van de Internationale Kamer van Koophandel geeft geen volledig beeld van de mate waarin piraterij voorkomt of bestreden wordt. De betrokken kuststaten lijken in de afgelopen jaren vaker op te treden tegen piraterij in de Straat van Malakka, zowel op het gebied van preventie als vervolging, doch de regering wil daaraan geen conclusies verbinden. </antwoord>
      <antwoord nummer="4 en 6">Het probleem van piraterij heeft de aandacht van de EU. Zo heeft op 25 november jl. het Nederlandse EU-voorzitterschap in Jakarta een demarche uitgevoerd bij de Indonesische autoriteiten. Hierbij is zorg uitgesproken over de voortdurende gevallen van piraterij en gewapende overvallen en is een lijst overhandigd van incidenten waarbij schepen van EU-lidstaten betrokken waren. Van Indonesische zijde is geantwoord dat maritieme veiligheid tot de hoogste prioriteiten behoort. Sinds juli 2004 voeren Indonesië, Maleisië en Singapore de gecoördineerde patrouillegang in de Straat van Malakka uit. Voorts werkt Indonesië op het gebied van maritieme veiligheid actief samen met Japan en IMO. Het wil deze samenwerking uitbreiden met buurlanden zoals Thailand. Vooralsnog ziet de Nederlandse regering dan ook geen redenen om te twijfelen aan de prioriteitstelling van dit probleem door de genoemde autoriteiten. </antwoord>
      <antwoord nummer="5">De Nederlandse regering beschikt niet over concrete bewijzen van banden tussen onderdelen van de Indonesische of de Maleisische marine met zeerovers. Voor zover van corruptie sprake is beogen de legerhervormingen op basis van de nieuwe wet voor de strijdkrachten van september 2004 hier een einde aan te maken. </antwoord>
      <antwoord nummer="7 t/m 9">In eerste instantie hebben reders zelf de verantwoordelijkheid voor een zo deugdelijk mogelijke bescherming van hun schepen en opvarenden waar ook ter wereld. Als vlaggenstaat is Nederland bezorgd om de veiligheid van Nederlandse schepen en hun opvarenden. Het aanspreken van regeringen (zo mogelijk in Europees verband) in gebieden waar veel piraterij voorkomt, en het benadrukken van de noodzaak van regionale of internationale samenwerking ter bestrijding daarvan, is een van de stappen die in dit verband gezet worden. Uitgangspunt voor het Nederlandse beleid is dat het probleem van de piraterij vanwege de internationale dimensie ervan in internationaal maritiem kader moet worden aangepakt. Daartoe is IMO het meest aangewezen forum. Piraterij vormt sinds jaren een vast agendapunt van IMO, hetgeen tot uiting komt in de uitvoering van een anti-piraterij project en het opstellen van diverse aanbevelingen voor betrokken instanties en belanghebbenden. Ook vervaardigt IMO regelmatige rapportages over het vóórkomen van piraterij. Onder druk van IMO is de (in het antwoord op vraag 4 en 6 genoemde) samenwerking tot stand gekomen tussen Maleisië, Indonesië en Singapore. Thailand zal zich daarbij aansluiten. Dit samenwerkingsverband leidt tot aanschaf en inzet van middelen voor de opsporing van piraterij, zoals patrouillevliegtuigen en schepen. Naast de bovengenoemde internationale activiteiten onderhoudt de Nederlandse regering contact met vertegenwoordigers van de maritieme sector in Nederland. </antwoord>
      <antwoord nummer="10">Belangrijke delen van de Straat van Malakka behoren tot de territoriale wateren van Indonesië, Singapore en Maleisië. Optreden of ingrijpen in territoriale wateren is niet toegestaan zonder toestemming van de desbetreffende kuststaat. Buitenlandse schepen, inclusief schepen van de Koninklijke Marine, genieten in de territoriale wateren van de Straat van Malakka slechts het recht van «transit doorvaart». Dit houdt in dat zij slechts zonder vertraging door de Straat mogen varen en zich daarbij dienen te onthouden van activiteiten die niet samenhangen met de normale doorvaart. In de uitvoering van het recht op «transit doorvaart» kan de Koninklijke Marine Nederlandse schepen begeleiden door de Straat van Malakka, maar niet ingrijpen. Bovendien is dit niet de enige regio die wordt geplaagd door piraterij. Om deze redenen acht ik inzet van de Koninklijke Marine in de Straat van Malakka op dit moment niet opportuun. </antwoord>
      <noten afkomstig="antwoord"/>
   </antwoorden>
</kvr>
