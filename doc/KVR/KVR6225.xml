<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Meyer (Groep Nijpels) over Adeldom (Ingezonden 4 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6225
</item>
         <item attribuut="Inhoud">Vragen naar de ratio van adviesaanvragen aan de Hoge Raad van Adel inzake naamswijzigingen adellijk geslacht (geslachtsnaam).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adel</item>
         <item attribuut="Vindplaats">Kamervragen met antwoord 1997-1998, nr. 473, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Nijpels">Meyer</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-12-04</item>
         <item attribuut="Document-id">KVR6225</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="965" allpagenumbers="965 966" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6225" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="473" onderwerp="" indiendatum="1997-12-4">
         <vrager partij="Groep Nijpels" oorsprong="parlement">Meyer</vrager>
         <vraagt-aan/>
      </vraagdata>
      <antwoorddata antwoorddatum="1997-12-22">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Hebt u kennis genomen van het jaarverslag van de Hoge Raad van Adel over 1996? </vraag>
      <vraag nummer="2">Wat is de ratio van uw adviesaanvragen aan de Hoge Raad van Adel inzake alle naamswijzigingen waarbij de naam van een adellijk geslacht is betrokken? </vraag>
      <vraag nummer="3" voetnoot="1">Hoe moet worden begrepen dat u de Tweede Kamer op 29 en 30 mei 1996 bij herhaling heeft verzekerd dat «er formeel geen relatie bestaat tussen adeldom en geslachtsnaam. Naamswijziging brengt geen wijziging in adeldom. Adeldom gaat er niet door verloren en wordt er niet door verkregen» <voetnoot nummer="1"/>? </vraag>
      <vraag nummer="4">Indien er geen relatie tussen titel en naam bestaat, hoe verklaart u dan dat het tegendeel blijkt uit het KB van 18 december 1815 nr. 46, de Richtlijnen voor geslachtsnaamswijziging, de bestendige praktijk van het ontstaan of verloren gaan van adeldom ten gevolge van naamswijzigingen, de herziening van het naamrecht waarbij de Regering telkens sprak van «combinaties van adellijke titels en namen» en met name uit het door uzelf ingevoerde artikel 5 lid 10 in de Wet van 10 april 1997 m.b.t. het naamkeuzerecht (Stb. 1997, 161)? </vraag>
      <vraag nummer="5">Kunt u wellicht de volledige wettekst aangeven waarin, volgens uw onderzoek, staat dat adeldom alleen via de man overgaat ongeacht de adellijke geslachtsnaam? </vraag>
      <vraag nummer="6">Hoe verklaart u dat de volledige naam-titelcombinatie Prins(es) van Oranje-Nassau drie generaties lang steeds door naamswijzigingbesluiten (KB 8-2-1901 nr. 5, KB 26-10-1937 nr. 5, KB 16-2-1966 nr. 70) via de moeder kon overgaan? </vraag>
      <vraag nummer="7" voetnoot="2">Kent u de conclusie van de Eerste Kamer, 10 mei 1994 «dat de meerderheid van de Eerste Kamer en ook de regering zich niet verzetten tegen de conclusie dat de huidige bestaande regeling vererving in de vrouwelijke lijn toelaat, dat uitsluitend een bepaalde interpretatie aan de tekst is gegeven en dat ook andere interpretaties in het licht van de veranderende maatschappelijke omstandigheden mogelijk zijn»? <voetnoot nummer="2"/>
      </vraag>
      <vraag nummer="8">Indien er slechts sprake is van een bepaalde interpretatie van de koninklijke besluiten uit 1815 en deze volgens art. 7 lid 2 van de Wet op de adeldom bij AMVB kunnen worden gewijzigd, waarom heeft u op 8 april 1997 in de Eerste Kamer gesteld dat zowel de Wet op de adeldom als de Wet van 10 april 1997 moeten worden gewijzigd om de vrouwelijke lijn mogelijk te maken? </vraag>
      <vraag nummer="9" voetnoot="3">Waarom hebt u tijdens het debat op 30 mei 1996 aangevoerd dat «artikel 5 lid 10 is geïntroduceerd om te voorkomen dat het adeldom nieuw leven kreeg ingeblazen»? <voetnoot nummer="3"/>
      </vraag>
      <vraag nummer="10" voetnoot="1">Moet hieruit alsmede uit uw opmerkingen van 29 mei 1996 <voetnoot nummer="1"/>worden afgeleid dat u bezwaar maakt tegen uitbreiding van de adellijke minderheid in ons land? Geldt dit bezwaar ook voor andere minderheden? Weegt dit voor u zwaarder dan gelijke behandeling van vrouwen en het respecteren van het Vrouwenverdrag? </vraag>
      <vraag nummer="11">Welke consequenties trekt u uit het Verslag van de Rapportagecommissie Internationaal Verdrag tegen Discriminatie van Vrouwen (blz. 53, 54, 144) dat het gelijkheidsbeginsel bij de totstandkoming van de Wet op de adeldom en het naamkeuzerecht willens en wetens niet of onvoldoende is gerespecteerd? </vraag>
      <vraag nummer="12">Kan het door u geïntroduceerde artikel 5 lid 10 in de Wet van 10 april 1997 (een lex generalis) derogeren aan de Wet op de adeldom (een lex specialis) om te voorkomen dat de adel nieuw leven krijgt ingeblazen? </vraag>
      <noten afkomstig="vraag">
         <noot nummer="1" documenttype="Handelingen" documentnummer="31">Handelingen II, nr. 31, Vergaderjaar 1995–1996, bladzijde 5834.</noot>
         <noot nummer="2">Handelingen I, nr. 27, Vergaderjaar 1993–1994, bladzijde 1732</noot>
         <noot nummer="3" documenttype="Handelingen" documentnummer="31">Handelingen II, nr. 31, Vergaderjaar 1995–1996, bladzijde 5848.</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Inzake naamswijzigingen waarbij een adellijk geslacht betrokken is, wordt de Hoge Raad van Adel om advies gevraagd, gelet op het verband dat in de praktijk wordt gelegd tussen naam en titel. </antwoord>
      <antwoord nummer="3">Tijdens de mondelinge behandeling van het wetsvoorstel inzake de herziening van het naamrecht (Wet van 10 april 1997, Stb. 161, inwerkingtreding 1 januari 1998 (Koninklijk besluit van 19 november 1997, Stb. 563), is gesproken over de betekenis van artikel 5, tiende lid, van Boek 1 van het Burgerlijk Wetboek, zoals dit vanaf 1 januari 1998 zal gelden. Dit artikellid luidt: «Indien op grond van het tweede tot en met achtste lid een kind, wiens vader van adel is, niet zijn geslachtsnaam verkrijgt, gaat de adeldom niet over op dat kind». Adeldom gaat over volgens de regels van de Wet op de adeldom. Het naamrecht wordt beheerst door de regels van het Burgerlijk Wetboek. Artikel 5, tiende lid, strekt ertoe te voorkomen, dat door de mogelijkheid van naamskeuze nieuwe combinaties van namen en adellijke titels zouden ontstaan. Overigens betreft het citaat uit de vraag een citaat uit de memorie van toelichting bij de Wet op de adeldom. </antwoord>
      <antwoord nummer="4">De in deze vraag genoemde voorbeelden demonstreren dat er geen relatie tussen titel en naam bestaat in die zin dat de overgang van de titel zonder meer overeenkomt met de overgang van de naam. </antwoord>
      <antwoord nummer="5">De Wet op de adeldom berust op het historisch adelsrecht, zoals dat in Nederland geldt. Overgang van adeldom via de vader is hiervan een wezenlijk onderdeel. </antwoord>
      <antwoord nummer="6">Vanwege de bijzondere positie van leden van het Koninklijk Huis en de historische verbondenheid van de titel Prins(es) van Oranje-Nassau met dat Huis is er destijds voor gekozen de titel te laten voortbestaan via leden van het Koninklijk Huis. </antwoord>
      <antwoord nummer="7">Het betreft geen conclusie van de Eerste Kamer, maar een citaat van het lid Postma van de Eerste Kamer der Staten-Generaal. </antwoord>
      <antwoord nummer="8">De Wet op de adeldom codificeert het Nederlandse adelsrecht. Afwijkingen hiervan kunnen daarom niet plaatsvinden zonder wetswijziging. Wijzigingen van het naamrecht, zoals opgenomen in Boek 1 van het Burgerlijk Wetboek, vereisen evenzeer een wijziging van de wet. </antwoord>
      <antwoord nummer="9">Zonder de genoemde bepaling ontstaat de mogelijkheid dat er nieuwe combinaties van namen en titels ontstaan. </antwoord>
      <antwoord nummer="10">Het kabinet handhaaft het sedert decennia gevolgde beleid van terughoudendheid bij de verlening van adeldom dat is neergelegd in de Wet op de adeldom. Uitbreiding van de adel is derhalve primair een aangelegenheid van demografische aard. Daartegen bestaan geen bezwaren. Dit geldt eveneens voor andere minderheden. Zoals eerder uiteengezet zijn de geldende regels op dit punt niet strijdig met het VN-Verdrag inzake de uitbanning van alle vormen van discriminatie van vrouwen of de gelijke behandeling van mannen en vrouwen. </antwoord>
      <antwoord nummer="11">Het kabinet constateert dat de rapportagecommissie een standpunt inneemt dat afwijkt van het standpunt van het kabinet dat uitvoerig is toegelicht in twee brieven aan de Tweede Kamer (kamerstukken II 1996/97, 25 039, nrs. 1 en 4). Voorts wijkt het standpunt van de rapportagecommissie af van de rechterlijke uitspraken die zijn genoemd in beide brieven. Het standpunt van het kabinet is niet gewijzigd door het verslag van de rapportagecommissie. </antwoord>
      <antwoord nummer="12">In mijn antwoord op de derde vraag heb ik de betekenis van artikel 5, tiende lid, uiteengezet. Het betreft geen kwestie van derogatie van de ene wettelijke bepaling aan de andere of omgekeerd. Getracht is de in de praktijk gelegde band tussen naam en adeldom niet uit het oog te verliezen. </antwoord>
      <noten afkomstig="antwoord"/>
   </antwoorden>
</kvr>
