<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over de ontvangst van AT5. (Ingezonden 15 december 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27062
</item>
         <item attribuut="Inhoud">Vragen naar aanleiding van brief van de Nederlandse Vereniging van Journalisten (NVJ), 13 december 2006 met daarin klacht over beëindiging doorgifte van de lokale Amsterdamse televisiezender AT5 via het netwerk van KPN TV/Digitenne. Nog in november 2006 had Digitenne zijn klanten verzekerd dat AT5 beschikbaar zou blijven in de regio Groot Amsterdam. Indiener wijst op de informatiewaarde van AT5, dat volgens hem moet worden toegevoegd aan de lijst van verplicht door te zetten publieke omroepen bij KPN TV/Digitenne, wellicht via het free-to-air gedeelte van de digitale ether.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Omroepen)</item>
         <item attribuut="Trefwoorden">Kabelnetten Omroepen</item>
         <item attribuut="Vindplaats">Kamervragen met antwoord 2006-2007, nr. 586, Tweede Kamer</item>
         <item attribuut="Vraagnr_bij_indiening">2060704440</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-01-10</item>
         <item attribuut="Datum_indiening">2006-12-15</item>
         <item attribuut="Document-id">KVR27062</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1257" allpagenumbers="1257 1258" vetnummer="2060704440" code="0607tkkvr586" lopendefooter="Tweede Kamer, vergaderjaar 2006–2007, Aanhangsel" filenaam="KVR27062" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="586" onderwerp="" indiendatum="2006-12-15">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-01-10">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over de brief van de Nederlandse Vereniging van Journalisten (NVJ) van 13 december jl., over de beëindiging van de doorgifte van de lokale Amsterdamse televisiezender AT5 via het netwerk van KPN TV/Digitenne? <voetnoot nummer="1"/>
      </vraag>
      <vraag nummer="2">Deelt u de mening dat AT5 zijn waarde heeft bewezen in de regio Groot Amsterdam en dat de zender daarmee een toegevoegde waarde heeft? </vraag>
      <vraag nummer="3">Wat is uw oordeel over het feit dat Digitenne nog in november jl. aan haar klanten heeft laten weten dat AT5 beschikbaar zou blijven in de regio Groot Amsterdam? </vraag>
      <vraag nummer="4">Deelt u de mening dat er voor de inwoners van de regio Groot Amsterdam een distributiekanaal moet zijn waarmee AT5 te ontvangen is? Hoe gaat u dit realiseren als AT5 niet is te ontvangen via satelliet of Digitenne en op bepaalde plekken ook geen kabelaansluiting mogelijk is? </vraag>
      <vraag nummer="5">Deelt u de mening dat AT5 moet worden toegevoegd aan de lijst van verplicht door te zetten publieke omroepen bij KPN / TV Digitenne? Zo neen, waarom niet? </vraag>
      <vraag nummer="6">Bent u eventueel bereid om met de Publieke Omroep in overleg te gaan om een oplossing te vinden, bijvoorbeeld door AT5 via het zogenaamde free-to-air gedeelte van de digitale ether uit te zenden? </vraag>
      <noten afkomstig="vraag">
         <noot nummer="1">Als bijlage bijgevoegd</noot>
      </noten>
   </vragen>
   <antwoorden aantal="6">
      <antwoord nummer="1">De NVJ verzoekt mij om voor de regio Groot Amsterdam de lokale zender AT5 toe te voegen aan de lijst van verplicht door te zetten publieke omroepen bij KPN TV/Digitenne. De NVJ doelt waarschijnlijk op de zogenaamde «must-carry» verplichting van artikel 82i van de Mediawet. Deze verplichting geldt echter alleen voor aanbieders van een omroepnetwerk. Een omroepnetwerk is een elektronisch communicatienetwerk als bedoeld in artikel 1.1, onderdeel e, van de Telecommunicatiewet, dat wordt gebruikt om, hoofdzakelijk met gebruik van kabels, programma’s te verspreiden (artikel 1, onderdeel q van de Mediawet). KPN TV/Digitenne is geen omroepnetwerk in de zin van artikel 1, onderdeel q van de Mediawet, omdat er geen verspreiding van programma’s via kabels plaatsvindt. Er bestaat voor KPN TV/Digitenne derhalve geen lijst met verplicht door te zetten zenders. </antwoord>
      <antwoord nummer="2">Het mediabeleid van mijn departement richt zich naast de landelijke omroep, ook op het bestendigen en versterken van de positie van de regionale en lokale omroepen. De lokale en regionale publieke omroepen sluiten goed aan bij de directe leefomgeving van de Nederlandse bevolking. Regionale en lokale omroepen vervullen een belangrijke publieke functie op niet-landelijk niveau, net zoals de landelijke publieke omroep dat doet op nationaal niveau. Wat dat betreft vullen ze elkaar aan. Ik deel de mening van de NVJ dat AT5 voor de inwoners van Amsterdam een toegevoegde waarde heeft. </antwoord>
      <antwoord nummer="3">De wijze en de termijn waarop klanten worden geïnformeerd over de samenstelling en aanpassing van het pakket is de eigen verantwoordelijkheid van KPN TV/Digitenne. Dit conform de Algemene Voorwaarden van KPN die van kracht zijn. </antwoord>
      <antwoord nummer="4">Ja, ik deel de mening dat er voor de inwoners van de regio Groot Amsterdam een distributiekanaal moet zijn waarmee AT5 te ontvangen is. Op basis van artikel 82i van de Mediawet dienen kabelmaatschappijen onder andere televisie- en radioprogramma’s voor lokale omroep door te geven. AT5 kan zich beroepen op deze wettelijke verplichting. Het merendeel van de inwoners van de regio Groot Amsterdam kan via de kabel de televisieprogramma’s van AT5 ontvangen. Ik heb inmiddels van KPN vernomen dat zij met AT5 overeenstemming heeft bereikt om de doorgifte van AT5 in de regio Groot Amsterdam ook na 1 januari 2007 te continueren. Het betreft een tijdelijke oplossing tot 1 oktober 2007 waarbij AT5 samen met de zender Nickelodeon gebruikt maakt van één kanaal. KPN heeft hierover op 22 december 2006 een persbericht gepubliceerd. Inwoners die niet beschikken over een kabelaansluiting, kunnen dus ook na 1 januari 2007 in de regio Groot Amsterdam AT5 ontvangen via de digitale ether. </antwoord>
      <antwoord nummer="5">Zoals ik in antwoord op vraag 1 heb aangegeven, is er geen lijst van verplicht door te zetten publieke omroepen van toepassing op het digitale ethernetwerk van KPN TV/Digitenne. Op korte termijn zullen er gesprekken plaatsvinden tussen diverse partijen, waaronder mijn departement, om de mogelijkheden voor een meer structurele oplossing te verkennen. Dit is ook door KPN aangegeven in haar persbericht van 22 december 2006. Ik wil niet vooruit lopen op de uitkomsten van dit overleg. Mijn betrokkenheid bij de doorgifte van AT5 via het digitale ethernetwerk van KPN TV/Digitenne, is slechts één element van de activiteiten die vanuit mijn departement worden ondernomen om de positie van de lokale en regionale publieke omroepen in het digitale tijdperk veilig te stellen. Zo heb ik recent de brancheorganisatie van Nederlandse kabelbedrijven (VECAI) gevraagd om de technische mogelijkheden voor de digitale doorgifte van de lokale publieke omroepen via de kabel in kaart te brengen. De resultaten hiervan zullen begin 2007 beschikbaar komen. Op basis van deze resultaten zal ik beslissen of de Mediawet op dit punt moet worden aangepast. Daarnaast zal er in opdracht van mijn departement een onderzoek worden uitgevoerd naar het gebruik van analoge kabeltelevisie door digitale kabelabonnees. </antwoord>
      <antwoord nummer="6">In antwoord op vraag 4 heb ik aangegeven dat de verspreiding van AT5 via het digitale ethernetwerk van KPN TV/Digitenne tot 1 oktober aanstaande is geregeld. Daarnaast zal overleg tussen diverse partijen plaatsvinden over de mogelijkheden voor een meer structurele oplossing. Ik wil niet vooruit lopen op de uitkomsten van dit overleg. </antwoord>
      <noten afkomstig="antwoord"/>
   </antwoorden>
</kvr>
