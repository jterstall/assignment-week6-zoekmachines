<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema en Ter Veer (beiden D66) aan de minister voor Ontwikkelingssamenwerking en de staatssecretaris van Economische Zaken over goedkope medicijnen voor ontwikkelingslanden. (Ingezonden 29 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12040
</item>
         <item attribuut="Inhoud">Vragen naar aanleiding van een bericht in Trouw, 22 juni 2000, over Eurocommissaris Brittan die aan de toenmalig Zuid-afrikaanse vice-president een brief heeft geschreven met als doel Zuid-Afrika te weerhouden gebruik te maken van de mogelijkheden van het TRIPS-akkoord om zelf goedkoop medicijnen te produceren of in het buitenland te kopen.</item>
         <item attribuut="Rubriek">Gezondheidszorg (Geneesmiddelen) Ontwikkelingssamenwerking (Algemeen)</item>
         <item attribuut="Trefwoorden">Geneesmiddelen Ontwikkelingssamenwerking</item>
         <item attribuut="Vindplaats">Kamervragen met antwoord 1999-2000, nr. 1580, Tweede Kamer</item>
         <item attribuut="Vraagnr_bij_indiening">2990013300</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">2000-07-14</item>
         <item attribuut="Datum_indiening">2000-06-29</item>
         <item attribuut="Document-id">KVR12040</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3577" allpagenumbers="3577 3578" vetnummer="2990013300" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12040" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1580" onderwerp="" indiendatum="2000-06-29">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">Ter Veer</vrager>
         <vraagt-aan>de minister voor Ontwikkelingssamenwerking en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2000-07-14">
         <antwoorder functie="staatssecretaris" ministerie="Economische Zaken">Ybema</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar <voetnoot nummer="1"/>dat toenmalig Eurocommissaris Brittan op 23 maart 1998 aan de toenmalige Zuidafrikaanse vice-president Mbeki een brief heeft geschreven met als doel Zuid-Afrika te weerhouden gebruik te maken van de mogelijkheden van het TRIPS-akkoord (in WTO-kader) om zelf goedkope medicijnen te produceren of in het buitenland te kopen? </vraag>
      <vraag nummer="2">Heeft de Europese Commissie andere, vergelijkbare stappen ondernomen? </vraag>
      <vraag nummer="3">Is Nederland hierover geraadpleegd? Zo ja, wat was c.q. is uw standpunt? </vraag>
      <vraag nummer="4">Bent u bereid te bevorderen dat de EU ontwikkelingslanden aanmoedigt goedkope medicijnen aan te schaffen c.q. te produceren? Zo ja, op welke manier? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-06-22" bron="Trouw">Trouw, 22 juni 2000</noot>
      </noten>
   </vragen>
   <antwoorden aantal="4">
      <antwoord nummer="1">Naar aanleiding van uw vraag over een brief van Eurocommissaris Brittan aan de Zuid-Afrikaanse vice-president Mbeki kan ik u het volgende melden. Eurocommissaris Brittan heeft inderdaad in maart 1998 een brief aan de toenmalige Zuid-Afrikaanse vice-president Mbeki geschreven. De brief betrof een Zuid-Afrikaans wetsvoorstel, de zogenaamde «Medicines and Related Substances Control Act (MRS)». In deze brief uitte de heer Brittan zijn zorg over de mogelijke onverenigbaarheid van dit MRS-wetsvoorstel met de internationale verplichtingen die Zuid-Afrika op zich heeft genomen in het kader van het WTO TRIPs-verdrag. Tevens signaleerde hij dat het voorstel mogelijk conflicteerde met de doelstellingen van het destijds in onderhandeling zijnde handels- en samenwerkingsakkoord tussen Zuid-Afrika en de EU en sprak hij zijn bezorgdheid uit over de mogelijke negatieve gevolgen voor de Europese farmaceutische industrie. Daarbij erkende de heer Brittan het legitieme streven van Zuid-Afrika om medicijnen tegen redelijke kosten ter beschikking te kunnen stellen. </antwoord>
      <antwoord nummer="2">Bij mijn weten heeft de Europese Commissie geen andere vergelijkbare stappen ondernomen. </antwoord>
      <antwoord nummer="3">De Europese Commissie heeft het Zuid-Afrikaanse wetsvoorstel in februari 1998 in het handelspolitieke comité 113 genoemd zonder het comité te raadplegen over het versturen van een brief. De delegaties wisten niet dat de Europese Commissie dit onderwerp zou opbrengen dus konden ter zake geen standpunt innemen. Vervolgens heeft de Europese Commissie op eigen verantwoordelijkheid de brief aan de Zuid-Afrikaanse vice-president Mbeki opgesteld en verstuurd. Gezien het politiek gevoelige karakter van de materie wil ik er in de toekomst op toezien dat de Europese Commissie niet zonder voorafgaand overleg dergelijke brieven namens de EU uitstuurt. </antwoord>
      <antwoord nummer="4">De regering hecht sterk aan het verbeteren van de gezondheidszorg in ontwikkelingslanden en het vergroten van de beschikbaarheid van betaalbare medicijnen. Het internationale beleid hiertoe wordt primair vorm gegeven in het kader van de Wereldgezondheidsorganisatie (WHO), onder meer via de opstelling van de lijst van zogenaamde «essential drugs». Voor meer dan 90% van de geneesmiddelen op de WHO-lijst geldt dat deze vrij zijn van octrooirechten. Bij deze geneesmiddelen vormen niet de prijzen de belangrijkste barrière bij de verkrijgbaarheid. Prijs vormt vooral een barrière voor geoctrooieerde geneesmiddelen die niet op de lijst staan maar toch van belang zijn voor de gezondheidszorg in ontwikkelingslanden (met name Aids-remmers). De regering heeft voorafgaand aan de Ministeriële Conferentie van Seattle al aangegeven aandacht te willen schenken aan de relatie tussen het TRIPs-verdrag enerzijds en de toegang van ontwikkelingslanden tot «essential drugs» en het beleid van de Wereldgezondheidsorganisatie ter zake anderzijds. Dit hoeft in beginsel niet te leiden tot het openbreken van het WTO TRIPs-akkoord. Prijsdalingen kunnen ook binnen het kader van het TRIPs-akkoord nagestreefd worden. Het TRIPs-akkoord voorziet namelijk in de mogelijkheid van het toekennen van zogenaamde dwanglicenties of door bevordering van parallelle importen uit derde landen waar de prijzen van geneesmiddelen lager liggen. Op instigatie van een aantal lidstaten, waaronder Nederland, en na druk van verschillende non-gouvernementele organisaties is de Europese Commissie meer aandacht aan dit onderwerp gaan besteden. De EU erkent het belang van de bevordering van bovengenoemde mogelijkheden zoals bijvoorbeeld blijkt uit haar inzet tijdens de Kopenhagen +5 Conferentie over sociale ontwikkeling. Zij heeft zich een voorstander getoond van opname van een tekst in de eindverklaring van deze Conferentie, waarin enerzijds het belang van bescherming van intellectuele eigendomsrechten wordt erkend en anderzijds de in het TRIPs-verdrag ingebouwde flexibiliteit onderstreept wordt om in nauwkeurig omschreven gevallen de exclusieve rechten van een octrooihouder in te perken. De regering zal erop toezien dat de EU deze beleidslijn krachtig blijft uitdragen in alle relevante fora. Tot slot is vermeldenswaardig dat de Europese Commissie momenteel werkt aan een brede notitie waarin de Europese inzet komt te staan ten aanzien van de gezondheidsproblematiek in de ontwikkelingslanden. Intellectuele eigendomsaspecten zullen hiervan deel uitmaken maar er zal ook gekeken worden naar andere aspecten, zoals het versterken van de gezondheidszorgsystemen, die van groot belang zijn bij deze complexe gezondheidsproblematiek. </antwoord>
      <noten afkomstig="antwoord"/>
   </antwoorden>
</kvr>
