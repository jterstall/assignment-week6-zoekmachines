<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn en Van der Steenhoven (beiden GroenLinks) aan de staatssecretaris van Defensie over tinhoudende verf. (Ingezonden 1 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12301
</item>
         <item attribuut="Inhoud">Vragen naar aanleiding van artikel in de Volkskrant van 26 juli 2000, onder meer over het gebruik van alternatieven voor de huidige tinhoudende verfstoffen voor marineschepen.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen) Veiligheidsbeleid en defensie (Marine)</item>
         <item attribuut="Trefwoorden">Arbeidsbescherming Gevaarlijke stoffen Marineschepen</item>
         <item attribuut="Vindplaats">Kamervragen met antwoord 1999-2000, nr. 1812, Tweede Kamer</item>
         <item attribuut="Vraagnr_bij_indiening">2990014310</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2000-09-15</item>
         <item attribuut="Datum_indiening">2000-08-01</item>
         <item attribuut="Document-id">KVR12301</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4065" allpagenumbers="4065 4066" vetnummer="2990014310" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12301" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1812" onderwerp="" indiendatum="2000-08-1">
         <vrager partij="GroenLinks" oorsprong="parlement">Harrewijn</vrager>
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="15 september 2000), zie ook Aanhangsel Handelingen nr. 1686, vergaderjaar 1999–2000">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van het artikel «Marine vervangt tinhoudende verf niet»? <voetnoot nummer="1"/>
      </vraag>
      <vraag nummer="2">Om welke redenen acht Defensie het gebruik van TPT-houdende verf voor haar fregatten noodzakelijk, terwijl de Deense en de Belgische Marine TPT-houdende verf niet meer in gebruik heeft? </vraag>
      <vraag nummer="3">Welke verfsystemen gebruiken België en Denemarken voor hun marineschepen? </vraag>
      <vraag nummer="4">Heeft u ooit contact opgenomen met uw Deense en Belgische collega’s over het gebruik van alternatieve verfstoffen? Zo ja, wat zijn de Deense en Belgische resultaten van het gebruik van alternatieve verfstoffen voor marineschepen? </vraag>
      <vraag nummer="5">Zo nee, waarom niet? Bent u bereid alsnog informatie in te winnen bij uw Belgische en Deense collega’s over het gebruik van alternatieve verfstoffen? </vraag>
      <vraag nummer="6">Is het waar dat de Amerikaanse marine TBT vrij is? Zo ja, welke verfsystemen gebruikt de Amerikaanse Marine? </vraag>
      <vraag nummer="7">Wordt er in de gehele EU, naar aanleiding van het verbod op TBT in 2003, een uitzondering gemaakt voor het gebruik van TBT-houdende verven als het om defensiematerieel gaat? Zo ja, om welke landen gaat het? </vraag>
      <vraag nummer="8">Waarom wordt het gebruik van TBT niet genoemd in de Defensie-milieubeleidsnota 2000? </vraag>
      <vraag nummer="9">Op welke wijze verwerkt Defensie verwijderde toxische stoffen? </vraag>
      <noten afkomstig="vraag">
         <noot nummer="1" datum="2000-07-26" bron="Volkskrant">Volkskrant, 26 juli 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2, 3 en 6">Defensie wenst over te gaan op de toepassing van tinvrije aangroeiwerende («anti-fouling») verf voor alle marineschepen. Hiervoor zijn in beginsel drie mogelijkheden beschikbaar: koperhoudende anti-fouling, een gifvrije variant bekend als «nonstick» anti-fouling en een biologische anti-fouling. De laatste variant, bekend onder de naam Camelia, is echter nog experimenteel. De Belgische, Deense en Amerikaanse marine maken voor hun schepen gebruik van koperhoudende anti-fouling. De werking van dit type anti-fouling berust echter, evenals tinhoudende anti-fouling, op toxiciteit. Daarom gaat de voorkeur van Defensie uit naar de «nonstick» anti-fouling. Naast het onderzoeken van koperhoudende verfsystemen, zal in 2001 een nieuwbouwfregat een proef met «non-stick» anti-fouling ondergaan. In de loop van 2002 zullen de resultaten van deze proeven bekend zijn, waarna de keuze gemaakt kan worden. Na 2002 zal de Koninklijke marine in ieder geval geen tinhoudende anti-fouling meer aanbrengen en overgaan op het gekozen alternatief. </antwoord>
      <antwoord nummer="4 en 5">Uit bilaterale contacten van de Koninklijke marine met de Deense en Belgische marine blijkt dat de tot nu toe opgedane ervaringen met koperhoudende anti-fouling neutraal tot positief zijn. Deze ervaringen zijn echter niet geheel maatgevend voor de Nederlandse schepen. In tegenstelling tot de Belgische en Deense marine opereert de Nederlandse marine zeer regelmatig in warme wateren, waar de aangroei van algen e.d. het sterkst is. Ervaringen met koperhoudende anti-fouling in tropische wateren duiden op een hogere dokfrequentie voor onderhoud aan het verfsysteem en de noodzaak tot extra schoonmaakbeurten. Daarom wordt, in afwachting van de uitslag van het onderzoek naar tinvrije alternatieven, niet tussentijds overgegaan op koperhoudende anti-fouling. </antwoord>
      <antwoord nummer="7">De ontwerptekst van het in voorbereiding zijnde internationale verdrag betreffende tinhoudende anti-fouling bevat een uitzonderingsclausule voor marineschepen. Het is nog niet bekend hoe afzonderlijke landen hiermee om zullen gaan. Zoals uit het antwoord op de vragen 2, 3 en 6. blijkt, zal Nederland geen gebruik maken van de uitzonderingsclausule. </antwoord>
      <antwoord nummer="8">Het in de beantwoording van de vragen 2, 3 en 6 geschetste plan van aanpak om te komen tot tinvrije anti-fouling is volledig in overeenstemming met het defensiebeleid milieugevaarlijke stoffen zoals dat beschreven staat in hoofdstuk 4.4 van de Defensie Milieubeleidsnota 2000. Reeds vanaf het einde van de jaren 90 heeft de Koninklijke marine het eerder geschetste onderzoek naar tinvrije alternatieven ter hand genomen. </antwoord>
      <antwoord nummer="9">Defensie verwerkt zelf geen afval. Afvalstoffen worden conform de geldende regelgeving afgevoerd en verwerkt door daartoe bevoegde firma ’s. </antwoord>
      <noten afkomstig="antwoord"/>
   </antwoorden>
</kvr>
