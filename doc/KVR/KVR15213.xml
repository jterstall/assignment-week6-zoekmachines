<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Nicolaï en O.P.G. Vos (beiden VVD) aan de ministers van Justitie, van Binnenlandse Zaken en Koninkrijksrelaties en voor Grote Steden- en Integratiebeleid en de staatssecretaris van Justitie over straatrovers in Rotterdam. (Ingezonden 30 januari 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15213
</item>
         <item attribuut="Inhoud">Vragen naar aanleiding van een bericht in het Algemeen Dagblad van 23 januari 2002 dat in Rotterdam 99% van de aangehouden straatrovers allochtoon en zeer jong is.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen) Welzijn (Minderheden)</item>
         <item attribuut="Trefwoorden">Jeugdcriminaliteit Minderheden</item>
         <item attribuut="Vindplaats">Kamervragen met antwoord 2001-2002, nr. 755, Tweede Kamer</item>
         <item attribuut="Vraagnr_bij_indiening">2010205120</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Nicolaï</persoon>
            <persoon partij="VVD">O.P.G. Vos</persoon>
         </item>
         <item attribuut="Datum_reaktie">2002-03-06</item>
         <item attribuut="Datum_indiening">2002-01-30</item>
         <item attribuut="Document-id">KVR15213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1583" allpagenumbers="1583 1584" vetnummer="2010205120" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15213" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="755" onderwerp="" indiendatum="2002-01-30">
         <vrager partij="VVD" oorsprong="parlement">Nicolaï</vrager>
         <vrager partij="VVD" oorsprong="parlement">O.P.G. Vos</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en voor Grote Steden- en Integratiebeleid en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-03-6">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties en voor Grote Steden- en Integratiebeleid en de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat in Rotterdam 99% van de straatrovers die de politie aanhoudt allochtoon en zeer jong is? <voetnoot nummer="1"/>Bent u het ermee eens dat dit een zeer zorgwekkende ontwikkeling is? </vraag>
      <vraag nummer="2">Hoe beoordeelt u de bestaande mogelijkheden om deze problematiek aan te pakken? </vraag>
      <vraag nummer="3">Deelt u de mening dat uitsluitend intensivering van de bestaande maatregelen niet voldoende is? </vraag>
      <vraag nummer="4">Vindt u ook dat nieuwe verdergaande maatregelen genomen moeten worden? </vraag>
      <vraag nummer="5">Hoe staat u tegenover de maatregelen die eerder onder andere met de VVD-fractie zijn voorgesteld, zoals de strafrechtelijke opvang voor jonge veelplegers, verplichte opvoedcursus en verdere uitbreiding van individuele trajectbegeleiding speciaal gericht op etnische minderheden (ITB-CRIEM)? </vraag>
      <noten afkomstig="vraag">
         <noot nummer="1" datum="2002-01-23" bron="Bijvoorbeeld Algemeen Dagblad " titel="Straatrovers bijna altijd allochtoon">Bijvoorbeeld Algemeen Dagblad «Straatrovers bijna altijd allochtoon», 23 januari 2002</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">Van het bericht heb ik kennis genomen. Mocht het daadwerkelijk zo zijn dat in Rotterdam 99% van de straatrovers die de politie aanhoudt allochtoon en zeer jong is, dan vind ik dat een zorgwekkend gegeven. Of in z’n algemeenheid sprake is van een toenemend aandeel jongeren van allochtone herkomst en verjonging waar het gaat om daders van straatroof is op basis van de huidige gegevens moeilijk vast te stellen. Ik verwijs in dit verband ook naar de beantwoording van vraag 2 van het lid Rietkerk over straatroven in Rotterdam (brief minister van Binnenlandse Zaken en Koninkrijksrelaties, kenmerk EVIP/54283). Daarin wordt onder meer aangegeven dat de politieregistratie geen eenduidig beeld geeft van het delict straatroof, waardoor trendmatige ontwikkelingen met betrekking tot daderprofielen moeilijk uit deze registratie zijn te achterhalen. Ter informatie bied ik u hierbij het rapport «Straatroof» aan <voetnoot nummer="1"/>. In deze rapportage wordt naast een overzicht van omvang en achtergronden van straatroof ook verslag gedaan van een landelijke inventarisatie van de huidige aanpak. Daaruit blijkt dat in veel regio’s de daders relatief jong zijn, in welk verband melding wordt gemaakt van minderjarige en nog schoolgaande jongens. Met betrekking tot de etnische achtergrond van daders van straatroof wordt in bijgevoegd rapport gesteld dat het erop lijkt dat daders verhoudingsgewijs vaker een niet-Nederlandse etnische achtergrond hebben dan een Nederlandse etnische achtergrond. </antwoord>
      <antwoord nummer="2, 3 en 4" voetnoot="2">In z’n algemeenheid geldt naar mijn mening dat het bestaande scala aan interventies en sanctiemodaliteiten dat beschikbaar is voor jongeren die zich schuldig maken aan een strafbaar feit toereikend is. Aandacht voor preventie van marginalisering en criminalisering van jongeren uit etnische minderheden is reeds onderdeel van een integrale aanpak. Dit betreft het op lange termijn investeren in duurzame preventieve maatregelen door het realiseren van een gesloten keten aan voorzieningen waarvan de jongeren gebruik maken in de verschillende leeftijdsfasen die zij doorlopen, namelijk de voorschoolse, schoolse en naschoolse periode. Ik verwijs tevens naar de reactie van de minister voor Grote Steden- en Integratiebeleid op het advies van de Externe Commissie CRIEM &amp; opzet vervolgbeleid 2001–2004 <voetnoot nummer="2"/>. Ten behoeve van de aanpak van allochtone jongeren die een of meerdere strafbare feiten hebben gepleegd zijn thans de ITB-Harde Kern en ITB-Criem (Individuele Traject Begeleiding) als interventie beschikbaar. Voor de zeer jonge plegers van lichte delicten die vanwege hun leeftijd buiten het jeugdstrafrecht vallen (de twaalfminners) geldt dat per 1 augustus jl. «Stop» landelijk is ingevoerd, zijnde een pedagogische handreiking aan de ouders. Is er sprake van zwaardere delicten of van (vermoedens van) achterliggende problematiek dan zal de Raad voor de Kinderbescherming een onderzoek starten en kan hij, afhankelijk van de uitkomst van dit onderzoek, verwijzen naar – vrijwillige – hulpverlening of in ernstige situaties de rechter verzoeken een civiele maatregel op te leggen. Versterking van de aanpak van de jeugdcriminaliteitsproblematiek zal met name gezocht moeten worden in uitbreiding van de beschikbaarheid en verbetering van de toepassing en uitvoering van bestaande instrumenten. Voorstellen daartoe zal de staatssecretaris van Justitie doen in de nota over de aanpak van jeugdcriminaliteit die zij binnenkort aan de Tweede Kamer zal aanbieden. Waar het gaat om het specifieke probleem van straatroof verwijs ik naar het met deze brief meegezonden rapport, waarin onder meer wordt ingegaan op de mogelijkheden om het fenomeen straatroof aan te pakken. Waar het concreet gaat om de aanpak van straatroof in het arrondissement Rotterdam verwijs ik naar de beantwoording van vraag 3 (inzake maatregelen) en vraag 6 (inzake politiecapaciteit) van het lid Rietkerk over straatroven in Rotterdam (brief minister van Binnenlandse Zaken en Koninkrijksrelaties, kenmerk EVIP/54283). Aanvullend op deze beantwoording kan ik u het volgende meedelen. Rotterdam heeft verleden jaar in het kader van de Bijdrageregeling Antillianengemeenten (de 24 miljoen rijksbijdrageregeling) een veelbelovend plan getiteld «Lus di Trafiko» bij de minister voor Grote Steden- en Integratiebeleid ingediend. In het kader van criminaliteitspreventie voorziet dit plan ondermeer in het oprichten van een internaat voor Antilliaanse jongeren die dreigen af te glijden. Het plan is op 14 juni 2001 door de minister voor GSI goedgekeurd (kenmerk CIM2001/63612). Voor de uitvoering van dit plan is aan de gemeente Rotterdam een rijksbijdrage beschikbaar gesteld ad NLG 5 270 000,– ( 2 390 000,–), verdeeld over vier jaarlijkse termijnen vanaf 2001 tot en met 2004. De gemeente Rotterdam is voluit aan de slag met de voorbereiding en uitvoering van dit plan. Daarvoor is een Strategisch Rotterdams Beraad in het leven geroepen. De Antilliaanse gemeenschap wordt in dit kader nadrukkelijk geconsulteerd. Naar aanleiding van de cijfers inzake straatroof heeft op 5 februari 2002 een gesprek plaatsgevonden tussen minister van Boxtel voor Grote Steden- en Integratiebeleid, staatssecretaris De Vries van Binnenlandse Zaken en Koninkrijksrelaties en burgemeester Opstelten van Rotterdam. Tijdens dit gesprek is afgesproken dat burgemeester Opstelten het initiatief zal nemen om te bezien welke «best practices» op het vlak van aanpak Antillianenproblematiek uitgebreid kunnen worden naar de andere Antillianengemeenten. Daarbij zal ook de vraag aan de orde komen of er, in overleg met de Antilliaanse autoriteiten, activiteiten in achterstandswijken op de Antillen ontplooid kunnen worden. </antwoord>
      <antwoord nummer="5" voetnoot="3">Voor de groep «veelplegers» is in beginsel het bestaande scala aan interventies en sanctiemodaliteiten beschikbaar. Daarin zitten echter een aantal beperkingen die een bedreiging vormen voor een adequate aanpak van deze groep jeugdigen. In de binnenkort uit te brengen nota over versterking van de aanpak van jeugdcriminaliteit zal de staatssecretaris van Justitie ingaan op de noodzakelijke intensiveringen. In dat kader zal onder meer ook de wenselijkheid en mogelijkheden om ITB-CRIEM uit te breiden aan de orde worden gesteld. Voor zover de vragenstellers doelen op de strafrechtelijke opvang die thans als specifieke methodiek beschikbaar is voor verslaafden, kan ik het volgende melden. Bij gelegenheid van AO «Drugs», 12 december 2001 heb ik de Kamer opnieuw medegedeeld dat de strafrechtelijke opvang voor verslaafden (SOV) over drie jaar zal worden geëvalueerd. Op basis daarvan zal worden bezien of uitbreiding van deze methodiek naar andere doelgroepen, waarbij gedacht kan worden aan allochtonen en minderjarigen, in overweging dient te worden genomen. Met betrekking tot het voorstel van een verplichte opvoedcursus meld ik het volgende. In juni 2000 is door het kabinet in de notitie «niet-vrijblijvende vormen van opvoedingsondersteuning» <voetnoot nummer="3"/>de volgende beleidslijn geformuleerd: – geen strafrechtelijke vervolging van ouders in geval van normovertredend gedrag van hun kinderen; – ouders wel systematisch betrekken bij politie-/Justitiecontacten; – benutten van deze contacten als vindplaats voor gezinsproblematiek; – waar nodig aanbieden van niet-vrijblijvende en intensieve vormen van opvoedingsondersteuning. Deze lijn is met de Kamer besproken tijdens het AO «Jeugdcriminaliteit en niet-vrijblijvende vormen van opvoedingsondersteuning», 6 december 2000. Ik zie thans geen aanleiding af te wijken van hetgeen toen besproken is met betrekking tot een verplichte opvoedcursus in het strafrechtelijk kader. Op de mogelijkheden van gedwongen opvoedingsondersteuning in het civiele kader, zal de staatssecretaris van Justitie ingaan in de eerder genoemde nota over de aanpak van jeugdcriminaliteit. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2" documenttype="Kamerstuk" kamerstuk-id="25 726" documentnummer="9">Kamerstuk 25 726, nr. 9</noot>
         <noot nummer="3" documenttype="Kamerstuk" kamerstuk-id="27 197" documentnummer="1">Kamerstuk 27 197, nr. 1</noot>
      </noten>
   </antwoorden>
</kvr>
