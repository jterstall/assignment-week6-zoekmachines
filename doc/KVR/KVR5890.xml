<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) over Melkertbanen in de groene sector. (Ingezonden 16 juni 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5890
</item>
         <item attribuut="Inhoud">Vragen in verband met bepalingen in de CAO-Bosbouw die het inzetten van Melkert-werknemers onmogelijk maken.</item>
         <item attribuut="Rubriek">Arbeid (Werkloosheidsbestrijding) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">CAO's Werkloosheidsbestrijding</item>
         <item attribuut="Vindplaats">Kamervragen met antwoord 1997-1998, nr. 188, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1997-10-24</item>
         <item attribuut="Datum_indiening">1997-06-16</item>
         <item attribuut="Document-id">KVR5890</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="381" allpagenumbers="381 382" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5890" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="188" onderwerp="" indiendatum="1997-06-16">
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="24 oktober 1997), zie ook Aanhangsel Handelingen nr. 1488, vergaderjaar 1996–1997.">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Wanneer is een nieuwe CAO voor de bosbouw afgesloten? </vraag>
      <vraag nummer="2">Deelt u de mening, dat de minimale regeling van de totstandkoming van eenvoudige banen tussen het minimumloon en de bestaande laagste loonschalen, in strijd is met de afspraken die terzake keer op keer in voor- en najaarsoverleg met de sociale partners zijn gemaakt, aangezien de cao-afspraken de totstandkoming van zgn. Melkert 1-banen in de groene sector volledig blokkeren? </vraag>
      <vraag nummer="3">Gaat het hier om een cao die door u algemeen verbindend is of zal worden verklaard, of om een cao bij verordening door het bestuur van het Bosschap is vastgesteld? </vraag>
      <vraag nummer="4">Deelt u de mening, dat de situatie die zich thans bij de realisatie van deze «groene Melkertbanen» voordoet, precies de reden vormt waarom in het regeerakkoord een relatie is gelegd tussen de totstandkoming en het gebruik van loonschalen tussen het minimumloon en de bestaande schalen enerzijds, en het eventueel niet-algemeen verbindend verklaren van (dit onderdeel van) een CAO anderzijds? </vraag>
      <vraag nummer="5">Bent u bereid te proberen partijen in de desbetreffende sector alsnog te overtuigen van het belang van creatie van de Melkertbanen in deze sfeer, alsmede van de noodzaak tot het creëren van nieuwe functies en schalen die beginnen op minimumloonniveau? Welke middelen staan u ter beschikking om deze evidente obstructies bij de creatie van nieuwe werkgelegenheid voor langdurig werklozen, tegen te gaan? </vraag>
      <vraag nummer="6">Deelt u de mening, dat niet kan worden afgeweken van de regels voor Melkert 1-banen, omdat in dat geval een belangrijke doelstelling, t.w. het «openbreken» van de onderkant van de arbeidsmarkt, zou worden gefrustreerd? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van de leden Swildens-Rozendaal, Huys en Liemburg, ingezonden 2 juni 1997. </toelichting>
   <antwoorden aantal="5">
      <antwoord nummer="1">Op 28 oktober 1996 is een principeakkoord CAO Particuliere Bosbouw gesloten en op 21 februari 1997 is het definitieve akkoord getekend. De huidige CAO is geldig van 1 mei 1996 tot en met 30 april 1998. </antwoord>
      <antwoord nummer="2">De laagste schaal van de CAO Bosbouw biedt niet de mogelijkheid iemand in het kader van de regeling Extra werkgelegenheid voor langdurig werklozen (Ewlw) aan te stellen, omdat na drie maanden meer dan het wettelijk minimumloon moet worden betaald. De subsidievoorwaarden van de regeling Ewlw gaan uit van één jaar wettelijk minimumloon. Voorts komt de uitloop van het salaris in de CAO Bosbouw boven 120% van het wettelijk minimumloon uit en overschrijdt daarmee het maximum in de voorwaarden voor de regeling Ewlw. Ik constateer tevens dat in de CAO Bosbouw geen algemene of specifieke dispensatiebepalingen ten behoeve van werkgelegenheidsmaatregelen zijn opgenomen. In het overleg met CAO-partijen in de bosbouw is mij gebleken dat er voor de looptijd van deze CAO geen bereidheid bestaat tot een ruimhartig dispensatiebeleid ten aanzien van de naleving van CAO-bepalingen om extra werkgelegenheid voor langdurig werklozen in de bosbouw mogelijk te maken. In dit verband merk ik op dat geen gevolg is gegeven aan de aanbevelingen van de Stichting van de Arbeid van mei 1994 en november 1996 inzake het opnemen van dispensatiebepalingen in CAO’s. Wat betreft het dispensatieverzoek van It Fryske Gea zijn CAO-partijen tijdens het overleg niet verder gegaan dan de bereidheid dit verzoek in het eerstkomend overleg van CAO-partijen nogmaals te bespreken. Ik merk op dat de Vereniging Natuurmonumenten, It Fryske Gea, Landschapsbeheer Nederland, de Federatie Particulier Grondbezit en de Unie van Provinciale Landschappen gepleit hebben ruimte te creëren in de CAO voor het gebruik van de Ewlw. Er is geen expliciete aanbeveling van de Stichting van de Arbeid of afspraak in het Voor- of Najaarsoverleg over het aanpassen van de laagste schalen aan de subsidievoorwaarden van de Ewlw. Formeel is er dus geen strijdigheid met concrete afspraken. Wel is er tussen kabinet en Stichting van de Arbeid overeenstemming om in het algemeen werkgelegenheid aan de zogenaamde onderkant van het loongebouw te creëren. Naar aanleiding van het Voorjaarsoverleg 1995 heeft de Stichting van de Arbeid in oktober 1995 de aanbeveling gedaan om loonschalen die de mogelijkheid tot instroom van laaggekwalificeerden belemmeren, aan te passen. Als hoofdroute is aanbevolen de loonschalen voor deze doelgroep te creëren in de ruimte tussen wettelijk minimumloon en de laagste CAO-schaal. Is de hoofdroute niet mogelijk door de aard van het werk, dan heeft de Stichting van de Arbeid partijen aangeraden duidelijk te maken langs welke alternatieve route men werkgelegenheid voor laaggekwalificeerden zal bevorderen. Waar het in functiegroep 1 van de CAO Bosbouw gaat om werkzaamheden van eenvoudige aard waarvoor geen vakkennis en ervaring is vereist, derhalve passend binnen de hoofdroute, constateer ik dat de ruimte tussen de bij deze functie behorende schaal en het wettelijk minimumloon aanzienlijk is (123% minimumloon). </antwoord>
      <antwoord nummer="3 en 4">Het kabinet heeft bij zijn aantreden de analyse gemaakt dat de gegroeide afstand tussen minimumloon en de laagste schalen in CAO’s een belemmering vormt voor de toegankelijkheid van de arbeidsmarkt voor langdurig werklozen en laagopgeleiden. In dat kader is in het regeerakkoord een relatie gelegd tussen het algemeen verbindend verklaren van CAO’s en het tot stand komen van loonschalen tussen het wettelijk minimumloon en de bestaande laagste loonschalen. In de CAO Bosbouw is in bescheiden mate invulling gegeven aan de ruimte tussen de laagste CAO-schaal en wettelijk minimumloon door een extra nulschaal te introduceren beginnend op minimumloonniveau. Er was op dit punt dan ook geen reden CAO-bepalingen uit de CAO Bosbouw niet algemeen verbindend te verklaren. Dit is per 24 mei 1997 gebeurd. Er is hier geen sprake van een collectieve arbeidsvoorwaardenregeling die bij verordening door het bestuur van het Bosschap is vastgesteld. De afgelopen jaren hebben de laagste reguliere schalen zich in de richting van het wettelijk minimumloon ontwikkeld; van gemiddeld 111,8% minimumloon in 1994, naar 109,9% minimumloon in 1995 en 108,3% minimumloon in 1996. Daarnaast bevatte in 1996 34 van de 109 in dat jaar afgesloten CAO’s, behorend tot de vaste steekproef van de Arbeidsinspectie, aanloopschalen en 39 doelgroepschalen. Bij aanloopschalen gaat het om schalen van meestal één jaar, op of vlakbij het minimumloon voor men in de reguliere schaal instroomt. Bij doelgroepschalen gaat het doorgaans om schalen, die inspelen op voorwaarden die ten aanzien van doelgroepen in werkgelegenheidsmaatregelen van de overheid gesteld zijn. </antwoord>
      <antwoord nummer="5" voetnoot="1">Ik heb gezamenlijk met het ministerie van Landbouw, Natuurbeheer en Visserij overlegd met CAO-partijen. Dat overleg heeft vooralsnog geen openingen geboden anders dan de bereidheid bij het volgende CAO-overleg de resultaten van het pilotproject van Landschapsbeheer Groningen te betrekken en de aanvraag van It Fryske Gea nogmaals te bespreken. Ik heb de betrokken centrale werkgevers- en werknemersorganisaties (MKB Nederland en FNV en CNV) een brief geschreven over de situatie in de bosbouw <voetnoot nummer="1"/>. Daarin heb ik nogmaals verwezen naar de aanbeveling van de Stichting van de Arbeid (oktober 1995) om loonschalen die de mogelijkheid tot instroom van laaggekwalificeerden belemmeren, aan te passen. De aanbevolen hoofdroute komt neer op het creëren van loonschalen in de ruimte tussen wettelijk minimumloon en de laagste CAO-schaal. Tussen kabinet en Stichting van de Arbeid bestaat op dit punt overeenstemming. Voorts heb ik voor de looptijd van de huidige CAO aangedrongen op een ruimhartig dispensatiebeleid van sociale partners als het gaat om CAO-bepalingen die extra werkgelegenheid voor langdurig werklozen verhinderen. Ik acht namelijk de thans ontstane situatie niet aangewezen voor herhaling. </antwoord>
      <antwoord nummer="6">De dienstbetrekkingen ingevolge de Ewlw vormen een aanvulling op het onderste segment van de arbeidsmarkt. Hiervoor heeft het kabinet bewust gekozen. In verband hiermede zijn onder andere eisen gesteld aan de maximum beloning. Het feit dat sommige CAO-partijen niet zodanige afspraken maken dat wel gebruik kan worden gemaakt van de Ewlw levert geen grond op om de voorwaarden van de regeling aan te passen dan wel afwijkingen te gedogen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
