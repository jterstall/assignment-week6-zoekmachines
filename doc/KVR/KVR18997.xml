<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van As (LPF) aan de minister van Financiën over de netto-afdracht aan de EU. (Ingezonden 10 oktober 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18997
</item>
         <item attribuut="Rubriek">Internationale betrekkingen (Europese Unie) Overheidsfinanciën (Overheidsuitgaven)</item>
         <item attribuut="Trefwoorden">EU Overheidsuitgaven</item>
         <item attribuut="Vindplaats">Kamervragen met antwoord 2003-2004, nr. 403, Tweede Kamer</item>
         <item attribuut="Vraagnr_bij_indiening">2030401220</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="LPF">Van As</persoon>
         </item>
         <item attribuut="Datum_reaktie">2003-12-02</item>
         <item attribuut="Datum_indiening">2003-10-10</item>
         <item attribuut="Document-id">KVR18997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="865" allpagenumbers="865 866" vetnummer="2030401220" code="0304tkkvr403" lopendefooter="Tweede Kamer, vergaderjaar 2003–2004, Aanhangsel" filenaam="KVR18997" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="403" onderwerp="" indiendatum="2003-10-10">
         <vrager partij="LPF" oorsprong="parlement">Van As</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2003-12-2">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Deelt u de mening dat de huidige netto-afdracht aan de EU dermate onaanvaardbaar is dat deze op korte termijn dient te worden opgeschort teneinde de lopende onderhandelingen te bespoedigen? </vraag>
      <vraag nummer="2">Kunt u een overzicht geven van het totaal aan netto-afdracht sinds 1991? </vraag>
      <vraag nummer="3">Is het waar dat de in 1999 toegezegde korting van 700 miljoen is gerealiseerd? </vraag>
      <vraag nummer="4">Met welk bedrag zal – op basis van de gemaakte afspraken – de netto-bijdrage toenemen na toetreding van de 10 nieuwe lidstaten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De regering vindt het vanzelfsprekend dat een relatief welvarend land als Nederland meer aan de Europese Unie afdraagt dan het ontvangt. Niettemin is de huidige situatie, waarin Nederland met afstand de grootste relatieve nettobetaler aan Europa is, terwijl het zeker niet het rijkste land is, dermate scheefgegroeid dat dit voor Nederland niet aanvaardbaar is. In Berlijn in 1999 zijn al de eerste stappen gezet die vanaf 2002 leiden tot het keren van de negatieve trend in de ontwikkeling van de Nederlandse nettopositie (zie voor de cijfers het antwoord op vraag 2 hieronder). In de onderhandelingen over de nieuwe financiële perspectieven zal Nederland er op inzetten om de Nederlandse nettopositie verder te verbeteren en tot een rechtvaardiger verdeling van de lasten in Europa te komen. Het opschorten van betalingen aan Europa is niet mogelijk vanwege de gemaakte afspraken in het Eigen Middelen besluit, zoals door het Nederlandse Parlement geratificeerd. </antwoord>
      <antwoord nummer="2">In onderstaande tabel en grafiek wordt de Nederlandse netto-positie weergegeven in miljarden euro’s (lopende prijzen), volgens de boekhoudkundige definitie. Die definitie rekent aan de afdrachtenkant alle eigen middelen mee, ook de traditionele eigen middelen (douane- en landbouwheffingen). Aan de inkomstenkant van de lidstaten worden alle toerekenbare EU-uitgaven meegerekend, inclusief administratieve uitgaven. Nederlandse Negatieve Nettopositie jaar Miljard   1991 0,56 1992 0,86 1993 1,31 1994 1,79 1995 1,92 1996 2,29 1997 2,28 1998 3,01 1999 3,30 2000 3,22 2001 3,83 2002 2,87 Nederlandse negatiev e ne ttopositie   0,0 0,5 1,0 1,5 2,0 2,5 3,0 3,5 4,0 4,5 19 91 19 92 19 93 19 94 19 95 19 96 19 97 19 98 19 99 20 00 20 01 20 02 M ilja rd e n  E u ro , lo p e n d e  p rijz e n </antwoord>
      <antwoord nummer="3">Ja. Uit het bij vraag 2 gegeven overzicht blijkt dat de Nederlandse nettopositie in het jaar 2002, het jaar waarin de afspraken van Berlijn voor het eerst gingen doorwerken in de nettoposities, bijna een miljard euro lager is uitgevallen dan in het jaar 2001. Dit effect is overigens ook het gevolg van een hoge «narekening» van de VK-compensatie in 2001 en ook externe factoren zoals economische groei hebben hierbij een rol gespeeld. Niettemin geeft deze ontwikkeling wel aan dat de toegezegde besparing op de Nederlandse afdrachten daadwerkelijk is gerealiseerd. </antwoord>
      <antwoord nummer="4">De Nederlandse nettopositie in de jaren 2004–2006 is afhankelijk van vele factoren waar nu nog geen informatie over beschikbaar is. Wél kan worden aangegeven dat de uitgaven voor de uitbreiding, op basis van de Europese Raad van Kopenhagen, ongeveer 45 miljard euro bedragen (in prijzen 2004) voor de periode 2004–2006. Dit totaalbedrag van 45 miljard euro valt binnen het in Berlijn afgesproken financiële kader. Hierbij wordt een deel van de kosten van de uitbreiding opgevangen door besparingen op uitgaven voor de huidige lidstaten. Ook is van belang dat de financieringsafspraken van Berlijn, waarbij Nederland een verbetering in de nettopositie heeft gerealiseerd, ook in een uitgebreide unie van kracht zijn. Tenslotte moet er rekening mee worden gehouden dat de nieuwe lidstaten na toetreding ook direct zullen meebetalen aan de EU-begroting. Het valt dus weliswaar te verwachten dat de Nederlandse nettopositie in de jaren 2004–2006 wat zal verslechteren ten opzichte van de situatie in 2002, maar deze verslechtering zal beperkt zijn. Door het structurele effect van de in Berlijn gemaakte afspraken zal de Nederlandse nettopositie in de jaren 2004–2006 niet meer terugvallen naar het niveau van 2001. Voor de jaren na 2006 worden in de komende tijd de onderhandelingen gevoerd waarbij de Nederlandse inzet zal zijn om te komen tot een behoedzame ontwikkeling van de EU-uitgaven en daarmee van de Nederlandse afdrachten. Daarnaast zet Nederland erop in om de scheefgroei in nettoposities tussen Nederland en andere landen in een vergelijkbare welvaartspositie te corrigeren en tot een rechtvaardiger verdeling van de lasten binnen Europa te komen. </antwoord>
      <noten afkomstig="antwoord"/>
   </antwoorden>
</kvr>
