<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over de schadevergoeding van SLOM-boeren (Ingezonden 2 februari 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1333
</item>
         <item attribuut="Inhoud">De vragen betreffen de fiscale gevolgen van de schadevergoeding voor boeren die deelnemen aan de Slacht- en Omschakelingsregeling melkveehouderij (SLOM).</item>
         <item attribuut="Rubriek">Belastingen (Inkomstenbelasting) Landbouw (Landbouwbedrijven)</item>
         <item attribuut="Trefwoorden">Inkomstenbelasting Landbouwbedrijven Schadevergoeding</item>
         <item attribuut="Vindplaats">Kamervragen met antwoord 1994-1995, nr. 694, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1995-04-20</item>
         <item attribuut="Datum_indiening">1995-02-02</item>
         <item attribuut="Document-id">KVR1333</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1411" allpagenumbers="1411 1412" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="694" onderwerp="" indiendatum="1995-02-2">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="20 april 1995), zie ook Aanhangsel Handelingen nr. 491, Vergaderjaar 1994–1995">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Worden SLOM-boeren volgens het progressieve tarief beboet voor de schadevergoeding die zij recent mochten ontvangen? </vraag>
      <vraag nummer="2">Acht u dit progressieve tarief gerechtvaardigd daar het hier een schadevergoeding voor inkomstenderving over een reeks van jaren betreft, terwijl inkomsten in de loop der jaren in vele gevallen tegen een lager marginaal tarief belast zouden zijn geweest? </vraag>
      <vraag nummer="3">Acht u het juist, dat SLOM-boeren nu, door een aanvankelijk onjuist overheidheidsbesluit ten aanzien van hun melkquotum, per saldo in vele gevallen meer belasting verschuldigd zijn, dan wanneer de overheid destijds een juiste beslissing had genomen? </vraag>
      <vraag nummer="4">Bent u bereid voor de schadevergoeding van SLOM-boeren alsnog het bijzondere tarief van toepassing te doen zijn? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1" voetnoot="1 2 3">Melkveehouders die in het verleden hebben deelgenomen aan de slacht- en omschakelingsregeling <voetnoot nummer="1"/>(hierna: slom-regeling) ontvingen een premie voor het gedurende een aantal jaren niet in de handel brengen van melk en zuivelprodukten en voor de omschakeling van het melkveebestand naar een vleesveebestand. Een aantal melkveehouders produceerde op grond van deze slom-regeling geen melk in het jaar 1983. Het jaar 1983 was het referentiejaar voor de toekenning van melkquota in 1984. Voor zover geen melk werd geproduceerd in 1983 werd aan de deelnemers aan de slom-regeling dus geen melkquotum toegekend. Zij werden daardoor belemmerd in hun mogelijkheden om hun melkproduktie na ommekomst van de slom-overeenkomst te hervatten. Op basis van een Europese verordening <voetnoot nummer="2"/>kan in verband hiermee aan de slom-deelnemers een schadevergoeding worden toegekend <voetnoot nummer="3"/>. Bij ondernemers worden dergelijke schadevergoedingen als gewone jaarwinst belast naar het tabeltarief van de Wet op de inkomstenbelasting 1964. In het wettelijke stelsel worden schadeloosstellingen en schadevergoedingen aan ondernemers – afgezien van onteigeningswinst – naar het tabeltarief belast. Van een beboeting is dus geen sprake. </antwoord>
      <antwoord nummer="2, 3 en 4">De onderhavige schadevergoeding heeft een aantal zeer specifieke kenmerken. Zij is na tussenkomst van de Europese rechter door de communautaire overheid toegekend. Voorts is de reden van de vergoeding gelegen in Europees overheidshandelen. Het gaat daarbij om communautaire wetgeving van ruim tien jaren geleden. Verder heeft de vergoeding betrekking op een periode van vijf jaren. Ten slotte kan de vergoeding oplopen tot bedragen waarbij de middelingsregeling geen soelaas kan bieden. Gezien de samenloop van deze bijzondere omstandigheden heb ik besloten goed te keuren dat op verzoek, in afwijking van de wet, de schadevergoeding die betrekking heeft op de gemiste melkproduktie wordt belast naar het bijzondere tarief van artikel 57, tweede lid, van de Wet op de inkomstenbelasting 1964. Ik heb de Belastingdienst hiervan heden op de hoogte gesteld. Als bijlage treft u aan de desbetreffende mededeling. </antwoord>
      <noten afkomstig="antwoord">
         <noot nummer="4"/>
         <noot nummer="1">Verordening (EEG) nr. 1078/77 van 17 mei 1977 (PbEG L 131)</noot>
         <noot nummer="2">Verordening (EEG) nr. 2187/93 van 22 juli 1993 (PbEG L196)</noot>
         <noot nummer="3">Regeling schadevergoeding slom-deelnemers van de minister van Landbouw, Natuurbeheer en Visserij van 9 september 1993/nr. J9314274, Stcrt. 172</noot>
         <noot nummer="4">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
