<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister voor Vreemdelingenzaken en Integratie over vrijstelling van de naturalisatietoets in relatie tot het inburgeringsonderzoek. (Ingezonden 1 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21663
</item>
         <item attribuut="Inhoud">Vragen over het kennelijke feit dat personen uit andere EU-lidstaten die Nederlander willen worden, niet in aanmerking komen voor vrijstelling van de naturalisatietoets. Mag een college van burgemeester en wethouders een inburgeringsonderzoek uitvoeren bij iemand die niet inburgeringsplichtig is, maar mogelijk toch op basis van het onderzoek vrijstelling kan krijgen van de naturalisatietoets?</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Vreemdelingenrecht)</item>
         <item attribuut="Trefwoorden">EU Nationaliteitsrecht Vreemdelingen</item>
         <item attribuut="Vindplaats">Kamervragen met antwoord 2004-2005, nr. 428, Tweede Kamer</item>
         <item attribuut="Vraagnr_bij_indiening">2040500820</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-11-18</item>
         <item attribuut="Datum_indiening">2004-10-01</item>
         <item attribuut="Document-id">KVR21663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="895" allpagenumbers="895 896" vetnummer="2040500820" code="0405tkkvr428" lopendefooter="Tweede Kamer, vergaderjaar 2004–2005, Aanhangsel" filenaam="KVR21663" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="428" onderwerp="" indiendatum="2004-10-1">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-11-18">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u bekend met het verschijnsel dat veel deelnemers die na afloop van de inburgeringscursus bij de afsluitende toets lager dan niveau 2 behalen, daarna op eigen initiatief en kosten doorstuderen bij het Regionale Opleidingen Centra (ROC), alsnog niveau 2 behalen en dan een «Verklaring educatie» van het ROC krijgen? </vraag>
      <vraag nummer="2">Waarom erkent u wel het «Certificaat inburgering» van het ROC als vrijstellingsgrond voor de naturalisatietoets en niet de «Verklaring educatie» van datzelfde ROC? Bent u bereid een regeling te treffen die ook de «Verklaring educatie» als vrijstellingsgrond voor de naturalisatietoets mogelijk maakt, zodat ook iemand die na het afleggen van de inburgeringstoets doorstudeert bij het ROC tot niveau 2, in aanmerking komt voor vrijstelling van de naturalisatietoets? </vraag>
      <vraag nummer="3">Staat voor u het behaalde niveau centraal of het moment waarop dit niveau behaald werd? </vraag>
      <vraag nummer="4" voetnoot="1">Klopt het dat EU-burgers niet in aanmerking komen voor de vrijstelling van de naturalisatietoets die op basis van een inburgeringsonderzoek <voetnoot nummer="1"/>verleend kan worden, omdat zij niet onder de Wet inburgering nieuwkomers vallen en dus geen inburgeringsonderzoek hoeven te ondergaan? </vraag>
      <vraag nummer="5">Betekent dit dat personen die Nederlander willen worden en die afkomstig zijn uit een EU-lidstaat, niet in aanmerking komen voor vrijstelling van de naturalisatietoets, ook als uit een onderzoek, zoals het inburgeringsonderzoek, zou blijken dat zij de taal goed beheersen en goed op de hoogte zijn van de Nederlandse staatsinrichting en maatschappij? </vraag>
      <vraag nummer="6">Kan en mag het college van Burgemeester en Wethouders van een gemeente ook een inburgeringsonderzoek uitvoeren bij iemand die niet inburgeringsplichtig is (bijvoorbeeld een EU-burger), maar die op basis van de uitkomst van dit onderzoek mogelijk in aanmerking komt voor de vrijstelling van de naturalisatietoets, zoals geregeld in artikel 3, lid 1 punt e van het Besluit naturalisatietoets? </vraag>
      <vraag nummer="7">Welke mogelijkheid heeft iemand die uit een EU-lidstaat afkomstig is, Nederlander wil worden, de Nederlandse taal uitstekend beheerst, goede kennis heeft van de Nederlandse staatsinrichting en maatschappij en door het bedrijfsleven in Nederland geaccepteerde diploma’s bezit, die echter niet vallen onder de in artikel 3 van het Besluit naturalisatietoets genoemde diploma’s, om vrijgesteld te worden van de naturalisatietoets? </vraag>
      <vraag nummer="8">Kan en mag het college van burgemeester en wethouders van de betreffende gemeente in zo’n geval op basis van eigen onderzoek, vergelijkbaar met het inburgeringsonderzoek, vrijstelling verlenen cq. een beschikking afgeven die recht geeft op vrijstelling van de naturalisatietoets? </vraag>
      <noten afkomstig="vraag">
         <noot nummer="1">Besluit naturalisatietoets, artikel 3, eerste lid onder punt e</noot>
      </noten>
   </vragen>
   <antwoorden aantal="8">
      <antwoord nummer="1">Ja, het is mij bekend dat na een inburgeringscursus wel vervolgonderwijs wordt gevolgd. Dit sluit goed aan bij de doelstelling van het inburgeringsbeleid om nieuwkomers de eerste stap te bieden die leidt tot zelfstandig kunnen deelnemen aan de maatschappij. Nieuwkomers worden in staat gesteld na afloop van het inburgeringstraject aansluiting te vinden bij scholing, arbeidsmarkt of opvoedingstaken, zoals bijvoorbeeld door verder te gaan met het leren van de taal, vaak in combinatie met een beroepsopleiding of werk. Dit verder leren kan binnen en buiten onderwijsinstellingen plaatsvinden en zal in bepaalde gevallen worden afgesloten met een verklaring over behaald taalniveau. Een dergelijke verklaring mist evenwel de waarborg dat dit niveau is behaald op grond van een kwalitatief verantwoorde toets (namelijk de NT2-profieltoets) en dat sprake is geweest van gegarandeerde toetsomstandigheden. Of het volgen na de inburgeringscursus van vervolgonderwijs in veel gevallen dan wel in beperktere mate gebeurt, is niet bekend. </antwoord>
      <antwoord nummer="2">Een «verklaring educatie» leidt niet tot vrijstelling, omdat zij niet een verklaring is, die na afname van de NT2-profieltoets is afgegeven op grond van een landelijke regeling, die heeft geresulteerd in de afgifte van een landelijk eenvormig bewijsstuk (zie Aanhangsel van de Handelingen, vergaderjaar 2003–2004, nr. 2335, voor mijn beantwoording van eenzelfde vraag). Een op grond van de Wet inburgering nieuwkomers afgegeven «Certificaat inburgering» wordt erkend, omdat het is afgegeven op grond van een landelijke regeling, die, na toetsing, heeft geresulteerd in de afgifte van een landelijk eenvormig bewijsstuk. Het bezit van het «Certificaat inburgering» is, indien nodig, controleerbaar omdat het wordt afgegeven door het college van burgemeesters en wethouders. Hierbij benadruk ik dat het «Certificaat inburgering» wordt afgegeven door het college van burgemeester en wethouders, en anders dan de vraag vermeldt, niet wordt afgegeven door het ROC. Als reeds opgemerkt in mijn hierboven aangehaalde beantwoording ben ik, om de daar genoemde bezwaren tegen de «verklaring educatie», niet bereid een zodanige verklaring als vrijstellingsgrond op te nemen in het Besluit naturalisatietoets. </antwoord>
      <antwoord nummer="3">Zoals het Besluit naturalisatietoets bepaalt, bestaat vrijstelling van de toets indien de verzoeker om naturalisatie in het bezit is van een bepaald niveau van taalbeheersing en een bepaald niveau van kennis van de Nederlandse staatsinrichting en maatschappij. Dit niveau wordt aangetoond met bepaalde controleerbare diploma’s en certificaten. Op deze wijze zijn behaald niveau en moment van het halen van dat niveau aan elkaar gekoppeld, en kan er niet worden gesteld dat één van beide centraal staat. </antwoord>
      <antwoord nummer="4">Ja. </antwoord>
      <antwoord nummer="5">Naast de vier vrijstellingsgronden voor de naturalisatietoets, die zijn gebaseerd op de Wet inburgering nieuwkomers, bevat artikel 3 van het Besluit naturalisatietoets nog andere vrijstellingsgronden. Twee daarvan betreffen vrijstellingen waarbij de verzoeker om naturalisatie een bewijsstuk van zijn kennisniveau overlegt waaraan op grond van landelijk geldende (onderwijs)wet- en regelgeving een gegarandeerde objectieve maatstaf en toetsing ten grondslag ligt. Het betreft hier enerzijds ieder op wettelijke basis uitgereikt diploma of getuigschrift, verkregen na succesvolle afronding van een in Nederland in de Nederlandse taal gevolgde schoolopleiding van hoger niveau dan lager onderwijs (lagere school of basisschool). Anderzijds geeft het diploma staatsexamen Nederlands als Tweede taal, programma I dan wel programma II, als bedoeld in artikel 7.3.1. van de Wet educatie en beroepsonderwijs vrijstelling van de naturalisatietoets. Als iedere verzoeker om naturalisatie hebben ook onderdanen van Lidstaten van de Europese Unie op grond van deze diploma’s vrijstelling van de naturalisatietoets. </antwoord>
      <antwoord nummer="6">Artikel 1, lid 1, onder a, en lid 3 en 4 van de Wet inburgering nieuwkomers definieert de doelgroep van de WIN. Gemeenten kunnen bij de bepaling van de doelgroep gebruik maken van de «Handreiking identificatie nieuwkomers». Volgens de WIN kan een gemeente dus geen mensen oproepen die niet tot de doelgroep behoren en hen betreffend geen inburgeringsonderzoek laten uitvoeren. </antwoord>
      <antwoord nummer="7">Geen. Van de naturalisatietoets zijn de vrijstellingsgronden uitsluitend geregeld in het Besluit naturalisatietoets. Zoals in antwoord op eerdere soortgelijke vragen is aangegeven, is niet gekozen voor het accepteren van andere bewijzen dan die genoemd in dit besluit, omdat deze bewijzen per instelling kunnen verschillen en waarbij de wijze van toetsing per kandidaat kan verschillen, waardoor onvoldoende gegarandeerd is dat de kandidaat daadwerkelijk de voor naturalisatie vereiste kennis van de taal en staatsinrichting en maatschappij bezit (zie Aanhangsel van de Handelingen, Tweede Kamer, 2003–2004, nr. 2335). Volledigheidshalve merk ik nog op dat geen sprake is van «vrijgesteld worden van de naturalisatietoets». Formeel gesproken, bestaat er op grond van het Besluit naturalisatietoets vrijstelling of niet. </antwoord>
      <antwoord nummer="8">Zie mijn antwoord op de vragen 6 en 7. </antwoord>
      <noten afkomstig="antwoord"/>
   </antwoorden>
</kvr>
