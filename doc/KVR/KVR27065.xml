<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Atsma (beiden CDA) aan de minister van Financiën over het boekenonderzoek van de Belastingdienst bij amateursportclubs. (Ingezonden 20 december 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27065
</item>
         <item attribuut="Inhoud">Vragen naar aanleiding van bericht (Algemeen Dagblad, 18 december 2006) dat de Belastingdienst grootscheepse boekenonderzoeken houdt bij het Nederlands amateurvoetbal en in dat kader naheffingsaanslagen en boetes oplegt. Indieners zijn bezorgd over de onduidelijkheid bij de amateursportclubs over de inhoud van de fiscale regelingen waaraan zij zich dienen te onderwerpen. Indieners dringen aan op actualisering van de fiscale regelgeving die sportclubs raakt.</item>
         <item attribuut="Rubriek">Belastingen (Algemeen) Vrijetijdsbesteding (Sport)</item>
         <item attribuut="Trefwoorden">Belastingen Sport</item>
         <item attribuut="Vindplaats">Kamervragen met antwoord 2006-2007, nr. 589, Tweede Kamer</item>
         <item attribuut="Vraagnr_bij_indiening">2060704740</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2007-01-10</item>
         <item attribuut="Datum_indiening">2006-12-20</item>
         <item attribuut="Document-id">KVR27065</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1263" allpagenumbers="1263 1264" vetnummer="2060704740" code="0607tkkvr589" lopendefooter="Tweede Kamer, vergaderjaar 2006–2007, Aanhangsel" filenaam="KVR27065" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="589" onderwerp="" indiendatum="2006-12-20">
         <vrager partij="CDA" oorsprong="parlement">Van Vroonhoven-Kok</vrager>
         <vrager partij="CDA" oorsprong="parlement">Atsma</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-01-10">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat de Belastingdienst grootscheepse boekenonderzoeken houdt bij het Nederlands amateurvoetbal, en in dat kader naheffingsaanslagen en boetes oplegt? <voetnoot nummer="1"/>
      </vraag>
      <vraag nummer="2">Wat is de aanleiding van deze onderzoeken? Bij welke regelingen constateert de Belastingsdienst de meeste onregelmatigheden? </vraag>
      <vraag nummer="3">Deelt u de mening dat bij amateursportclubs onduidelijkheid kan bestaan over de inhoud van de fiscale regelingen waaraan zij zich moeten onderwerpen? </vraag>
      <vraag nummer="4">Deelt u de mening dat als geen kwaadwillendheid in het spel is, naheffingen niet mogen leiden tot het faillissement van de sportclub? Bent u bereid om in voorkomende gevallen te voorzien in adequate betalingstermijnen? </vraag>
      <vraag nummer="5">Deelt u de mening dat het bovenstaande aanleiding zou kunnen geven tot actualisering van de fiscale regelgeving die sportclubs raken, zoals de plafondbedragen van de kantineregeling in de BTW en de regeling rond de fictieve dienstbetrekking in de loonbelasting? Zo neen, waarom niet? Zo ja, bent u bereid hiervoor concrete voorstellen te doen? </vraag>
      <noten afkomstig="vraag">
         <noot nummer="1" datum="2006-12-18" bron="Algemeen Dagblad">Algemeen Dagblad, 18 december 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Belastingdienst stelt regelmatig boekenonderzoeken in bij organisaties waar belastingheffing een rol speelt of kan spelen. Bij de clubs uit de hoofdklasse van het amateurvoetbal zijn vooral de loon- en omzetbelasting van belang. Naar aanleiding van de ingestelde boekenonderzoeken heeft de Belastingdienst aan diverse clubs naheffingsaanslagen opgelegd. Bij de omzetbelasting gaat het er vooral om dat clubs te veel voorbelasting in aftrek brengen of dat zij over de sponsoring een factuur zonder BTW sturen. Het komt in uitzonderingssituaties ook voor dat de club wel met BTW factureert, maar dat men deze belasting ten onrechte niet afdraagt. Wat betreft de loonbelasting behandelen clubs de betalingen aan spelers niet altijd op de juiste wijze. </antwoord>
      <antwoord nummer="3">Evenals bij andere belastingplichtige organisaties kunnen er bij sportclubs vraagpunten ontstaan over fiscale regelingen. Met het oog op de voorlichting van de sportsector bestaat er een speciaal op sportclubs gerichte brochure van de Belastingdienst. Bovendien hebben alle hoofdklassers uit het amateurvoetbal in juni 2006 een notitie van de Belastingdienst ontvangen waarin informatie staat over de onderwerpen die bij de ingestelde onderzoeken tot nadere aandacht hebben geleid. Deze notitie is via de KNVB ook verspreid onder alle andere amateurvoetbalverenigingen. Daarnaast kent de Belastingdienst een kennisgroep voor de coördinatie van fiscale vragen op het gebied van de sport. De clubs zijn geïnformeerd over de regionale contactpersonen bij wie zij nadere inlichtingen kunnen vragen. Op die wijze kunnen ook amateursportclubs voldoende duidelijkheid krijgen over de fiscale regelingen die voor hen van belang zijn. </antwoord>
      <antwoord nummer="4">In het algemeen treedt de Belastingdienst terughoudend op bij het aanvragen van het faillissement van een belastingschuldige. Indien een club de verschuldigde belasting niet voor de uiterste betaaldatum kan betalen, zal de Belastingdienst in overeenstemming met de bestaande wet- en regelgeving een passende gedragslijn hanteren. </antwoord>
      <antwoord nummer="5">Nee. De geconstateerde onregelmatigheden op het terrein van de omzetbelasting hebben niet zozeer betrekking op de overschrijding van het plafondbedrag van de kantineregeling, nagenoeg alle gecontroleerde hoofdklassers doen ter zake aangifte, als wel op de veelal gebrekkige boekhoudkundige vastlegging van de kantineomzet. Daarnaast hebben de geconstateerde onregelmatigheden in het kader van de omzetbelasting betrekking op de onjuiste toepassing van de belastingheffing bij sponsoring en van de algemeen geldende regels voor het splitsen van de aftrekbare en niet-aftrekbare voorbelasting. Wat betreft de loonbelasting zijn bij de ingestelde onderzoeken geen problemen gebleken over de regels inzake de fictieve dienstbetrekking. </antwoord>
      <noten afkomstig="antwoord"/>
   </antwoorden>
</kvr>
