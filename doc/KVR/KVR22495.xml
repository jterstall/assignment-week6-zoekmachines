<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de minister van Volksgezondheid, Welzijn en Sport over het verstrekken van levensverlengende medicatie door ziekenhuizen. (Ingezonden 17 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22495
</item>
         <item attribuut="Inhoud">Vragen naar aanleiding van berichtgeving in NOVA van 15 februari 2005 over ziekenhuizen die op grond van budgettaire overwegingen geen levensverlengende medicatie aan kankerpatiënten verstrekken.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Ziekten en ziektepreventie)</item>
         <item attribuut="Trefwoorden">Geneesmiddelen Kanker</item>
         <item attribuut="Vindplaats">Kamervragen met antwoord 2004-2005, nr. 1169, Tweede Kamer</item>
         <item attribuut="Vraagnr_bij_indiening">2040508770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2005-03-14</item>
         <item attribuut="Datum_indiening">2005-02-17</item>
         <item attribuut="Document-id">KVR22495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2479" allpagenumbers="2479 2480" vetnummer="2040508770" code="0405tkkvr1169" lopendefooter="Tweede Kamer, vergaderjaar 2004–2005, Aanhangsel" filenaam="KVR22495" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1169" onderwerp="" indiendatum="2005-02-17">
         <vrager partij="D66" oorsprong="parlement">Koser Kaya</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-03-14">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de berichtgeving over het al dan niet verstrekken van levensverlengende medicatie aan kankerpatiënten door ziekenhuizen in Nederland en de consequentie van onder meer 500 onnodige sterfgevallen? <voetnoot nummer="1"/>
      </vraag>
      <vraag nummer="2">Bent u door de Nederlandse Vereniging voor Medische Oncologie op de hoogte gesteld van de resultaten van haar onderzoek? Kent u de 19 ziekenhuizen die in 2003 deze levensverlengende medicatie niet verstrekten, en kent u ziekenhuizen die dit anno 2004 en 2005 inmiddels ook niet meer doen? </vraag>
      <vraag nummer="3">Zo ja, bent u van mening dat het voor de Nederlandse patiënt van uitermate groot belang is dat deze lijst van ziekenhuizen openbaar wordt? Zo neen, onderneemt u stappen om die lijst boven tafel te krijgen en openbaar te maken? </vraag>
      <vraag nummer="4">Kent u de budgettaire overwegingen op grond waarvan ziekenhuizen besluiten nemen om al dan niet dit soort geneesmiddelen te verstrekken? Onderneemt u stappen om deze budgettaire belemmeringen weg te werken? Onderneemt u anderszins stappen om ziekenhuizen aan te spreken op het niet verstrekken van levensverlengende medicatie? </vraag>
      <vraag nummer="5">Is het u bekend of dit verstrekkingenprobleem zich alleen voordoet bij oncologische geneesmiddelen, of zijn er meer genees- en/of hulpmiddelen waarbij dit fenomeen zich voordoet? </vraag>
      <vraag nummer="6">Onderschrijft u het belang van directe actie op dit terrein, gezien de urgentie van dit fenomeen? </vraag>
      <noten afkomstig="vraag">
         <noot nummer="1" datum="2005-02-15" bron="NOVA">NOVA, 15 februari 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Ja. Ik ken de resultaten van de enquête die de Nederlandse Vereniging voor Medische Oncologie (NVMO) in 2003 onder medisch specialisten heeft gehouden <voetnoot nummer="1"/>. De 19 ziekenhuizen, die in 2003 de levensverlengende medicatie niet verstrekten, zijn mij niet bekend. Het onderzoek van de NVMO was anoniem en de bevindingen zijn dus niet tot individuele ziekenhuizen te herleiden. In mei 2004 heb ik o.a. met de NVMO overleg gevoerd. Tijdens dat overleg heb ik expliciet gevraagd in welke ziekenhuizen anno 2004 een behandeling met dure geneesmiddelen niet wordt toegepast. Hierop heb ik van de NVMO geen antwoord gekregen. </antwoord>
      <antwoord nummer="3">Ja. Als een dergelijke lijst daadwerkelijk bestaat dan zou het in het belang van de Nederlandse patiënt openbaar gemaakt moeten worden. De lijst kan helpen de feitelijke situatie rondom het gebruik van dure geneesmiddelen en de toepassing van de CTG-beleidsregel dure geneesmiddelen inzichtelijk te maken. Transparantie in dezen is een eerste vereiste om na te gaan of er daadwerkelijk een probleem is en om eventuele beleidsmatige interventies vorm te geven. Met het door mij aan de Tweede Kamer toegezegde onderzoek naar de dure geneesmiddelen wil ik die transparantie bereiken. </antwoord>
      <antwoord nummer="4">Ik ken de budgettaire overwegingen op grond waarvan ziekenhuizen besluiten nemen om al dan niet dit soort geneesmiddelen te verstrekken op dit moment nog niet. Met het onderzoek als bedoeld bij mijn antwoord op vraag 3 beoog ik juist dit type informatie te verzamelen. Omdat mijn onderzoek nog niet is afgerond kan ik nog geen uitspraak doen met betrekking tot het wegwerken van budgettaire belemmeringen en/of het aanspreken van ziekenhuizen op het niet verstrekken van levensverlengende medicatie. Hiervoor ontbreekt nog de relevante informatie. </antwoord>
      <antwoord nummer="5">Ja. Dit fenomeen doet zich soms ook op andere gebieden voor. In het verleden zijn in de media berichten verschenen waaruit bleek dat ziekenhuizen bepaalde hulpmiddelen (zoals: intra-abdominale insulinepompjes en bijzondere neurochirurgische stimulatieapparatuur) weigerden te implanteren. Het betrof hier echter een beperkt aantal gevallen waarbij bemiddeling en actie van de kant van de zorgverzekeraar doorgaans effectief was en alsnog tot de gewenste behandeling leidde. </antwoord>
      <antwoord nummer="6">Zoals ik reeds bij vraag 4 geantwoord heb, wil ik eerst inzicht verkrijgen in de knelpunten rondom dure geneesmiddelen alvorens ik eventueel tot actie overga. Het door mij in gang gezette onderzoek moet daar uitsluitsel over geven. </antwoord>
      <noten afkomstig="antwoord">
         <noot nummer="1">BOM. Onderzoek naar belemmeringen bij voorschrijven nieuwe geneesmiddelen. Medische Oncologie 2003; 3: 33 -7</noot>
      </noten>
   </antwoorden>
</kvr>
