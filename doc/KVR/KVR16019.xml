<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos en Van Gent (beiden GroenLinks) aan de ministers van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij over uitbreiding van veehouderijen in Reconstructiegebieden. (Ingezonden 11 april 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16019
</item>
         <item attribuut="Inhoud">Vragen over (ongewenste) gevallen van uitbreiding van intensieve veehouderijen in gebieden die zijn aangewezen als reconstructiegebied.</item>
         <item attribuut="Rubriek">Ruimtelijke ordening en infrastructuur (Bestemmingsplannen) Veeteelt (Intensieve veehouderij)</item>
         <item attribuut="Trefwoorden">Bestemmingsplannen Intensieve veehouderij</item>
         <item attribuut="Vindplaats">Kamervragen met antwoord 2001-2002, nr. 1455, Tweede Kamer</item>
         <item attribuut="Vraagnr_bij_indiening">2010209110</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">M. B. Vos</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-07-22</item>
         <item attribuut="Datum_indiening">2002-04-11</item>
         <item attribuut="Document-id">KVR16019</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3089" allpagenumbers="3089 3090" vetnummer="2010209110" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16019" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1455" onderwerp="" indiendatum="2002-04-11">
         <vrager partij="GroenLinks" oorsprong="parlement">M. B. Vos</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="22 juli 2002), zie ook Aanhangsel Handelingen nr. 1143, vergaderjaar 2001–2002">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend, dat in meerdere gemeentes in Noord-Brabant nog steeds uitbreiding van intensieve veehouderijen plaatsvindt, terwijl deze bedrijven hoogstwaarschijnlijk in het kader van de reconstructie zullen worden verplaatst (o.a. in de gemeente Mill)? </vraag>
      <vraag nummer="2">Doet deze situatie zich ook in andere reconstructieprovincies voor? Zo ja, waar en in welke gevallen? </vraag>
      <vraag nummer="3">Heeft u zicht op de ruimte die gemeentelijke bestemmingsplannen bieden voor uitbreiding en nieuwvestiging in gebieden die waarschijnlijk tot verwevings- of extensiveringsgebied worden aangewezen? In hoeveel gemeentes komt deze situatie voor? </vraag>
      <vraag nummer="4">Deelt u de mening dat uitbreiding en nieuwvestiging in gebieden, waar de intensieve landbouw juist zal moeten verdwijnen of verminderen, in strijd zijn met de intentie van de Reconstructiewet? Zo nee, waarom niet? </vraag>
      <vraag nummer="5">Wat zal er volgens u, op het moment dat de daadwerkelijke uitvoering van de Reconstructieplannen start, gebeuren met bedrijven die heden uitbreiden of zich nieuw vestigen in een reconstructiegebied? Vindt u het te verdedigen dat, bij inwerkingtreding van de Reconstructiewet, opstallen van één à twee jaar oud mogelijk gesloopt zullen moeten worden? </vraag>
      <vraag nummer="6">Welke mogelijkheden ziet u om de nieuwvestiging en uitbreiding van bedrijven in bedoelde gebieden een halt toe te roepen? Ziet u bijvoorbeeld kans om via het aanwijzingsinstrument gemeentes te verplichten een voorbereidingsbesluit te nemen waarmee de bebouwingsruimte in de bestemmingsplannen wordt gedicht? </vraag>
      <vraag nummer="7">Welke juridische en financiële gevolgen zijn er mogelijk verbonden aan een door de minister opgelegde wijziging van bestemmingsplannen, zoals bedoeld bij de vorige vraag? Hoe verhouden deze kosten, die mogelijk heden gemaakt moeten worden, zich tot de verwachte kosten van de uitkoop van – tegen de intentie van de Reconstructiewet gerealiseerde – opstallen in de reconstructiegebieden in volgende jaren? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het is mij bekend dat er nog steeds uitbreiding van intensieve veehouderijbedrijven plaatsvindt. Vigerende bestemmingsplannen bieden hier helaas nog ruimte voor. De noodzaak tot eventuele verplaatsing van deze bedrijven zal blijken wanneer de reconstructieplannen gereed zijn. </antwoord>
      <antwoord nummer="2">Deze situatie kan zich ook voordoen in andere reconstructieprovincies. Het is voor mij nog niet mogelijk aan te geven waar en welke gevallen het betreft, omdat nu nog niet exact bekend is waar de varkensvrije zones en extensiveringsgebieden ingevolge de reconstructiewet komen te liggen. </antwoord>
      <antwoord nummer="3">Neen. Naarmate het provinciaal beleid van recentere datum is, in overeenstemming met het nationaal beleid terzake, is er minder ruimte voor uitbreiding en nieuwvestiging van intensieve veehouderij in kwetsbare gebieden. Zo heeft het provinciaal bestuur van Noord-Brabant reeds in 2000 een partiële streekplanherziening vastgesteld, waardoor uitbreiding en nieuwvestiging van intensieve veehouderij niet is toegestaan wanneer niet zeker is dat deze niet op gespannen voet staat met de toekomstige integrale zonering inzake de reconstructie. Deze beleidslijn is van toepassing wanneer een gemeente in afwijking van haar bestemmingsplan en anticiperend op een nieuw bestemmingsplan een bouwaanvraag wil honoreren en is van toepassing wanneer een ontwerp bestemmingsplan ter goedkeuring aan de provincie wordt voorgelegd. Ook in brieven aan de gemeenten heeft deze provincie gewezen op de noodzaak te anticiperen op het reconstructieproces. </antwoord>
      <antwoord nummer="4">Ja. </antwoord>
      <antwoord nummer="5">Wat er moet gebeuren met deze bedrijven is afhankelijk van de uiteindelijke situering (binnen een landbouwontwikkelingsgebied, verwevingsgebied, extensiveringsgebied of varkensvrije zone) van het betreffende bedrijf in het reconstructiegebied. Wanneer de varkensvrije zones eenmaal zijn vastgesteld moeten de hierin gelegen bedrijven worden verplaatst en/of beëindigd. Uitbreiding van intensieve veehouderijen is niet toegestaan binnen de extensiveringsgebieden. Het moment van beëindiging of uitplaatsing zal mede afhangen van aspecten als afschrijvingen, investeringsritme en opvolgingssituatie binnen het betreffende bedrijf. Gezien de kosteneffectiviteit van maatregelen ligt het niet voor de hand om bedrijven waar recent uitbreiding of nieuwvestiging heeft plaatsgevonden met prioriteit uit te plaatsen. </antwoord>
      <antwoord nummer="6">Voor zover het gaat om ontwikkelingen die strijdig zijn met het nationaal ruimtelijk beleid heb ik de mogelijkheid het aanwijzingsinstrument te gebruiken. Dit kan bijvoorbeeld aan de orde zijn bij ontwikkelingen die strijdig zijn met planologisch beleid inzake de Ecologische Hoofdstructuur. Het rijk bepaalt niet waar de varkensvrije zones, extensiveringsgebieden verwevingsgebieden en landbouwontwikkelingsgebieden komen te liggen. Binnen het reconstructieproces is afgesproken dat de provincies de regierol terzake vervullen. Zij stellen in de reconstructieplannen vast waar dergelijke gebieden liggen. Het rijk toetst of dit in lijn is met het rijksbeleid. Wanneer gemeenten al vrijwel zeker zijn van de ligging van de varkensvrije zones en de extensiveringsgebieden kunnen zij voor die gebieden een voorbereidingsbesluit nemen, zodat ongewenste uitbreiding en nieuwvestiging van intensieve veehouderijen kan worden tegengegaan. Mede namens de minister van LNV zal ik bij de reconstructiegemeenten aandringen op het nemen van voorbereidingsbesluiten. Ik zal tevens duidelijk maken dat bij de inzet van financiële middelen geen prioriteit zal worden gegeven aan ongewenste ontwikkelingen die recent hebben plaatsgevonden. Verder zal ik de problematiek nadrukkelijk aan de orde stellen tijdens het reguliere overleg dat met provincies en gemeenten in het kader van de reconstructie plaatsvindt. </antwoord>
      <antwoord nummer="7">De eventuele juridische en financiële gevolgen van een aanwijzing zijn niet in te schatten, omdat thans nog onbekend is om hoeveel bedrijven het gaat. Ik kan dus ook niet aangeven in welke verhouding die staan tot de verwachte kosten van eventuele uitkoop van opstallen. </antwoord>
      <noten afkomstig="antwoord"/>
   </antwoorden>
</kvr>
