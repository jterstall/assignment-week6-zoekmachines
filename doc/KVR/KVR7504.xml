<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over aids-besmetting. (Ingezonden 25 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7504
</item>
         <item attribuut="Inhoud">Vragen over mensen die besmet zijn geraakt met het HIV-virus in de periode 1978-1985 en nooit in aanmerking zijn gekomen voor een financiële tegemoetkoming. Zie ook vraag (Aanhangsels Handelingen) nr. 1385, 1997-1998.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten</item>
         <item attribuut="Vindplaats">Kamervragen met antwoord 1997-1998, nr. 1538, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1998-07-16</item>
         <item attribuut="Datum_indiening">1998-05-25</item>
         <item attribuut="Document-id">KVR7504</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3155" allpagenumbers="3155 3156" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7504" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1538" onderwerp="" indiendatum="1998-05-25">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="16 juli 1998), zie ook Aanhangsel Handelingen nr. 1385, vergaderjaar 1997–1998 Voordat ik over ga tot beantwoording van de vragen geef ik een korte weergave van de geschiedenis. In 1994 is door de Nationale ombudsman, naar aanleiding van een verzoek van de Nederlandse Vereniging van Hemofiliepatiënten, een onderzoek ingesteld naar de rol van de Nederlandse overheid en dan met name het ministerie van Welzijn, Volksgezondheid en Cultuur (thans: Volksgezondheid, Welzijn en Sport) met betrekking tot de bescherming van hemofilie-patiënten tegen het risico van besmetting met het aids-virus via bloedproducten in de periode 1982–1989. De Nationale ombudsman is tot de conclusie gekomen dat de overheid op een aantal onderdelen niet behoorlijk heeft gehandeld. Zijn bevindingen staan beschreven in het rapport van 18 juli 1995, nr. 95/271. De voornaamste kritiek van de ombudsman richtte zich op hetgeen zich afspeelde vanaf de periode 1985–1987. Toen het veld verzuimde afdoende beschermingsmaatregelen te treffen ten aanzien van de stollingsproducten (verhitting) is de overheid in deze periode niet tot actie overgegaan. De conclusie die uit dit oordeel getrokken kan worden is dat in deze periode wellicht een aantal gevallen van de vrijwel altijd fatale besmetting voorkomen had kunnen worden, indien de overheid zich actiever had opgesteld. De Minister van Volksgezondheid, Welzijn en Sport heeft de beoordeling van de Nationale ombudsman als gegeven aanvaard. Zonder een inhoudelijk oordeel uit te spreken over de gegeven argumentatie is de bij de overheid neergelegde verantwoordelijkheid als uitgangspunt genomen bij het opstellen van een generale financiële tegemoetkoming op moreel-bestuurlijke gronden. Elke, met HIV-besmette, hemofiliepatiënt ontving een bedrag van f 200 000,-. Van een vastgelegd kapitaal waaruit steeds uitkeringen kunnen worden gedaan (fonds) is geen sprake.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u bevestigen dat mensen die met het HIV-virus besmet zijn geraakt in de periode 1978–1985, zonder dat zij aan hemofilie leden, nooit voor een financiële tegemoetkoming in aanmerking zijn gekomen? </vraag>
      <vraag nummer="2">Is voor die mensen die besmet zijn geraakt en tevens hemofilie-patiënt zijn, een fonds in het leven geroepen dat een tegemoetkoming biedt aan hen en hun naasten of nabestaanden? </vraag>
      <vraag nummer="3">Is overwogen een zodanig fonds tevens in te stellen ten behoeve van de in de eerste vraag genoemde categorie van mensen die met het HIV-virus zijn besmet? Zo neen, waarom niet? </vraag>
      <vraag nummer="4">Zo ja, op grond van welke overwegingen is desondanks afgezien van het daadwerkelijk gestalte geven aan een dergelijk fonds? </vraag>
      <vraag nummer="5">Bent u ook van mening dat er principieel geen verschil bestaat tussen die groep van mensen die met het HIV-virus zijn besmet en die tevens hemofilie-patiënt zijn en zij die tevens aan hemofilie lijden? Zo neen, waarom niet? </vraag>
      <vraag nummer="6">Bent u bekend met het aantal mensen dat als gevolg van donorbloed met het HIV-virus besmet zijn geraakt, maar geen hemofilie-patiënt zijn? Zo neen, wilt u daarnaar een onderzoek doen? </vraag>
      <vraag nummer="7">Bent u bereid tevens een fonds in het leven te roepen ten behoeve van die groep mensen die met het HIV-virus besmet zijn geraakt, maar geen hemofilie-patiënt zijn? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Personen die in de periode 1978–1985 met HIV zijn besmet zonder dat zij aan hemofilie leden hebben geen financiële tegemoetkoming ontvangen. Een tegemoetkoming voor deze categorie is niet overwogen omdat de overheid zich geconcentreerd heeft op een tegemoetkoming voor de groep waarop het rapport van de Nationale ombudsman uit 1995 betrekking had: de hemofiliepatiënten. Of een voorziening voor andere ontvangers van bloedproducten wenselijk zou zijn is onderzocht door een werkgroep van het – sedert 1 januari 1998 opgeheven – College voor de Bloedtransfusie van het Nederlandse Rode Kruis. Zie verder het antwoord op vraag 7. </antwoord>
      <antwoord nummer="2">Zoals ik reeds in mijn inleiding heb aangegeven is er geen fonds in het leven geroepen voor hemofiliepatiënten die besmet zijn geraakt met HIV, maar is sprake van een eenmalige financiële tegemoetkoming op moreel-bestuurlijke gronden. </antwoord>
      <antwoord nummer="3">Nee, zie antwoord op vraag 1. </antwoord>
      <antwoord nummer="4">zie antwoord op vraag 1. </antwoord>
      <antwoord nummer="5">Bij vraag 5 ga ik er vanuit dat u vraagt of een principieel verschil bestaat tussen HIV-besmette hemofiliepatiënten en HIV-besmette patiënten die niet aan hemofilie lijden. Tussen deze twee groepen van mensen bestaat principieel geen verschil, er bestaat echter wel een essentieel verschil in het product waarmee ze zijn behandeld. De overheid heeft met betrekking tot de stollingsproducten, die door hemofiliepatiënten continue worden gebruikt, niet tijdig de geëigende beschermingsmaatregelen genomen toen bleek dat het veld niet overging tot het verhitten van de stollingsproducten. Dit heeft tot gevolg gehad dat een aantal HIV-besmettingen zijn opgetreden die voorkomen hadden kunnen worden. Er was in dat geval dus sprake van een vermijdbaar risico. Het ministerie van VWS heeft op basis van moreel-bestuurlijke gronden de verantwoordelijkheid op zich genomen door aan alle HIV-besmette hemofiliepatiënten een éénmalige financiële tegemoetkoming uit te keren. Met betrekking tot de cellulaire bloedproducten (bloedtransfusie) zijn, ter voorkoming van overdracht van HIV, toentertijd door de overheid en bloedbanken wel tijdig de correcte beschermingsmaatregelen genomen: invoering HIV-test. Van een vermijdbaar risico is hier dus geen sprake. Bovenstaand verschil is reeds eerder door mij aangevoerd in antwoord op een vraag in de Tweede Kamer om de financiële regeling voor met HIV besmette hemofiliepatiënten ook open te stellen voor alle door een bloedtransfusie met HIV besmette patiënten. Concreet heb ik hierover het volgende aangevoerd: «Van de HIV-geïnfecteerden hebben ooit velen een bloedtransfusie gehad maar het verband tussen die besmetting en de transfusie is aanzienlijk moeilijker vast te stellen en ook aanzienlijk onwaarschijnlijker dan bij de hemofiliepatiënten die een Factor VIII-preparaat hebben ontvangen. Hierbij speelt ook dat, als eerder was overgegaan tot verhitting van deze preparaten, de besmetting had kunnen worden voorkomen. Bij gewone bloedtransfusies ligt dat anders. (...)» (Vergaderjaar 1995–1996, 19 218, nr. 58, blz. 8.) Indien ik ondanks het correct handelen van overheid en bloedbanken zou heroverwegen om een éénmalige uitkering aan patiënten te geven die mogelijk door bloedtransfusie besmet zijn geraakt met HIV, moet ik bij deze overweging alle patiënten betrekken die slachtoffer zijn van een gebrekkig bloedproduct waarvoor geen vermijdbaar risico geldt. Zie voor de overweging voor een mogelijke financiële tegemoetkoming het antwoord op vraag 7. </antwoord>
      <antwoord nummer="6">Door het ministerie is geen onderzoek verricht naar het aantal mensen die via donorbloed besmet zijn geraakt met het aidsvirus. In het rapport van de Nationale ombudsman wordt de schatting gemaakt van 150 personen die in Nederland in de periode 1979–1985 via een bloedtransfusie met het aids-virus besmet zijn geraakt. Op dit moment zie ik geen reden om nader onderzoek te verrichten naar deze groep patiënten. Zie verder het antwoord op vraag 7. </antwoord>
      <antwoord nummer="7">In Nederland bestaat geen financiële regeling voor letselschade van slachtoffers in de gezondheidszorg waar geen verband bestaat tussen de schade en de behandeling en/of geen schuldige partij aan te wijzen is. Of een dergelijke voorziening (in de vorm van een fonds of verzekering) voor alle ontvangers van bloedproducten dient te komen is onderzocht door een werkgroep van het – sedert 1 januari 1998 – opgeheven College voor de Bloedtransfusie van het Nederlandse Rode Kruis. De resultaten zijn gebundeld in het rapport: «Naar een No-fault systeem voor bloedproducten?» De conclusie van het rapport is dat er geen principieel argument bestaat om voor slachtoffers van gebrekkige bloedproducten een no-fault systeem in te voeren. Ik onderschrijf deze conclusie. </antwoord>
      <noten afkomstig="antwoord"/>
   </antwoorden>
</kvr>
