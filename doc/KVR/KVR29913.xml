<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de tijdelijke opvang van hiv-geïnfecteerden. (Ingezonden 17 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29913
</item>
         <item attribuut="Inhoud">Een kleine groep hiv-geïnfecteerde vreemdelingen heeft een voorlopige voorziening gekregen, maar hebben geen recht op opvang. Voor een effectieve behandeling van hun ziekte zou tijdelijk opvang noodzakelijk zijn.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2007-2008, nr. 451, Tweede Kamer</item>
         <item attribuut="Vraagnr_bij_indiening">2070802740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-11-01</item>
         <item attribuut="Datum_indiening">2007-10-17</item>
         <item attribuut="Document-id">KVR29913</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="963" allpagenumbers="963 964" vetnummer="2070802740" code="0708tkkvr451" lopendefooter="Tweede Kamer, vergaderjaar 2007–2008, Aanhangsel" filenaam="KVR29913" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="451" onderwerp="" indiendatum="2007-10-17">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-11-1">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Weet u dat er een kleine groep hiv-geïnfecteerde vreemdelingen, circa 100 tot 150 personen, in procedure is voor een tijdelijke verblijfsvergunning op medische gronden, over wie de rechter inmiddels heeft geoordeeld dat deze groep «kansrijk» is en voor wie een voorlopige voorziening is verkregen? </vraag>
      <vraag nummer="2">Bent u bekend met het feit dat deze groep weliswaar gegarandeerd is van medisch noodzakelijke zorg en toegang heeft tot hiv-medicatie, maar dat de voor een effectieve behandeling noodzakelijke therapietrouw in de praktijk moeilijk in te passen is in verband met het ontbreken van onderdak en gezonde voeding? </vraag>
      <vraag nummer="3">Deelt u de mening dat het wenselijk is dat deze beperkte groep, die weliswaar legaal in Nederland verblijft maar geen recht heeft op opvang, basisvoorzieningen worden geboden zodat zij hun behandeling kunnen volhouden en hun ziekte beheersbaar blijft? Zo neen, waarom niet? </vraag>
      <vraag nummer="4">Bent u bereid deze beperkte groep via het Centraal Orgaan opvang Asielzoekers (COA) tijdelijk opvang te bieden in afwachting van de uitslag van hun procedure? Zo ja, wilt u op zo kort mogelijke termijn maatregelen nemen om dit mogelijk te maken? Zo neen, waarom niet? </vraag>
      <vraag nummer="5">Wilt u deze vragen beantwoorden voor het geplande AO inzake vreemdelingen/asiel op 1 november 2007? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Gelet op de algemene formulering van deze vraag en het feit dat geen nadere gegevens zijn verstrekt over de individuele vreemdelingen die tot de gestelde groep behoren, is het niet mogelijk een uitspraak te doen over deze stelling. Zonder nadere gegevens kan geen gericht dossieronderzoek plaatsvinden, om zodoende te onderzoeken op welke gronden de rechter een verzoek om een voorlopige voorziening in de hier bedoelde zaken heeft toegewezen. </antwoord>
      <antwoord nummer="2">De inrichting van de therapie is een zaak tussen de zorgverlener en de patiënt. Ik neem de stelling voor kennisgeving aan, maar vind niet dat het aan mij is om een oordeel te vellen over de invulling van een effectieve behandeling. </antwoord>
      <antwoord nummer="3">Op grond van artikel 10, tweede lid, van de Vreemdelingenwet 2000 kan een ieder die in Nederland verblijft, rechtmatig en niet rechtmatig, aanspraak maken op medisch noodzakelijke zorg, dus ook de vreemdeling die in afwachting is van de beslissing op zijn reguliere aanvraag om een verblijfsvergunning. De toekenning van verstrekkingen, het recht op uitkeringen of opvangvoorzieningen is op grond van artikel 10 en 11 Vreemdelingenwet 2000, in tegenstelling tot het recht op noodzakelijke zorg, beperkt tot de vreemdelingen die in het bezit zijn van een verblijfsvergunning danwel vreemdelingen die een asielverzoek hebben ingediend. De HIV-geïnfecteerde vreemdeling die een reguliere aanvraag om een verblijfsvergunning indient, heeft op grond van het voorgaande wel recht op medisch noodzakelijke zorg, maar geen recht op opvang, een uitkering of andere verstrekkingen zolang er nog geen positieve beslissing op de aanvraag ligt. Het feit dat de verblijfsprocedure van de HIV-geïnfecteerde vreemdeling mogelijk kansrijk zou zijn, doet hier niets aan af. Uitgangspunt in het reguliere toelatingsbeleid is dat er pas toegang tot verstrekkingen, voorzieningen en/of uitkeringen kan worden verleend op het moment dat betrokkene een positieve beslissing op zijn verblijfsaanvraag ontvangt. In de bestuurlijke afspraken met de Vereniging van Nederlandse Gemeenten (VNG) is neergelegd dat: «bijzondere aandacht wordt gegeven aan het probleem dat gemeenten in de praktijk worden geconfronteerd met uitgeprocedeerde asielzoekers, die rechtmatig in Nederland verblijven, maar geen recht meer hebben op (opvang) voorzieningen. Het Rijk en de VNG zullen hierover nader overleg voeren, teneinde deze situaties zoveel mogelijk tot een minimum te beperken.» De door de vragensteller bedoelde HIV-geïnfecteerde vreemdelingen die een beslissing afwachten op de aanvraag voor een verblijfsvergunning op medische gronden, zouden voor zover het ex-asielzoekers betreft kunnen behoren tot de categorie rechtmatig verblijvende vreemdelingen waarvoor een oplossing wordt gezocht. De problematiek is echter complex, omdat de reguliere toelatingsprocedure zich in principe niet leent om te worden gekoppeld aan (opvang)voorzieningen. In het kader van rechtsgelijkheid moet daarom goed in kaart worden gebracht wat de mogelijke gevolgen van het bieden van basisvoorzieningen kunnen zijn voor reguliere vreemdelingen in een vergelijkbare situatie. Ik verwacht uw Kamer hierover nog dit jaar nader te informeren. </antwoord>
      <antwoord nummer="4">Onder verwijzing naar het antwoord op vraag 3 zal ik het COA niet opdragen om HIV-geïnfecteerde vreemdelingen als categorie op te vangen tijdens de reguliere toelatingsprocedure. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
