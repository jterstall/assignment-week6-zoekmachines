<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken over een Nederlandse gevangene in India. (Ingezonden 23 december 2005); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24688
</item>
         <item attribuut="Inhoud">Er wordt aandacht gevraagd voor de situatie van Niek Pennings, die onder erbarmelijke omstandigheden vastzit in een gevangenis in India.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden India</item>
         <item attribuut="Vindplaats">Kamervragen met antwoord 2005-2006, nr. 688, Tweede Kamer</item>
         <item attribuut="Vraagnr_bij_indiening">2050605340</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2006-01-16</item>
         <item attribuut="Datum_indiening">2005-12-23</item>
         <item attribuut="Document-id">KVR24688</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1465" allpagenumbers="1465" vetnummer="2050605340" code="0506tkkvr688" lopendefooter="Tweede Kamer, vergaderjaar 2005–2006, Aanhangsel" filenaam="KVR24688" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="688" onderwerp="" indiendatum="2005-12-23">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-01-16">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de situatie van Niek Pennings, die onder erbarmelijke omstandigheden vastzit in een gevangenis in India, en de 2.300 handtekeningen die verzameld zijn om aandacht te vragen voor zijn situatie? <voetnoot nummer="1"/>
      </vraag>
      <vraag nummer="2">Welke stappen heeft u ondernomen om deze situatie onder de aandacht te brengen van de Indiase regering? </vraag>
      <vraag nummer="3">Wordt de heer Pennings door de Nederlandse ambassade ter plaatse bijgestaan? Zo ja, welke ondersteuning krijgt hij en hoe lang zal deze nog voortduren? </vraag>
      <vraag nummer="4">Mocht het onverhoopt tot een veroordeling komen, welke mogelijkheden zijn er dan voor de heer Pennings om zijn straf, of een deel daarvan, in Nederland uit te zitten? </vraag>
      <noten afkomstig="vraag">
         <noot nummer="1" weblink="http://www.niekpennings.tk">http://www.niekpennings.tk</noot>
      </noten>
   </vragen>
   <antwoorden aantal="3">
      <antwoord nummer="1 en 3">Ja, ik ben bekend met de situatie waarin de heer Pennings zich bevindt en de handtekeningen die verzameld zijn om hiervoor aandacht te vragen. Aan de heer Pennings wordt, evenals aan andere Nederlandse gedetineerden in het buitenland, bijstand verleend op basis van de door mijn ministerie gehanteerde consulaire normen. Betrokkene is tijdens zijn detentie bezocht door de consul. Daarnaast heeft de ambassade regelmatig telefonisch contact met hem. Tevens heeft de ambassade een vertrouwenspersoon ingeschakeld ten behoeve van de rechtsgang. Ook onderhoudt het Ministerie van Buitenlandse Zaken contact met de contactpersoon van de heer Pennings in Nederland. De ambassade zal blijven toezien op de voortgang van het proces, de detentieomstandigheden en het welzijn van de heer Pennings. In landen buiten Europa zijn, zoals bekend, de detentieomstandigheden in veel gevallen aanmerkelijk slechter dan in Nederland. Hierbij moet onder meer gedacht worden aan omstandigheden van humanitaire en facilitaire aard zoals voeding, hygiëne en medische zorg. De Nederlandse vertegenwoordigingen zien toe op een juiste toepassing van het lokale recht en een juiste humanitaire behandeling, zo ook ten aanzien van de heer Pennings. </antwoord>
      <antwoord nummer="2">De Nederlandse ambassade heeft de Indiase Ministeries van Buitenlandse en Binnenlandse Zaken schriftelijk om aandacht gevraagd voor de heer Pennings. De Nederlandse ambassadeur heeft op 14 oktober 2005 een gesprek gevoerd met het Indiase Ministerie van Binnenlandse Zaken over de situatie waarin hij zich bevindt. Daarnaast heeft de ambassade meermalen telefonisch contact gehad met de lokale autoriteiten. </antwoord>
      <antwoord nummer="4">India is geen partij bij het Verdrag inzake de Overbrenging van Gevonniste Personen van de Raad van Europa. Daarnaast bestaat er geen bilateraal verdrag op grond waarvan in India veroordeelde Nederlanders hun straf uit kunnen zitten in Nederland. Het Ministerie van Buitenlandse Zaken kan zoals gezegd, slechts toezien op een juiste toepassing van het lokale recht, en zal dit blijven doen. </antwoord>
      <noten afkomstig="antwoord"/>
   </antwoorden>
</kvr>
