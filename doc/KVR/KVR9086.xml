<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Berg (SGP) aan de staatssecretaris van Verkeer en Waterstaat over de tarieven van de kerktelefonie. (Ingezonden 16 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9086
</item>
         <item attribuut="Inhoud">Vragen over een dreigende forse tariefsverhoging voor abonnees van de kerktelefoon, en het maatschappelijk belang van kerktelefonie voor zieken en ouderen. De verhoging is het gevolg van een (lopend) verschil van mening tussen KPN en Kabeltelefoon inzake de tarieven van de kerktelefonie.</item>
         <item attribuut="Rubriek">Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Kerkgenootschappen Prijzen Telefonie</item>
         <item attribuut="Vindplaats">Kamervragen met antwoord 1998-1999, nr. 1125, Tweede Kamer</item>
         <item attribuut="Vraagnr_bij_indiening">2989909530</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SGP">Van den Berg</persoon>
         </item>
         <item attribuut="Datum_reaktie">1999-04-07</item>
         <item attribuut="Datum_indiening">1999-03-16</item>
         <item attribuut="Document-id">KVR9086</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2305" allpagenumbers="2305 2306" vetnummer="2989909530" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9086" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1125" onderwerp="" indiendatum="1999-03-16">
         <vrager partij="SGP" oorsprong="parlement">Van den Berg</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-04-7">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het verschil van mening tussen KPN en Kabeltelefoon inzake de tarieven van de kerktelefonie? <voetnoot nummer="1"/>
      </vraag>
      <vraag nummer="2">Zullen tachtigduizend abonnees van de kerktelefoon worden geconfronteerd met een zeer forse tariefsverhoging, indien KPN zou overgaan tot de hantering van reguliere tarieven? </vraag>
      <vraag nummer="3">Erkent u het maatschappelijk belang van de kerktelefoon voor met name zieken en ouderen om via een telefoonaansluiting diensten van de eigen kerkelijke gemeente te kunnen beluisteren? </vraag>
      <vraag nummer="4">Welke mogelijkheden c.q. bevoegdheden hebt u om te voorkomen dat de betreffende 600 aangesloten kerkelijke gemeenten met een eventuele forse tariefsverhoging zullen worden geconfronteerd? </vraag>
      <vraag nummer="5">Bent u, indien geboden, bereid uw bevoegdheden met betrekking tot het beschermen van het maatschappelijk belang dat met de kerktelefonie is gediend, aan te wenden? </vraag>
      <noten afkomstig="vraag">
         <noot nummer="1" datum="1999-03-11" bron="Trouw">Trouw, 11 maart 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja. De klacht van Kabelfoon, tegen het hanteren van een niet-kostengeoriënteerd tarief door KPN bij kerktelefonie, is in behandeling bij de Onafhankelijke Post en Telecommunicatie Autoriteit (OPTA). OPTA verwacht begin april een oordeel in dit geschil te kunnen geven. </antwoord>
      <antwoord nummer="2 en 3">Hierover kan ik geen oordeel geven voordat OPTA haar besluit bekendmaakt. Afhankelijk van dit besluit zal KPN eventueel de tarieven moeten aanpassen. Dat kerktelefonie tegemoet komt aan een maatschappelijke behoefte blijkt uit het gegeven dat circa 80 000 à 90 000 luisteraars gebruik maken van deze voorziening, waarbij KPN huurlijnen onder de kostprijs aanbiedt. Ten aanzien van de betaalbaarheid vervullen de kerken een intermediaire rol tussen de particulier en KPN. In de praktijk wordt kerktelefonie meestal door de kerk zelf bekostigd. </antwoord>
      <antwoord nummer="4" voetnoot="1">In de Telecommunicatiewet (TW) en het daaruit voortvloeiende Besluit Universele Dienst (Sts.bld. 1998, 637) wordt ingegaan op mogelijke telefoniediensten die deel uit kunnen maken van de universele dienstverlening (UD). De dienst kerktelefonie behoort hier niet toe. De in de TW gedefinieerde diensten en voorzieningen zijn gebaseerd op het geharmoniseerde pakket dat ook in de ONP Spraakrichtlijn (98/10/EG) wordt genoemd. Bij de behandeling van de TW in de Tweede Kamer is met betrekking tot UD aan de orde geweest dat dit instrument dient om te waarborgen dat een bepaalde basisvoorziening van telecommunicatiediensten voor iedereen beschikbaar moet zijn tegen een betaalbaar tarief. Daarbij is beargumenteerd dat de Nederlandse overheid geen voorstander is van het onderbrengen van allerlei extra voorzieningen in de UD. Uitgangspunt daarbij is dat de UD zo beperkt mogelijk moet blijven om marktverstoring tegen te gaan. De Tweede Kamer heeft ingestemd met deze restrictieve benadering <voetnoot nummer="1"/>. Vanuit dit perspectief acht ik het niet wenselijk om, als hier al een wettelijke grondslag voor zou zijn, de kerktelefonie onder de paraplu van de UD te brengen. Ten aanzien van deze wettelijke grondslag merk ik het volgende op. Eventuele extra eisen van een lidstaat ten aanzien van specifieke dienstverlening voor bijzondere bevolkingsgroepen (d.w.z. buiten de in de ONP Spraakrichtlijn gedefinieerde UD diensten) mogen op grond van de Europese regelgeving geen gevolgen hebben voor de kostenberekening van universele dienstverlening, zoals deze is neergelegd op Gemeenschapsniveau. De reden hiervoor zijn de marktverstorende effecten. Dit betekent dat het Europese recht zich in het geval van (bijvoorbeeld) kerktelefonie verzet tegen het, via de systematiek van de UD regelgeving, financieren van de kosten van deze dienst uit een verplichte bijdrage van marktpartijen. Verder biedt de TW geen basis om kerktelefonie te subsidiëren. Overigens stel ik vast dat de beschikbaarheid van kerktelefonie op dit moment geen probleem is. </antwoord>
      <antwoord nummer="5">Voordat concreet ingegaan kan worden op deze vraag zal eerst de besluitvorming van de OPTA afgewacht moeten worden. Wel kan ik reeds aangeven niet te beschikken over de bevoegdheid om specifieke telecommunicatiediensten voor bijzondere bevolkingsgroepen te subsidiëren. Overigens wil ik erop wijzen dat eventuele interventie vanuit de rijksoverheid de ontwikkeling van alternatieven, innovatie van de dienstverlening en concurrentie in de weg kan staan. </antwoord>
      <noten afkomstig="antwoord">
         <noot nummer="1">Nota naar aanleiding van het verslag (25 533, nr. 5, 1997–1998, 29 december 1997), blz. 107–112</noot>
      </noten>
   </antwoorden>
</kvr>
