<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema en De Koning (beiden D66) over de nevenfuncties van medewerkers van de Marechaussee. (Ingezonden 22 januari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4310
</item>
         <item attribuut="Inhoud">Betreft het in de vrije tijd werken als uitsmijter respectievelijk directeur van een particuliere beveiligingsfirma.</item>
         <item attribuut="Rubriek">Criminaliteit en openbare orde (Particuliere bewakings- en beveiligingsdiensten) Inkomen en rechtspositie (Arbeidsovereenkomsten en CAO's) Veiligheidsbeleid en defensie (Landmacht)</item>
         <item attribuut="Trefwoorden">Marechaussee Nevenfuncties Particuliere beveiligingsdiensten</item>
         <item attribuut="Vindplaats">Kamervragen met antwoord 1996-1997, nr. 629, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">De Koning</persoon>
         </item>
         <item attribuut="Datum_reaktie">1997-02-07</item>
         <item attribuut="Datum_indiening">1997-01-22</item>
         <item attribuut="Document-id">KVR4310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1289" allpagenumbers="1289 1290" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="629" onderwerp="" indiendatum="1997-01-22">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebben twee medewerkers van de Koninklijke Marechaussee, tevens werkzaam bij de Brigade Speciale Beveiligingsopdrachten (BSB), toestemming van de korpsleiding om in vrije tijd als uitsmijter respectievelijk directeur van een particuliere beveiligingsfirma te werken? <voetnoot nummer="1"/>
      </vraag>
      <vraag nummer="2">Vindt u deze combinatie gelukkig? </vraag>
      <vraag nummer="3">Is deze situatie nog steeds onveranderd? </vraag>
      <vraag nummer="4">Wat is het beleid met betrekking tot goedkeuring vooraf c.q. achteraf van nevenfuncties? </vraag>
      <noten afkomstig="vraag">
         <noot nummer="1" datum="1997-01-3" bron="Dagblad De Telegraaf">Dagblad De Telegraaf, 3 januari 1997</noot>
      </noten>
   </vragen>
   <antwoorden aantal="1">
      <antwoord nummer="1, 2, 3 en 4">Aan (militaire) ambtenaren kan (nog) niet de verplichting worden opgelegd om vooraf toestemming te vragen voor het ter hand nemen van nevenwerkzaamheden. Ook bestaat (nog) geen verplichting om nevenwerkzaamheden te melden. Wel kunnen – voor militaire ambtenaren op basis van artikel 151 van het Algemeen militair ambtenarenreglement (AMAR) – nevenwerkzaamheden achteraf door een verbod worden getroffen indien zij schadelijk (kunnen) zijn voor de dienstvervulling of niet in overeenstemming zijn met het aanzien van het ambt. Het gaat daarbij steeds om een beoordeling achteraf van concrete gevallen waar het bevoegde gezag kennis van neemt. Omdat nevenwerkzaamheden zich afspelen binnen de persoonlijke levenssfeer is voor het opleggen van een meldingsplicht een wettelijke grondslag vereist. Het wetsvoorstel 24 575, thans in behandeling bij de Eerste Kamer, voorziet in een wijziging van de Ambtenarenwet en de Militaire ambtenarenwet 1931 waardoor een verplichting tot het melden van nevenwerkzaamheden kan worden opgelegd, bepaalde nevenwerkzaamheden kunnen worden verboden en het bevoegde gezag een registratie van nevenwerkzaamheden waarvoor toestemming is verleend kan aanhouden. Het is in beginsel onwenselijk dat door opsporingsambtenaren nevenwerkzaamheden ten behoeve van particuliere bewakings- of beveiligingsbedrijven en recherchebureaus worden verricht, aangezien er een belangentegenstelling kan ontstaan tussen commerciële belangen en de bevoegdheden en verantwoordelijkheden behorende bij een opsporingstaak. In de toekomst zal dan ook een wettelijk verbod hiertoe gelden (wetsvoorstel 23 478, Wet particuliere beveiligingsorganisaties en recherchebureaus). De medewerker van de Koninklijke marechaussee, die een particuliere beveiligingsorganisatie wilde oprichten en aan wie door het Ministerie van Justitie de daarvoor vereiste vergunning is verleend heeft in 1992 toestemming gevraagd voor deze nevenwerkzaamheid. Hem is onder verwijzing naar de thans geldende bepalingen te kennen gegeven, dat toestemming vooraf niet vereist is, maar dat dit niet betekent dat geen verbod achteraf op basis van artikel 151 AMAR kan volgen, mocht de concrete situatie daar aanleiding voor geven. Aan het bevoegde gezag is tot nu toe niet gebleken, dat in het concrete geval een verbod noodzakelijk is. De bedoelde medewerker is echter inmiddels niet meer werkzaam bij de Brigade Speciale Beveiligingsopdrachten. Overigens verricht hij, hangende een onderzoek naar bedreigingen jegens zijn persoon, geen dienst. Afhankelijk van de uitkomst van dat onderzoek zal worden bezien of alsnog toepassing van artikel 151 AMAR geboden is. De medewerker die werkzaam was als uitsmijter heeft in 1995 in opdracht van zijn commandant zijn werkzaamheden bij het beveiligingsbedrijf beëindigd en alle banden daarmee verbroken. </antwoord>
      <noten afkomstig="antwoord"/>
   </antwoorden>
</kvr>
