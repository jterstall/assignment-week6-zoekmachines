<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spekman (PvdA) aan de staatssecretaris voor Sociale zaken en Werkgelegenheid over verstandelijk gehandicapten die in de schulden geraken. (Ingezonden 16 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28129
</item>
         <item attribuut="Inhoud">Vragen naar aanleiding van een uitzending van het tv-programma EenVandaag van 3 april 2007. Gevraagd wordt onder andere om een wetswijziging waarmee het toezenden van ongeadresseerde reclame kan worden aangepakt. Ook zouden de huidige mogelijkheden hiertoe, die in de Wet bescherming persoonsgegevens zijn vastgelegd, meer bekendheid moeten krijgen.</item>
         <item attribuut="Rubriek">Geld- en kapitaalmarkt (Kredieten) Welzijn (Verstandelijk gehandicapten)</item>
         <item attribuut="Trefwoorden">Kredieten Schuldenregeling Verstandelijk gehandicapten</item>
         <item attribuut="Vindplaats">Kamervragen met antwoord 2006-2007, nr. 1541, Tweede Kamer</item>
         <item attribuut="Vraagnr_bij_indiening">2060712530</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Spekman</persoon>
         </item>
         <item attribuut="Datum_reaktie">2007-05-14</item>
         <item attribuut="Datum_indiening">2007-04-16</item>
         <item attribuut="Document-id">KVR28129</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3267" allpagenumbers="3267 3268" vetnummer="2060712530" code="0607tkkvr1541" lopendefooter="Tweede Kamer, vergaderjaar 2006–2007, Aanhangsel" filenaam="KVR28129" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1541" onderwerp="" indiendatum="2007-04-16">
         <vrager partij="PvdA" oorsprong="parlement">Spekman</vrager>
         <vraagt-aan>de staatssecretaris voor Sociale zaken en Werkgelegenheid</vraagt-aan>
      </vraagdata>
      <antwoorddata antwoorddatum="14 mei 2007), zie ook Aanhangsel Handelingen nr. 1490, vergaderjaar 2006–2007">
         <antwoorder functie="staatssecretaris" ministerie="Sociale Zaken en Werkgelegenheid">Aboutaleb</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het tv-programma <voetnoot nummer="1"/>over verstandelijk gehandicapten die in de schulden geraken? </vraag>
      <vraag nummer="2">Bent u bekend met het feit dat veel thuiswinkelorganisaties vaak het verzoek om geen geadresseerde reclame meer toe te sturen negeren, ook nadat bewindvoerders zich tot hen hebben gericht met een dergelijk verzoek? </vraag>
      <vraag nummer="3">Wat zijn de bij u bekende cijfers over het aantal verstandelijk gehandicapten met problematische schulden in Nederland? </vraag>
      <vraag nummer="4">Kunt u uiteenzetten over welke instrumenten consumenten de beschikking hebben om te bewerkstelligen dat zij geen geadresseerde reclame meer ontvangen? Kunt u aangeven in hoeverre hier gebruik van wordt gemaakt? </vraag>
      <vraag nummer="5">Wat is uw oordeel over het functioneren van www.infofilter.nl in dit verband? </vraag>
      <vraag nummer="6">Deelt u de mening dat de Wet Bescherming Persoonsgegevens weliswaar het recht van verzet borgt, maar dat consumenten hiermee en met de (vervolg)stappen die zij kunnen zetten zoals het indienen van een klacht bij het College Bescherming persoonsgegevens, onbekend zijn? </vraag>
      <vraag nummer="7">Ziet u mogelijkheden om – naast de onbekendheid met de aanwezige mogelijkheden – de wet op dit punt te wijzigen zodat het makkelijker wordt om commerciële organisaties aan te pakken die verzoeken om geen geadresseerde reclame meer toe te sturen negeren? </vraag>
      <noten afkomstig="vraag">
         <noot nummer="1" datum="2007-04-3" bron="EenVandaag">EenVandaag, 3 april 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. Naar aanleiding van het tv-programma heeft SZW contact opgenomen met de MEE organisatie (de voormalige Sociaal Pedagogische Dienst). Zoals u wellicht weet biedt MEE ondersteuning aan alle mensen met een lichamelijke of verstandelijke handicap, functiebeperking of chronische ziekte. Ik heb MEE gevraagd of zij actief betrokken willen worden bij de voorlichtingscampagne tegen schulden: Blijf Positief! MEE kan de mensen die bij haar komen met vragen of problemen op het terrein van schulden mede door het voorlichtingsmateriaal de weg naar hulp wijzen en een bijdrage leveren aan het zo goed mogelijk aansluiten van de voorlichtingscampagne op de behoeften van o.a. verstandelijk gehandicapten. </antwoord>
      <antwoord nummer="2">Ik ken dergelijke signalen niet. </antwoord>
      <antwoord nummer="3">Er zijn mij geen gegevens bekend van het aantal verstandelijk gehandicapten met problematische schulden. De registratie die in het kader van de Wet Sanering Natuurlijke Personen (WSNP) wordt bijgehouden, selecteert niet op dit criterium. Er bestaat geen (periodieke) monitor minnelijke schuldhulpverlening, waarin dergelijke kengetallen zijn opgenomen. Er is evenmin landelijke informatie beschikbaar over kwaliteit en effectiviteit van de schuldhulpverlening. Dit gebrek aan landelijke (beleids)informatie maakt het lastig om in te spelen op knelpunten en duiding te geven aan dit soort signalen. Ik heb daaraan wel behoefte. Ik zal om deze redenen in overleg met andere relevante partijen bekijken hoe dit vorm kan worden gegeven. </antwoord>
      <antwoord nummer="4">Artikel 41, eerste lid, van de Wet bescherming persoonsgegevens (Wbp) geeft de consument het recht kosteloos te allen tijde verzet aan te tekenen bij de verantwoordelijke (de organisatie die persoonsgegevens verwerkt voor eigen direct marketingdoeleinden) tegen het gebruik van zijn persoonsgegevens voor direct marketingdoeleinden zoals geadresseerde reclame. Het bedrijf of de organisatie waartegen het recht van verzet is gericht, moet de uitoefening van het recht van verzet altijd honoreren. Artikel 41 Wbp schrijft verder voor dat de verantwoordelijke de betrokkene (de consument) op twee manieren moet wijzen op het recht van verzet: – artikel 41, derde lid, Wbp bepaalt dat de organisatie, die van plan is persoonsgegevens voor direct marketingdoeleinden aan een andere organisatie te verstrekken of te gebruiken voor rekening van andere organisaties, de betrokkene op een geschikte wijze moet informeren over zijn recht van verzet tegen een dergelijk gebruik van zijn persoonsgegevens. Dit kan door bekendmaking in dag-, nieuws-, of huis-aan-huisbladen, dan wel bijvoorbeeld door een mededeling in een colofon van een catalogus van een thuiswinkel of door een bijsluiter bij een nota; – artikel 41, vierde lid, Wbp bepaalt dat in iedere toegezonden reclameboodschap, dus in iedere geadresseerde reclame, de betrokkene gewezen moet worden op zijn recht van verzet tegen verdere geadresseerde reclame. Dat kan bijvoorbeeld door het adres van de betreffende organisatie in de toegezonden reclameboodschap te vermelden waaraan de consument zijn mededeling, dat hij gebruik maakt van zijn recht van verzet, kan richten. Aanvullend op het wettelijke recht van verzet gebaseerd op artikel 41 Wbp, dat uitgeoefend kan worden tegen een specifieke organisatie, bestaat er een algemene vorm van recht van verzet dat gebaseerd is op zelfregulering. Het betreft het centrale afmeldregister dat beheerd wordt door de Stichting Infofilter. De Stichting Infofilter biedt aldus consumenten de mogelijkheid zich kosteloos te laten blokkeren tegen verschillende vormen van direct marketing, waaronder geadresseerde reclame. Deze voorziening zorgt er voor dat door de consument niet elke organisatie apart hoeft te worden benaderd. De Stichting Infofilter faciliteert aldus dat de contactgegevens van de consument kunnen worden opgenomen in de blokkadelijsten van bedrijven en instellingen die zijn aangesloten bij de Stichting. Er is geen algemene informatie beschikbaar over de mate waarin consumenten gebruik maken van het wettelijk recht van verzet. De uitoefening van dit recht vindt immers plaats ten aanzien van iedere organisatie apart. Alleen deze organisaties zelf beschikken over de gevraagde informatie en dan alleen nog voor zover het hun eigen organisatie betreft. Voor informatie over het gebruikmaken van Infofilter door consumenten voor geadresseerde reclame, verwijs ik naar het antwoord op vraag 5. </antwoord>
      <antwoord nummer="5">Zoals ook is aangegeven bij de beantwoording d.d 19 september 2005 van kamervragen (Kamervragen met antwoord 2004–2005, nr. 2432) vervult Infofilter een nuttige en waardevolle functie bij het tegengaan van ongewenste communicatie voor direct marketing doeleinden. De Stichting Infofilter stelt haar blokkaderegisters ter beschikking aan het Nederlandse bedrijfsleven met inbegrip van de goede doelenorganisaties. Aldus hebben de blokkaderegisters naar schatting een bereik van meer dan 95% van de commerciële (incl. charitatieve en ideële) informatiestroom / directe reclame in Nederland. Op 23 april 2007 was het aantal ingeschreven consumenten met een postblokkade 385.728. </antwoord>
      <antwoord nummer="6">Op dit moment zijn geen gegevens bekend waaruit blijkt dat de consument in zijn algemeenheid onbekend is met de te ondernemen stappen tegen geadresseerde reclame. Het kabinet is van mening dat er in ieder geval genoeg middelen voorhanden zijn voor de consument om daarmee op eenvoudige wijze bekend te raken. De Wbp borgt niet alleen het recht van verzet zelf, maar ook de wijzen waarop de consument daarmee bekend moet worden gemaakt, zoals aangegeven bij de beantwoording van vraag 4. Ook het College bescherming persoonsgegevens (CBP) biedt meerdere middelen aan de consument om zich te informeren over zijn rechten in het kader van direct marketing. Het CBP stelt via haar website twee brochures ter beschikking, die gericht zijn op de consument, te weten «Geadresseerde reclame» en «Uw recht van verzet bij direct marketing». Ook heeft zij recentelijk een aparte website www.mijnprivacy.nl voor consumenten ingericht, waar informatie over direct marketing en het recht van verzet is te vinden met inbegrip van een modelbrief voor de uitoefening van het recht van verzet. </antwoord>
      <antwoord nummer="7">Naar de opvatting van het kabinet bieden de wettelijke regels zoals neergelegd in de Wbp voldoende aanknopingspunten voor het CBP als wettelijke toezichthouder om op te treden tegen commerciële organisaties, die verzoeken van consumenten om geen geadresseerde reclame meer toe te sturen negeren. </antwoord>
      <noten afkomstig="antwoord"/>
   </antwoorden>
</kvr>
