<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en Verbugt (beiden VVD) aan de minister van Verkeer en Waterstaat over files in Noord-Nederland. (Ingezonden 11 oktober 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14538
</item>
         <item attribuut="Inhoud">Door langdurig onderhoud aan de A28 en tegelijkertijd op alternatieve routes, is er sprake van hardnekkige filevorming op diverse plaatsen op de A28, gedeelte Hoogeveen-Meppel-Staphorst-Zwolle.</item>
         <item attribuut="Rubriek">Verkeer, vervoer en waterstaat (Wegen)</item>
         <item attribuut="Trefwoorden">Verkeer Wegen</item>
         <item attribuut="Vindplaats">Kamervragen met antwoord 2001-2002, nr. 199, Tweede Kamer</item>
         <item attribuut="Vraagnr_bij_indiening">2010200930</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Verbugt</persoon>
         </item>
         <item attribuut="Datum_reaktie">2001-11-02</item>
         <item attribuut="Datum_indiening">2001-10-11</item>
         <item attribuut="Document-id">KVR14538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="417" allpagenumbers="417 418" vetnummer="2010200930" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14538" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="199" onderwerp="" indiendatum="2001-10-11">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Verbugt</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-11-2">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat er reeds geruime tijd sprake is van hardnekkige filevorming op diverse plaatsen op de A28, gedeelte Hoogeveen–Meppel–Staphorst–Zwolle, als gevolg van wegwerkzaamheden? </vraag>
      <vraag nummer="2">Kunt u aangeven waarom gelijktijdig met de aanpak van de A28 ook de rijksweg N48, gedeelte Hoogeveen–Zuidwolde–Balkbrug, voor onderhoud volledig aan het autoverkeer is onttrokken? Door gelijktijdig twee parallelle hoofdwegen aan te pakken, is de verkeersdrukte op de A28 aanmerkelijk toegenomen en ook op allerlei kwetsbare plattelandswegen in het betreffende gebied. </vraag>
      <vraag nummer="3">Is het gestelde onder 2 het gevolg van de nabij gelegen grens tussen de directies Noord en Oost van Rijkswaterstaat? Zo ja, wat vindt u dan van een dergelijk gebrek aan samenhangende planning? Zo nee, wat is dan de reden? </vraag>
      <vraag nummer="4">Waarom wordt er niet continu gewerkt aan de A28? Kunt u het uitvoeringsschema overleggen? Hoe is de kwantitatieve afweging geweest tussen de kosten van gekozen werktijden en de economische schade als gevolg van de ernstige vertragingen, alsmede onveiligheid en wegschade voor de kwetsbare onderliggende wegen? Hanteert u hiervoor ook een algemeen toetsingskader? Zo ja, welk kader? Zo nee, waarom niet? </vraag>
      <vraag nummer="5">Moeten belangrijke wegen als de A28 alleen al vanwege het onderhoud niet over minimaal 2 à 3 rijstroken beschikken? Hoe staat het overigens met de volgens u nog noodzakelijke nut – en noodzaakdiscussie over verbreding van de A28 over het gedeelte Meppel–Hattemerbroek, zoals in de Kamer besproken bij de behandeling van de begroting van Verkeer en Waterstaat voor 2001? </vraag>
      <vraag nummer="6">Is het u bekend dat ook op de alternatieve route voor het lange afstandsverkeer naar Noord-Nederland, de A6/A7, via Emmeloord, Lemmer en Heerenveen, structurele filevorming optreedt c.q. dreigt, met name bij de knooppunten Emmeloord en Joure? Welke uitvoeringsmaatregelen zijn in voorbereiding en wanneer worden deze uitgevoerd? Wordt hierbij ook gedacht aan provisorische maatregelen die op korte termijn soelaas kunnen bieden? Zo nee, waarom niet? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Op het gedeelte van de A 28, De Wijk–Meppel, wordt op de noordelijke rijbaan een deklaag aangebracht. Gedurende de werkzaamheden wordt het verkeer geleid over een aantal versmalde rijstroken waarbij de toegelaten maximumsnelheid wordt verlaagd (70 km/h in plaats van 100 of 120 km/h). Over het gedeelte De Wijk–Meppel is een zogenaamd 3–1 systeem (3 rijstroken op de weghelft waarop niet wordt gewerkt en 1 rijstrook op het wegdeel waar wordt gewerkt) aangebracht. Deze configuratie heeft een zodanige capaciteit dat, uitzonderingssituaties ten gevolge van aanrijdingen e.d. daargelaten, geen structurele filevorming optreedt. Uiteraard ondervindt het verkeer wel enige hinder (omdat de beschikbare rijstroken smaller zijn dan onder normale omstandigheden) maar dat heeft geen aanleiding gegeven tot aanzienlijke vertragingen voor het (doorgaande) verkeer. Ook op het gedeelte Ommen–Lichtmis van de A28 zijn onderhoudswerkzaamheden uitgevoerd en zijn de bruggen over de Vecht gerenoveerd, doch ook hierbij waren telkenmale 4 versmalde rijstroken voor het verkeer beschikbaar. Teneinde de beschikbare capaciteit zoveel mogelijk te handhaven was gedurende de uitvoering een bergingsbedrijf paraat om gestrande voertuigen zo snel mogelijk van de weg te verwijderen. Voor de naaste toekomst is tijdens de werkzaamheden op het gedeelte Lichtmis–Staphorst voorzien in een 4–0 systeem (de weghelft waarop gewerkt wordt, is in dat geval geheel aan het verkeer onttrokken) en zijn gelijksoortige afspraken gemaakt met een bergingsbedrijf. </antwoord>
      <antwoord nummer="2">Voordat tot onttrekking van de N48 is overgegaan, is op grond van berekeningen nagegaan of de beschikbare capaciteit van de A28 tijdens de onderhoudswerkzaamheden voldoende was om ook de overloop van de N 48 te kunnen verwerken. Uit de berekening werd geconcludeerd dat de restcapaciteit van de A28 voldoende was. Overigens is bekend dat weggebruikers die regionaal bekend zijn met de wegenstructuur geen gebruik maken van de aangegeven omleidingroutes maar over lokale wegen trachten hun reisbestemming te bereiken. Dit leidt dan tot een verhoogde verkeersdruk op lokale en regionale wegen. </antwoord>
      <antwoord nummer="3">Tussen de directies Noord-Nederland en Oost-Nederland van Rijkswaterstaat is intensief overleg gevoerd omtrent de planning van de uitvoering van de werkzaamheden. </antwoord>
      <antwoord nummer="4">Er wordt niet in vol continu dienst gewerkt omdat de beschikbare wegcapaciteit (bij toepassing van 3–1 resp 4–0 systemen) voldoende is om het verkeersaanbod binnen redelijke tijdgrenzen te verwerken. Uit dien hoofde is ook geen grote economische schade te verwachten tengevolge van de werkzaamheden. Primair uitgangspunt bij de selectie van de uitvoeringsvarianten vormt de veiligheid van het uitvoerend personeel van rijkswaterstaat en de aannemer. Met inachtneming van de veiligheid worden, zoveel als binnen het ruimtelijk dwarsprofiel van de weg mogelijk is, (versmalde) rijstroken beschikbaar gesteld aan het verkeer om de doorstroming van het verkeer onder de gegeven omstandigheden zo optimaal mogelijk te houden. Enige hinder en beperking is echter niet uit te sluiten. Uiteraard wordt het verkeer tijdig (naar tijd en plaats) door middel van infoborden en verkeersborden attent gemaakt op de naderende afwijkende verkeerssituatie.Vervolgens wordt op grond van de vergelijking van de beschikbare capaciteit van de tijdelijke versmalling en de over een etmaal fluctuerende verwachte intensiteit berekend of er zich problemen met betrekking tot de verkeersafwikkeling voordoen. Binnen de context van de werkzaamheden aan de A28 zijn tot heden geen structurele files ontstaan. In de afweging is het vrijwel onmogelijk rekening te houden met schade aan het onderliggend wegennet omdat het in kwantitatieve zin onmogelijk is vast te stellen welk deel van de weggebruikers een afwijkende route zullen selecteren en welke route zij daarbij zullen volgen. Indien ten gevolge van wegwerkzaamheden formele alternatieve routes worden ingesteld via het onderliggend wegennet (hetgeen in het onderhavige geval overigens niet het geval is) dan wordt vooraf overleg gevoerd met de beheerders met het oog op bereikbaarheids-, veiligheids- en leefbaarheidseffecten op en langs de alternatieve route(s). </antwoord>
      <antwoord nummer="5">Zoals uit de antwoorden op de vragen 1 en 2 reeds kan worden afgeleid is de capaciteit van de A28, uitgaande van 2x2 rijstroken met vluchtstrook, voldoende om het huidige verkeersaanbod te verwerken. Tijdens werkzaamheden kan dan, zij het onder verlaging van de toegestane maximum snelheid, eenzelfde aantal (versmalde) rijstroken ter beschikking blijven teneinde de verkeersafwikkeling te waarborgen. Ten aanzien van de nut- en noodzaakdiscussie over de verbreding van het weggedeelte Meppel–Hattemerbroek, verkeert de MIT-verkenning in een afrondend stadium. Ten aanzien van de vervolgfase, de formele Traject/Merstudie, zal ik in het voorjaar 2002 een beslissing nemen. </antwoord>
      <antwoord nummer="6">Sinds de ingebruikname van het klaverblad Heerenveen is het verkeersplein Joure een bekend filepunt geworden in de A6/A7. Nog deze herfst zal via een reconstructie een vrije rechtsafbaan worden aangelegd, waardoor de file Lemmer–Joure wordt verholpen. In het voorjaar 2002 zal een vrije rechtsafbaan voor het verkeer Heerenveen–Joure worden aangelegd. Ten aanzien van de (potentiële) filevorming nabij Emmeloord ligt de problematiek ingewikkelder. Sinds de ingebruikname van de verlengde A27 (Huizen–Almere) in 1999 is de verkeersdruk op de A6 aanzienlijk toegenomen. Ten gevolge van de versmalling (van 2x2 naar 2x1) is er sprake van een flessenhals bij de afslag Emmeloord. Momenteel worden door Rijkswaterstaat alternatieven ontwikkeld om via een grootschalige reconstructie van het knooppunt de verbindingswegen te verbreden naar 2x2 rijstroken. De studie zal begin 2002 worden afgerond. Tot aan het moment van realisatie zal het verkeer – in geval van filevorming – via tijdelijke dan wel definitieve waarschuwingsborden worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
