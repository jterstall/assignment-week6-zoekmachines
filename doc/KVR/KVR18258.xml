<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Çörüz (beiden CDA) aan de ministers van Buitenlandse Zaken en voor Vreemdelingenzaken en Integratie1 over de positie van Birmese vluchtelingen. (Ingezonden 11 juni 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18258
</item>
         <item attribuut="Inhoud">Vragen over de mensenrechtensituatie van Birmese vluchtelingen (met name Rohingya-moslims) in Bangladesh.</item>
         <item attribuut="Rubriek">Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Bangladesh Birma Mensenrechten Vluchtelingen</item>
         <item attribuut="Vindplaats">Kamervragen met antwoord 2002-2003, nr. 1702, Tweede Kamer</item>
         <item attribuut="Vraagnr_bij_indiening">2020312990</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Çörüz</persoon>
<persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2003-08-12</item>
         <item attribuut="Datum_indiening">2003-06-11</item>
         <item attribuut="Document-id">KVR18258</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3555" allpagenumbers="3555 3556 3557" vetnummer="2020312990" code="0203tkkvr1702" lopendefooter="Tweede Kamer, vergaderjaar 2002–2003, Aanhangsel" filenaam="KVR18258" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1702" onderwerp="" indiendatum="2003-06-11">
         <vrager partij="CDA" oorsprong="parlement">Çörüz</vrager>
<vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de ministers van Buitenlandse Zaken en voor Vreemdelingenzaken en Integratie 1</vraagt-aan>
      </vraagdata>
      <antwoorddata antwoorddatum="12 augustus 2003), zie ook Aanhangsel Handelingen nr. 1588, vergaderjaar 2002–2003">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Is het u bekend of en wanneer de regering van Bangladesh zal overgaan tot goedkeuring van het armoedebestrijdingsplan «Self-sufficiency in Bangladesh: Refugees from Myanmar’s Northern Rakhine State» van de UNHCR? </vraag>
      <vraag nummer="2">Wat zijn, indien de regering van Bangladesh besluit geen goedkeuring aan dit plan te geven, de gevolgen voor de mogelijkheden van de UNHCR en/of andere internationale organisaties die zijn betrokken bij de bescherming van en de zorg voor de Birmese vluchtelingen in Bangladesh? </vraag>
      <vraag nummer="3">Bestaat het gevaar dat, al dan niet afhankelijk van de goedkeuring en uitvoering van het plan, de in de vorige vraag bedoelde internationale organisaties zich zullen gaan terugtrekken uit Bangladesh? Zo ja, wat zijn daarvan de gevolgen voor de Birmese vluchtelingen in Bangladesh? </vraag>
      <vraag nummer="4">Hoe beoordeelt u de stelling van de UNHCR dat hij niet heeft kunnen vaststellen dat in de kampen in Cox’s Bazaar sprake is van druk op Rohingya’s om naar Birma terug te keren, terwijl Artsen zonder Grenzen en Forum Asia beweren te beschikken over vele, met de UNHCR gedeelde, voorbeelden dat Rohingya’s op tal van manieren en met name in de afgelopen maanden worden geïntimideerd om terug te keren? </vraag>
      <vraag nummer="5">Hoe beoordeelt u de door Artsen zonder Grenzen gesignaleerde voortdurende ernstige mensenrechtenschendingen in Northern Rakhine State (NRS) en de verslechterende voedselsituatie aldaar, ten opzichte van de door de UNHCR als «verbeterd» en de voldoende veilig voor de terugkeer beschouwde situatie in NRS? </vraag>
      <vraag nummer="6">Is het waar dat de UNHCR slechts beperkt invulling kan geven aan zijn protectiemandaat in NRS vanwege personeelsgebrek en vanwege observaties van het UNHCR-kantoor door de Birmese autoriteiten, waardoor Rohingya-moslims niet in contact durven te treden met de UNHCR? </vraag>
      <vraag nummer="7">Kunt u de bewering van Artsen zonder Grenzen bevestigen dat UNHCR zijn taken in NRS momenteel aan het beëindigen is en dat nieuwe hulporganisaties niet of moeilijk worden toegelaten? Zo ja, hoe kan dan worden voorkomen dat de door u als zorgwekkend gekwalificeerde leefomstandigheden en de mogelijkheden tot bescherming van mensen in NRS nog verder zullen verslechteren? </vraag>
      <vraag nummer="8">Bent u op de hoogte van de abominabele omstandigheden van de circa 4000 (illegale) Birmese vluchtelingen in het Teknafkamp en de overstromingsgevaren die hen te wachten staan in verband met de komende regenperiode? </vraag>
      <vraag nummer="9">Bent u bereid om, samen met de UNHCR en NGO’s, te bezien wat voor de vluchtelingen kan worden gedaan en daartoe, zonodig, in contact te treden met de autoriteiten van Bangladesh? </vraag>
      <vraag nummer="10" voetnoot="2">Heeft u kennisgenomen, van het rapport over de «fact-finding mission» van Burma Centrum Nederland (BCN) van april/mei jongstleden? <voetnoot nummer="2"/>Zo neen, bent u bereid van dit rapport kennis te nemen? </vraag>
      <vraag nummer="11">Bent u bereid om samen met BCN te bezien hoe in breder internationaal verband uitvoering kan worden gegeven aan de aanbevelingen van het BCN-rapport? </vraag>
      <noten afkomstig="vraag">
         <noot nummer="1">Deze vragen dienen als aanvulling op eerdere vragen ter zaken van de leden C qörüz en Van Vroonhoven-Kok, Aanhangsel Handelingen nr. 946, vergaderjaar 2002–2003</noot>
         <noot nummer="2" titel="Caught between a crocodile and a snake">«Caught between a crocodile and a snake», Report on the fact-finding mission – April/May 2003</noot>
      </noten>
   </vragen>
   <antwoorden aantal="9">
      <antwoord nummer="1">De regering van Bangladesh blijft zich op het standpunt stellen dat alle vluchtelingen moeten terugkeren. Tegen deze achtergrond vonden de Bengaalse autoriteiten een eerste conceptversie van het UNHCR armoedebestrijdingsplan niet acceptabel. UNHCR zal een nieuwe versie van het plan met de autoriteiten bespreken, waarin niet meer wordt gesproken van integratie maar van toelating van vluchtelingen die hun vluchtelingenstatus blijven behouden buiten het kamp. De verwachting van UNHCR is dat de regering van Bangladesh het aangepaste plan niet openlijk zal goed- of afkeuren maar op termijn wel meer vrijheden voor een beperkte groep vluchtelingen buiten de kampen zal toestaan, opdat die beter in hun eigen onderhoud kunnen voorzien. UNHCR interpreteert de houding van de Bengaalse regering onderwijl als een «no objection» en werkt aan een implementatieplan. </antwoord>
      <antwoord nummer="2 en 3">UNHCR streeft ernaar alle betrokkenheid bij «care and maintenance»-activiteiten in de kampen eind 2003 te hebben afgebouwd. Ook na sluiting van Cox’s Bazaar zal UNHCR vanuit Dhaka een verantwoordelijkheid blijven houden voor de bescherming van de Rohingya-vluchtelingen. Medische zorg zal volgens de plannen van UNHCR worden gestroomlijnd door deze geheel onder te brengen bij het Bengaalse Ministerie van Gezondheid. Op dit moment zijn op basis van een overeenkomst met UNHCR de NGO’s Artsen zonder Grenzen (AZG) en Concern tezamen met het Bengaalse Ministerie van Gezondheid betrokken bij de medische hulpverlening in de kampen. De Bengaalse autoriteiten hebben deze organisaties aangezegd dat zij zich per 1 augustus 2003 binnen zes weken uit de kampen moeten terugtrekken. Hoewel onderhandelingen van UNHCR met de centrale overheid over verlenging van de overgangsperiode nog gaande zijn, wordt deze aanzegging door de lokale autoriteiten vooralsnog onverkort gehanteerd. AZG zag zich genoodzaakt daadwerkelijk tot terugtrekking over te gaan en heeft te kennen gegeven nog korte tijd (ca. 1 maand) met minimale bezetting in het kamp te blijven om de overgang van zorgactiviteiten naar het Ministerie van Gezondheid mogelijk te maken. Concern zal zich naar verwachting op korte termijn op zelfde wijze terugtrekken. Het is de bedoeling dat daarna voor de kampbewoners het zelfde zorgstelsel beschikbaar zal zijn als voor de omwonende bevolking. Of dit haalbaar is, moet nog blijken. De fase voor overgang is zeer kort en de noodzakelijke medewerking van het Ministerie van Gezondheid laat naar de mening van de NGO’s te wensen over. De Nederlandse ambassade in Dhaka is met de EU-ambassades in gesprekken met UNHCR en de NGO’s actief bij de ontwikkelingen betrokken, en tracht erop toe te zien dat de overgang zo goed mogelijk verloopt. Ook in reguliere contacten met de Bengaalse autoriteiten vraagt de ambassade hiervoor de aandacht. </antwoord>
      <antwoord nummer="4">De berichten van Artsen zonder Grenzen en Forum Asia zijn over het algemeen goed gedocumenteerd en doen in meerdere gevallen twijfel ontstaan over de vrijwilligheid van de terugkeer. Dit is reden tot zorg, die de Nederlandse permanente vertegenwoordiging in Genève en ambassade Dhaka aan UNHCR hebben overgebracht. UNHCR heeft overigens toegegeven dat niet valt uit te sluiten dat sprake is geweest van gevallen van intimidatie en bedreigingen door overijverige lokale kampautoriteiten. Tegelijkertijd is UNHCR gebleken dat de kampbewoners zich hierover openlijk uitspreken en ook openlijk naar voren brengen of zij wel of niet wensen terug te keren naar Birma. UNHCR benadrukt dat zij in haar contacten met de Bengaalse autoriteiten blijft duidelijk maken dat geen enkele terugkeerdwang acceptabel is. Met alle vluchtelingen die terugkeren wordt persoonlijk gesproken om zeker te stellen dat zij vrijwillig terugkeren. In Cox Bazaar zal UNHCR haar aanwezigheid gedurende de uitfasering versterken van 2 naar 4–6 personen. Bovendien zal de UNHCR screeningspost aan de Birmese zijde van de rivier terugkerende vluchtelingen alsnog terugsturen naar Bangladesh in geval van twijfel over de vrijwilligheid. </antwoord>
      <antwoord nummer="5">Zoals ik u in antwoord op uw eerdere vragen van 4 februari jl. heb bericht, acht ik de situatie in Northern Rakhine State, evenals de situatie elders in Birma en met name in sommige etnische gebieden, ondanks verbeteringen zonder meer zorgwekkend. UNHCR vindt evenwel dat de situatie voldoende veilig is voor terugkeer en verwijst ter illustratie naar het feit dat de grote meerderheid van de 234 000 teruggekeerden ook in Northern Rakhine State is gebleven. Kennelijk verkiest men de situatie daar boven een nieuwe vlucht. Al met al zie ik geen aanleiding om aan het oordeel van UNHCR te twijfelen, zeker niet zolang in Northern Rakhine State een internationale presentie – waaronder die van UNHCR – blijft bestaan. </antwoord>
      <antwoord nummer="6 en 7">De bewering van Artsen zonder Grenzen dat UNHCR haar taken in Northern Rakhine State aan het beëindigen is, is onjuist. Het budget voor 2003 en 2004 voor UNHCR in Birma is vastgesteld, maar als gevolg van de vele crisishaarden elders in de wereld, wel fors verminderd. Wel zal UNHCR Rangoon het hoofdkantoor verzoeken om versterking van haar screeningcapaciteit, nu de aantallen terugkerende Rohingya’s naar verwachting zullen toenemen. UNHCR Rangoon zal zich op het protectiewerk concentreren en de ontwikkelingsactiviteiten steeds meer overlaten aan NGO’s. UNHCR Rangoon heeft overigens niet de indruk dat Rohingya’s die dat willen de weg naar de UNHCR niet kunnen vinden. Het is voorts niet juist dat nieuwe hulporganisaties niet zouden worden toegelaten. </antwoord>
      <antwoord nummer="8">Ik ben op de hoogte van de situatie in het Teknafkamp. Inmiddels heeft de lokale staf van Artsen zonder Grenzen met toestemming van de overheid van Bangladesh toegang tot dit kamp, zij het onregelmatig. </antwoord>
      <antwoord nummer="9">Zie mijn antwoord op vraag 11. </antwoord>
      <antwoord nummer="10" voetnoot="1">Ja. Ik heb ook kennisgenomen van het rapport van de NGO Forum-Asia van juni jl. <voetnoot nummer="1"/>
      </antwoord>
      <antwoord nummer="11">De gefaseerde terugtrekking van UNHCR uit de kampen is om meerdere redenen onvermijdelijk. Waar middelen schaars en noden elders in de wereld omvangrijk zijn, kan ook voor UNHCR de situatie van de afgelopen 10 jaar, waarin UNHCR verantwoordelijk was voor de protectie en zorg voor resterende vluchtelingen, niet worden voortgezet. Nu volgens berichten van UNHCR de Birmese junta zijn restricties ten aanzien van terugkeer van de resterende Rohingya’s onverwacht zou hebben opgeheven, zal het terugkeerproces waarschijnlijk verder worden versneld. Wel blijft het een kerntaak van UNHCR om toe te zien op voldoende protectie voor nog resterende vluchtelingen, vrijwilligheid van hun terugkeer en veiligheid van hen die zijn teruggekeerd. Ik heb de ambassade in Dhaka geïnstrueerd contact op te nemen met andere ambassades in Bangladesh om na te gaan of de bereidheid bestaat gezamenlijk bij UNHCR en de autoriteiten van Bangladesh hierop aan te dringen. Tevens heb ik de permanente vertegenwoordiging in Genève verzocht de situatie van de Rohingya vluchtelingen en het belang van de rol van UNHCR Dhaka en UNHCR Rangoon daarbij op te brengen bij het hoofdkantoor van UNHCR. Voor de rapporten van de NGO’s is speciale aandacht gevraagd. </antwoord>
      <noten afkomstig="antwoord">
         <noot nummer="1" titel="We are like a soccer ball, kicked by Burma, kicked by Bangladesh! Rohingya refugees in Bangladesh are facing a new drive of involuntary repatriation">«We are like a soccer ball, kicked by Burma, kicked by Bangladesh! Rohingya refugees in Bangladesh are facing a new drive of involuntary repatriation», Chris Lewa, Asian Forum for Human Rights and Development (FORUM-ASIA), Bangkok, Thailand</noot>
      </noten>
   </antwoorden>
</kvr>
