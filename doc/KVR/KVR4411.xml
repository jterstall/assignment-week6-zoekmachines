<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over het onderwijsaanbod van alternatieve geneeswijzen. (Ingezonden 5 februari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4411
</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Geneeskunde Hulpverlening</item>
         <item attribuut="Vindplaats">Kamervragen met antwoord 1996-1997, nr. 727, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1997-02-25</item>
         <item attribuut="Datum_indiening">1997-02-05</item>
         <item attribuut="Document-id">KVR4411</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1489" allpagenumbers="1489 1490" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="727" onderwerp="" indiendatum="1997-02-5">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="1997-02-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wilt u uw oordeel geven over de huidige wijze van informatieontwikkeling over alternatieve geneeswijzen? </vraag>
      <vraag nummer="2">Worden hulpverleners geconfronteerd met de volgende knelpunten in het onderwijsaanbod: – gebrek aan tijd in een vaak overladen studieprogramma; – onvoldoende faciliteiten voor programmaontwikkeling; – onvoldoende bereikbaarheid van lesmateriaal, gebrek aan informatie/documentatie; – onvoldoende aanpassing van de docentenopleiding? </vraag>
      <vraag nummer="3">Bent u bereid te bevorderen, dat programma’s worden ontwikkeld die hulpverleners in staat stellen om op verantwoorde wijze voorlichting te geven over alternatieve geneeswijzen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De wijze waarop momenteel de informatie over alternatieve behandelwijzen en over alternatieve behandelaars tot ontwikkeling wordt gebracht, waardeer ik als positief. Ik doel daarbij onder meer op de volgende activiteiten en voorgenomen activiteiten: – veel van de ca. 100 beroepsorganisaties in het alternatieve veld zijn doende met het opzetten en verbeteren van een kwaliteitsbeleid. Een van de gevolgen daarvan zal zijn dat de beroepsorganisaties in toenemende mate in staat zullen zijn hun beroepsuitoefening te expliciteren en de grenzen daarvan aan te geven. Dit zal naar mijn inschatting de voorlichting over alternatieve behandelwijzen vergemakkelijken. Het CBO ondersteunt de beroepsorganisaties bij hun kwaliteitsbeleid. – het NIVEL zal binnenkort overgaan tot publicatie van een referentiekader waarmee het kwaliteitsbeleid van beroepsorganisaties die werkzaam zijn in het alternatieve veld kan worden beoordeeld. Het afmeten van het kwaliteitsbeleid van de onderscheiden beroepsorganisaties aan dit referentiekader zal meer inzicht geven in de kwaliteit van de beroepsuitoefening. – de Consumentenbond heeft het voornemen om het veld van de alternatieve zorg meer transparant te maken. Zij maakte daar onlangs een begin mee door een publicatie over het gebruik van alternatieve behandelwijzen en over de verzekerbaarheid daarvan. Tevens hield zij een enquête inzake de goede en minder goede bevindingen van patiënten. – het LOPAG heeft een folder uitgebracht over vragen met betrekking tot het consulteren van alternatieve beroepsbeoefenaren. – het NIGZ wil zich in de komende jaren ontwikkelen tot een betrouwbare wegwijzer op het gebied van alternatieve behandelwijzen. In juli 1997 zal het jaarboek over alternatieve behandelwijzen worden uitgebracht waarin onder meer inzicht wordt gegeven in de opleidingen die er in Nederland terzake worden gegeven. – GRANULLA, de vereniging van medische studenten met belangstelling voor alternatieve behandelwijzen, organiseert aan de medische faculteiten voorlichting over specifieke alternatieve behandelwijzen. – het periodiek verschijnen van het naslagwerk «Geneeswijzen in Nederland» van de huisarts Van Dijk. – de NPCF zal dit jaar een vijftal boekjes uitgeven over het gebruik van alternatieve behandelwijzen in relatie tot een vijftal chronische ziekten. – de Nederlandse Kankerbestrijding heet een folder uitgebracht over de alternatieve behandeling bij kanker. </antwoord>
      <antwoord nummer="2">Het is mij niet bekend dat zich een of meer van bovengenoemde knelpunten zouden voordoen. </antwoord>
      <antwoord nummer="3">Ik acht het wenselijk dat in gezondheidszorgopleidingen in enige mate aandacht wordt besteed aan het verschijnsel alternatieve behandelwijzen. Het is naar mijn oordeel in de eerste plaats de verantwoordelijkheid van de opleidingsinstellingen om in samenspraak met de beroepsbeoefenaren daaraan gestalte te geven. De in het antwoord op vraag 1 aangegeven activiteiten, die voor een deel zijn of worden gerealiseerd met financiële ondersteuning vanuit mijn departement, zullen daartoe zeker bouwstenen aanleveren. Mede in het licht van het bovenstaande heb ik niet het voornemen om specifiek op bedoelde onderwijsmodules gerichte stimulansen te geven. </antwoord>
      <noten afkomstig="antwoord"/>
   </antwoorden>
</kvr>
