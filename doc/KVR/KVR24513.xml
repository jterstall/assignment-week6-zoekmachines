<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Defensie over misleiding van beroepsmilitairen bij het advies over levensverzekering. (Ingezonden 11 november 2005); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24513
</item>
         <item attribuut="Inhoud">Vragen over activiteiten van het bedrijf De Financiële Dienstverleners (DFD). Hoge militairen zouden DFD namenlijsten van soldaten doorgeven en vertegenwoordigers van DFD zouden onder meer militaire tehuizen bezoeken om daar aan jonge militairen een polis te verkopen. Omdat deze gelegenheden kennelijk terreinen van de krijgsmacht zijn, is het daar verboden commerciële activiteiten te ontplooien. Indiener wijst op de eerdere uitlating van de staatssecretaris van Defensie in antwoord op haar eerdere vragen (over misleiding van beroepsmilitairen bij het advies over levensverzekering) dat 'het defensiemedewerkers niet toegestaan is medewerking te verlenen aan commerciële activiteiten' (Aanhangsel van de Handelingen, 2005-2006, nr. 279).</item>
         <item attribuut="Rubriek">Bedrijfsleven en industrie (Bank- en verzekeringswezen) Veiligheidsbeleid en defensie (Militairen)</item>
         <item attribuut="Trefwoorden">Commerciële dienstverlening Militairen Verzekeringen</item>
         <item attribuut="Vindplaats">Kamervragen met antwoord 2005-2006, nr. 536, Tweede Kamer</item>
         <item attribuut="Vraagnr_bij_indiening">2050602920</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-12-13</item>
         <item attribuut="Datum_indiening">2005-11-11</item>
         <item attribuut="Document-id">KVR24513</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1145" allpagenumbers="1145" vetnummer="2050602920" code="0506tkkvr536" lopendefooter="Tweede Kamer, vergaderjaar 2005–2006, Aanhangsel" filenaam="KVR24513" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="536" onderwerp="" indiendatum="2005-11-11">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2005-12-13">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich uw antwoord op een schriftelijke vraag dat «nogmaals onder de aandacht wordt gebracht dat het defensiemedewerkers niet toegestaan is medewerking te verlenen aan commerciële activiteiten»? <voetnoot nummer="1"/>
      </vraag>
      <vraag nummer="2" voetnoot="2">Kent u de berichten dat hoge officieren namenlijsten van soldaten doorgeven aan het bedrijf De Financiële Dienstverleners (DFD)? Kent u de berichten dat ook medewerkers van Defensie deze gegevens aan DFD sturen? Bent u bereid deze berichten te laten onderzoeken en, indien zij waar zijn, op te treden tegen afzonderlijke militairen? <voetnoot nummer="2"/>
      </vraag>
      <vraag nummer="3">Is het waar dat DFD-vertegenwoordigers militaire tehuizen, dag- en recreatieverblijven bezoeken om daar aan jonge militairen een polis te verkopen? Indien ja, vallen deze gelegenheden onder de definitie «terreinen van de krijgsmacht» en is het daarom verboden in deze gelegenheden commerciële activiteiten te ontplooien? </vraag>
      <vraag nummer="4">Is het u bekend dat vertegenwoordigers van DFD ook scholen bezoeken (waaronder schakelklassen met Defensie in Regionale Opleidingencentra) om daar reclame te maken voor hun eigen producten? Zo ja, is dat naar uw inzicht geoorloofd? Zo ja, waarom? Indien neen, bent u bereid daartegen op te treden? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="279" documentjaargang="2005-2006">Aanhangsel Handelingen, nr. 279, vergaderjaar 2005–2006, antwoord op vraag 7.</noot>
         <noot nummer="2">Schriftelijke informatie aan SP-fractie</noot>
      </noten>
   </vragen>
   <antwoorden aantal="4">
      <antwoord nummer="1">Ja. Op 31 oktober jl. heb ik een brief naar alle defensieonderdelen verzonden over dit onderwerp. </antwoord>
      <antwoord nummer="2">Nee, deze specifieke berichten zijn mij niet bekend. Thans vindt onderzoek plaats naar de verstrekking van de hier bedoelde gegevens door defensiemedewerkers. Indien u over daarvoor relevante informatie beschikt, verzoek ik u mij deze ter beschikking te stellen. </antwoord>
      <antwoord nummer="3">Commerciële activiteiten zijn niet toegestaan op terreinen van de krijgsmacht. Als dag- en recreatieverblijven zich op terreinen van de krijgsmacht bevinden, is dit verbod van toepassing. Militaire tehuizen vallen niet onder de definitie «terreinen van de krijgsmacht». Derhalve is het verbod niet op militaire tehuizen van toepassing. Ik zal mij verstaan met de organisaties van militaire tehuizen met het verzoek activiteiten als deze niet toe te staan. </antwoord>
      <antwoord nummer="4">Het is mij niet bekend dat DFD-vertegenwoordigers scholen bezoeken om reclame te maken voor hun eigen producten. Ik kan mij voorstellen dat op allerlei plaatsen en op velerlei gebied verkoop van verzekeringen plaatsvindt. Omdat het afsluiten van verzekeringen een particuliere aangelegenheid betreft, en omdat scholen en Regionale Opleidingscentra evenmin als de eerder genoemde militaire tehuizen vallen onder «terreinen van de krijgsmacht», is het niet aan Defensie om dit soort activiteiten te verbieden. Wel zal ik mij, onder verwijzing naar het antwoord op vraag 3, met de Regionale Opleidingscentra verstaan. Ook in dit geval geldt dat ik u verzoek relevante informatie aan mij ter beschikking te stellen. </antwoord>
      <noten afkomstig="antwoord"/>
   </antwoorden>
</kvr>
