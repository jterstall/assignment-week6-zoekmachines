<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid O. P. G. Vos (VVD) over een aanrijding in Alkmaar. (Ingezonden 23 oktober 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6031
</item>
         <item attribuut="Inhoud">Betreft een dodelijke aanrijding, die is onderzocht en gereconstrueerd in het t.v.-programma van Peter R. de Vries. De vraag betreft de handelswijze van het Openbaar Ministerie in deze zaak: het al of niet verstrekken van informatie over een procedure ex. artikel 12 wetboek van Strafvordering of vervolging voor doodslag ingevolge art. 287 wetboek van Strafrecht.</item>
         <item attribuut="Rubriek">Strafrecht en strafprocesrecht (Vervolging) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Strafvervolging Verkeersveiligheid</item>
         <item attribuut="Vindplaats">Kamervragen met antwoord 1997-1998, nr. 311, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">O. P. G. Vos</persoon>
         </item>
         <item attribuut="Datum_reaktie">1997-11-21</item>
         <item attribuut="Datum_indiening">1997-10-23</item>
         <item attribuut="Document-id">KVR6031</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="631" allpagenumbers="631 632 633" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6031" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="311" onderwerp="" indiendatum="1997-10-23">
         <vrager partij="VVD" oorsprong="parlement">O. P. G. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-11-21">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van de tragische dodelijke aanrijding op 19 april 1996 op de Ommering te Alkmaar, welke aanrijding is onderzocht en gereconstrueerd in het t.v.-programma van Peter R. de Vries op 9 en 10 oktober jl.? </vraag>
      <vraag nummer="2">Hoe en op welk moment heeft het openbaar ministerie informatie verstrekt aan de slachtoffers waaronder de ouders van de overledene? Heeft het OM voldoende initiatief en betrokkenheid jegens de slachtoffers getoond? </vraag>
      <vraag nummer="3">Zijn de ouders van het slachtoffer voldoende tijdig over de aard van de vervolging en de terechtzitting geïnformeerd, om met gerede kans op succes een procedure ex. art. 12 wetboek van Strafvordering te kunnen voeren? Zo neen, waarom niet? </vraag>
      <vraag nummer="4">Wie heeft, op welk moment en op grond van welke argumenten in deze zaak afgewogen of de verdachte niet alleen voor dood door schuld ingevolge de Wegenverkeerswet, maar ook voor doodslag ingevolge art. 287 wetboek van Strafrecht vervolgd zou kunnen worden? </vraag>
      <vraag nummer="5">Heeft de politie c.q. enig onderdeel van de recherche kort na de aanrijding of nadien met medeweten of in opdracht van het OM een onderzoek ingesteld naar een vechtpartij in het koffiehuis, waarbij de verdachte en de inzittende van een derde bij de aanrijding aanwezige auto betrokken zijn geweest? Zo ja, met welke resultaten? Zo neen, waarom niet? </vraag>
      <vraag nummer="6">Hoe luidt uw oordeel over de handelwijze in deze zaak van politie en openbaar ministerie, mede gezien de feiten die Peter R. de Vries aan het daglicht heeft gebracht over de gang van zaken voorafgaande aan de aanrijding? </vraag>
      <vraag nummer="7">Ziet u naar aanleiding van deze zaak reden voor protocollering c.q. het opstellen of aanpassen van richtlijnen voor de aanpak van verkeerszaken, waarbij zowel op basis van de Wegenverkeerswet als op basis van art. 287 wetboek van Strafrecht vervolgd zou kunnen worden? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Een medewerker slachtofferzorg bij het Openbaar Ministerie te Alkmaar heeft bij brief van 5 juni 1996 de echtgenoot van het bij de aanrijding om het leven gekomen slachtoffer uitgenodigd voor een gesprek met de officier van justitie. Dit gesprek was bedoeld om de echtgenoot informatie te verschaffen omtrent de resultaten van het strafrechtelijk onderzoek naar de aanrijding, alsmede omtrent de (eerste) beoordeling door het Openbaar Ministerie van de strafzaak tegen de veroorzaker van de aanrijding. Op uitdrukkelijk verzoek van betrokkene is zijn vader als contactpersoon benaderd. Met de vader is drie, vier keer uitgebreid telefonisch contact geweest over het verder verloop van de strafzaak. De echtgenoot van het slachtoffer is daarnaast wel schriftelijk (bij brieven van 12 juni 1997 respectievelijk 2 oktober 1997) op de hoogte gehouden van de zittingsdatum, van de uitspraak van de rechtbank te Alkmaar en van het door het Openbaar Ministerie als door de verdachte ingestelde hoger beroep. Ondertussen (in november/december 1996) was door de stiefvader van het dodelijk verongelukte slachtoffer contact opgenomen met het Openbaar Ministerie te Alkmaar met het verzoek hem over de voortgang te informeren aangezien hij over de zaak niets hoorde. Aan dit verzoek is gevolg gegeven. Tussen hem en medewerkers van het Openbaar Ministerie te Alkmaar (medewerkers slachtofferzorg en de officier van justitie) heeft meerdere keren uitgebreid telefonisch contact plaatsgehad, waarin onder meer aan de stiefvader is aangegeven dat in casu een vervolging van de verdachte terzake artikel 287 Wetboek van Strafrecht (doodslag) naar het oordeel van het Openbaar Ministerie juridisch geen reële mogelijkheid was. Tevens zijn aan de stiefvader op zijn verzoek stukken verstrekt. Voorts is de stiefvader bij brief van 12 juni 1997 geïnformeerd over de zittingsdatum, is hem op 16 juni 1997 een voegingsformulier toegezonden (waardoor hij de gelegenheid kreeg zich schriftelijk te stellen als beledigde partij) en is hij bij brief van 2 oktober 1997 geïnformeerd over de uitspraak en het ingestelde hoger beroep. Ik ben van mening dat het Openbaar Ministerie te Alkmaar voldoende initiatief en betrokkenheid jegens de slachtoffers heeft getoond. </antwoord>
      <antwoord nummer="3">De officier van justitie kan zich nog goed herinneren dat zij enige tijd voor de zitting aan de stiefvader van het verongelukte slachtoffer telefonisch heeft uitgelegd dat een vervolging terzake artikel 287 Wetboek van Strafrecht naar haar oordeel juridisch geen reële mogelijkheid was. In dat gesprek is niet gesproken over de procedure ex artikel 12 Wetboek van Strafvordering. Niet meer valt na te gaan op welk moment dit telefoongesprek exact heeft plaatsgevonden. Ik voeg hier aan toe dat de klacht ex artikel 12 Wetboek van Strafvordering pas is ingediend nadat de rechtbank vonnis had gewezen en tevoren ook niet was aangekondigd bij het Alkmaarse Openbaar Ministerie. Indien de klacht voorafgaande aan de zitting of de uitspraak aanhangig was gemaakt of was aangekondigd, had de officier van justitie nog kunnen overwegen om de dagvaarding in te trekken c.q. ter terechtzitting aanhouding te vragen in afwachting van de uitspraak van het gerechtshof op de klacht ex artikel 12 Wetboek van Strafvordering. </antwoord>
      <antwoord nummer="4">Door het Openbaar Ministerie wordt in zaken als deze steeds systematisch nagegaan of een vervolging ter zake van artikel 287 Wetboek van Strafrecht een reële mogelijkheid is. In dit geval is de zaak na sluiting van het gerechtelijk onderzoek uitvoerig besproken tussen Alkmaarse officieren van justitie. Ook binnen de parketleiding is deze zaak aan de orde geweest. Hierbij is de vraag besproken of een vervolging terzake artikel 287 Wetboek van Strafrecht (doodslag) mogelijk zou zijn. Hier is van afgezien, omdat het gezien de inmiddels door alle betrokkenen afgelegde verklaringen en de heersende jurisprudentie (in het bijzonder de uitspraak van de Hoge Raad, 15 oktober 1996, Verkeersrecht 1997, 160), als uitgesloten moest worden beschouwd dat het bestanddeel «opzet» bewezen zou kunnen worden (ook niet in de vorm van «voorwaardelijk opzet»). In dit verband is van belang op te merken dat de verklaring van een anonieme getuige de auditu bij de politie, inhoudende dat verdachte een andere auto wilde klemrijden door met de rechterzijde van zijn auto tegen de linkerzijde van de andere auto te botsen, als gevolg waarvan zijn auto uiteindelijk op de andere weghelft terecht kwam, niet bevestigd is door andere verklaringen (ook niet door deze getuige de auditu toen hij door de rechter-commissaris werd gehoord). Ook is niet gebleken of aannemelijk kunnen worden dat de verdachte de mogelijkheid dat hij door de middenberm de andere weghelft op zou schieten en daar een andere auto zou raken, heeft onderkend en aanvaard. Dit is een voorwaarde voor voorwaardelijk opzet, zoals in de jurisprudentie gesteld. Besloten is daarom om de vervolging terzake doodslag niet door te zetten, maar de verdere vervolging toe te spitsen op artikel 6 van de Wegenverkeerswet. </antwoord>
      <antwoord nummer="5">Neen. De politie heeft wel uit de mond van de getuige, die anoniem wilde blijven, de mogelijkheid van een ruzie genoteerd. Uit het antwoord op vraag 4 volgt reeds dat de mogelijke ruzie geen rol speelt bij de beoordeling van de vraag of in casu sprake zou kunnen zijn van (voorwaardelijk) opzet bij de aanrijding met de auto op de andere weghelft. </antwoord>
      <antwoord nummer="6">Ik acht de handelwijze van zowel politie als Openbaar Ministerie, zoals in de beantwoording van de vragen 3 tot en met 5 geschetst, zorgvuldig en verantwoord. Zoals uit het voorgaande blijkt zijn in het actualiteitenprogramma van Peter R. de Vries de feiten niet volledig gepresenteerd en zijn de juridische merites van de zaak onvoldoende aan het licht gekomen. Hierdoor kan bij de kijker een vertekend beeld zijn ontstaan. </antwoord>
      <antwoord nummer="7">Neen. De vraag naar de richtlijnen als handvat voor officieren van justitie bij de beoordeling van verkeerszaken als de onderhavige, die zich bevinden in het grensgebied tussen artikel 287 Wetboek van Strafrecht en artikel 6 Wegenverkeerswet, is reeds in 1996 besproken in de Verkeerscommissie Openbaar Ministerie (VCOM). De VCOM was van mening dat het niet mogelijk is om in een richtlijn exact aan te geven in welke gevallen artikel 287 Wetboek van Strafrecht en in welke gevallen artikel 6 de Wegensverkeerswet primair dient te worden telastegelegd. Die beoordeling is te zeer afhankelijk van concrete feiten en omstandigheden. Het College van procureurs-generaal heeft mij laten weten dit standpunt nog steeds te delen. Zoals in vraag 4 is aangegeven wordt in dit soort zaken door het Openbaar Ministerie altijd systematisch nagegaan of een vervolging terzake artikel 287 Wetboek van Strafrecht een reële mogelijkheid is. Voorts heeft het College laten weten dat inmiddels, zowel door de Hoge Raad als door rechtbanken en gerechtshoven, uitspraken zijn gedaan, die kunnen dienen als referentiekader voor de beoordeling van deze zaken. In verband hiermee worden de relevante uitspraken op het parket-generaal verzameld en verspreid onder de parketten. Ik onderschrijf het standpunt van het College; ik voeg daaraan toe dat de regering een wetsvoorstel (24 112) heeft ingediend waarin de maximumstraffen voor dood of zwaar lichamelijk letsel door schuld in het verkeer aanzienlijk worden verhoogd. Aldus zal de rechter meer armslag krijgen om ook in bepaalde gevallen van zeer ernstig roekeloos rijgedrag recht te kunnen doen aan de ernst van het verwijt. Hieraan is de voorkeur gegeven boven de introductie van een nieuwe delictsomschrijving, tussen de artikelen 287 Wetboek van Strafrecht en 6 Wegenverkeerswet 1994 in. Het bedoelde wetsvoorstel is gereed voor mondelinge behandeling door de Tweede Kamer. </antwoord>
      <noten afkomstig="antwoord"/>
   </antwoorden>
</kvr>
