<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis en Luchtenveld (beiden VVD) aan de minister van Binnenlandse Zaken en Koninkrijksrelaties over «mobiel» stemmen. (Ingezonden 21 maart 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15598
</item>
         <item attribuut="Inhoud">Vragen naar aanleiding van een bericht in dagblad De Limburger van 18 maart 2002 dat de gemeente Maastricht ouderen en (lichamelijk) gehandicapten van 2 instellingen de mogelijkheid wil bieden bij de verkiezingen voor de Tweede Kamer op 15 mei 2002 'mobiel' te stemmen en dat de afdeling Burgerzaken van de gemeente de oproepingskaarten voor de bewoners daartoe zal omzetten in kiezerspassen. Gevraagd wordt onder meer of een gemeente bevoegd is de oproepingskaarten om te zetten in een kiezerspas, zonder toestemming van de kiezers.</item>
         <item attribuut="Rubriek">Staats- en bestuursrecht (Kiesrecht) Welzijn (Lichamelijk gehandicapten) Welzijn (Ouderen)</item>
         <item attribuut="Trefwoorden">Lichamelijk gehandicapten Ouderen Tweede Kamer Verkiezingen</item>
         <item attribuut="Vindplaats">Kamervragen met antwoord 2001-2002, nr. 1089, Tweede Kamer</item>
         <item attribuut="Vraagnr_bij_indiening">2010208230</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">Luchtenveld</persoon>
         </item>
         <item attribuut="Datum_reaktie">2002-05-02</item>
         <item attribuut="Datum_indiening">2002-03-21</item>
         <item attribuut="Document-id">KVR15598</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2301" allpagenumbers="2301 2302 2303" vetnummer="2010208230" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15598" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1089" onderwerp="" indiendatum="2002-03-21">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Luchtenveld</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2 mei 2002) Zie ook Aanhangsel Handelingen nr. 968, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het bericht dat de gemeente Maastricht ouderen en (lichamelijk) gehandicapten van een tweetal instellingen de mogelijkheid wil bieden bij de verkiezingen voor de Tweede Kamer op 15 mei «mobiel» te stemmen en dat de afdeling Burgerzaken van de gemeente de oproepingskaarten voor de bewoners daartoe zal omzetten in kiezerspassen? <voetnoot nummer="1"/>
      </vraag>
      <vraag nummer="2">Is een gemeente bevoegd, zonder toestemming van de kiezers, oproepingskaarten om te zetten in een kiezerspas? Zo neen, wat bent u voornemens daartegen te doen? </vraag>
      <vraag nummer="3">Wat is uw mening over de beperkte openingstijden (11.00 tot 12.00 uur en 13.00 tot 16.00 uur) van de hier aan de orde zijnde «mobiele» stembureaus? </vraag>
      <vraag nummer="4">Wat zijn tot nu toe de ervaringen met «mobiel» stemmen? In welke mate wordt daarvan door de kiezers gebruik gemaakt? </vraag>
      <vraag nummer="5">Komen de kosten van deze vorm van «mobiel» stemmen geheel ten laste van de betrokken gemeente en blijft dat zo? </vraag>
      <vraag nummer="6">Onderkent u andere categorieën mensen die óók voor deze vorm van «mobiel» stemmen in aanmerking zouden kunnen komen, en zo ja, welke dan? </vraag>
      <vraag nummer="7">Onderkent u de kans dat groepen van kiezers zich tekort gedaan voelen als zij níet en anderen wél gebruik kunnen maken van «mobiel» stemmen? Wat vindt u hiervan? </vraag>
      <vraag nummer="8">Onderkent u de kans dat categorieën van inwoners in de ene gemeente zich tekort gedaan voelen ten opzichte van dezelfde vergelijkbare categorieën in een andere gemeente, als in de ene gemeente níet en in de andere gemeente wél de mogelijkheid van «mobiel» stemmen bestaat? Wat vindt u daarvan? </vraag>
      <vraag nummer="9">Kan voldoende worden gegarandeerd dat via deze vorm van «mobiel» stemmen geen ongewenste beïnvloeding van stemgedrag zou kunnen ontstaan? </vraag>
      <vraag nummer="10">Zou het, gelet op deze vragen, overweging verdienen om de Kiesraad advies te vragen over deze vorm van «mobiel» stemmen en over de daarbij te hanteren (landelijke) criteria en randvoorwaarden? </vraag>
      <noten afkomstig="vraag">
         <noot nummer="1" datum="2002-03-18" bron="Dagblad De Limburger">Dagblad De Limburger, 18 maart 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. Een mobiel stembureau is in eerste instantie bedoeld voor lichamelijk gehandicapten en ouderen voor wie het moeilijk is om de gang naar het gewone stembureau te maken. Een mobiel stembureau staat vanzelfsprekend ook voor andere kiezers open. Overeenkomstig artikel K 13 van de Kieswet kan men in een mobiel stembureau slechts aan de stemming deelnemen met een kiezerspas. Voorts mag de persoon die in een mobiel stembureau met een kiezerspas stemt, tegelijk met zijn eigen stem een volmachtstem voor een ander uitbrengen, indien voor het verkrijgen van de volmacht de schriftelijke procedure als bedoeld in artikel L 8 van de Kieswet is gevolgd. Een mobiel stembureau bevindt zich, zoals de benaming reeds doet vermoeden, niet de gehele dag op dezelfde locatie, maar is bedoeld om gedurende de dag van stemming verschillende, vooraf bekendgemaakte tijdstippen en locaties aan te doen. De gemeente Maastricht heeft bezien of het voor de bewoners van Psycho Medisch Centrum Vijverdal en de Adriaan Moonenstichting (een instelling voor blinden en slechtzienden) eenvoudiger te maken is om, indien zij kiesgerechtigd zijn, in persoon deel te nemen aan de verkiezing van de leden van de Tweede Kamer op 15 mei aanstaande. In verband daarmee heeft de gemeente Maastricht overwogen om in of bij deze instellingen met toepassing van artikel K 13 van de Kieswet een mobiel stembureau in te richten. Uiteindelijk is ervoor gekozen om een mobiel stembureau in te richten in of bij de Adriaan Moonenstichting. Aan de beslissing om ten behoeve van Psycho Medisch Centrum Vijverdal geen mobiel stembureau in te zetten lag, blijkens informatie van de gemeente Maastricht, onder meer ten grondslag dat zich in de nabijheid van die instelling een regulier stemlokaal bevindt. Overeenkomstig de Kieswet zullen kiezerspassen door de burgemeester van Maastricht slechts op verzoek van de betrokken kiezers worden verstrekt. (Zie ook het antwoord op vraag 2.) </antwoord>
      <antwoord nummer="2">Een kiezerspas wordt uitsluitend op verzoek van de kiezer verstrekt (artikel K 1 van de Kieswet). Het zonder voorafgaand verzoek toezenden van een kiezerspas is niet in de Kieswet opgenomen, omdat niet kan worden verzekerd dat aan de kiezer toegezonden bescheiden in alle gevallen de kiezer bereiken. In verband hiermee is met betrekking tot niet-ontvangen oproepingskaarten bepaald, dat de kiezer die geen oproepingskaart heeft ontvangen, op het gemeentehuis of zelfs in het stemlokaal waar hij als kiezer is geregistreerd een vervangende oproepingskaart kan verkrijgen (artikel J 8 van de Kieswet). Een kiezerspas kan echter ook in een ander stemlokaal worden gebruikt. Om misbruik, bijvoorbeeld dubbel stemmen, te voorkomen, is het uitreiken van een vervangende kiezerspas niet toegestaan (artikel K 4, derde lid, van de Kieswet). Vanwege deze consequentie wordt een kiezerspas slechts op verzoek van de kiezer afgegeven. De gemeente Maastricht beoogt de betrokken kiesgerechtigden, die behoren tot de doelgroep van artikel K 13 van de Kieswet, zoveel mogelijk service te bieden, hetgeen zeer positief is te waarderen. De mogelijkheid om mobiele stembureaus in te zetten is immers juist bedoeld als een aanvullende voorziening op «vaste» stembureaus om gehandicapte en oudere kiezers meer mogelijkheden te bieden om in persoon hun stem uit te brengen. Van de zijde van de gemeente Maastricht is vernomen dat kiezerspassen slechts op verzoek van de kiezer zullen worden verstrekt, zodat het tweede gedeelte van vraag 2 niet aan de orde is. </antwoord>
      <antwoord nummer="3">Beperkte, vooraf bekendgemaakte openingstijden zijn inherent aan mobiele stembureaus. Zie ook het antwoord op vraag 1. </antwoord>
      <antwoord nummer="4">Er is tot dusverre geen landelijk onderzoek verricht naar de ervaringen met mobiele stembureaus. Van de gemeente Maastricht is vernomen dat de ervaringen in die gemeente met mobiele stembureaus wisselend zijn. Van twee instellingen waar een mobiel stembureau was gevestigd tijdens de gemeenteraadsverkiezingen van 6 maart 2002, liet de ene een opkomst van meer dan 70% zien, terwijl de opkomst van de andere locatie ver onder de gemiddelde opkomst (50,0%) in de gemeente Maastricht lag. </antwoord>
      <antwoord nummer="5">De kosten van verkiezingen, inclusief de inrichting van stembureaus, komen ten laste van de gemeenten. Gemeenten ontvangen vanuit het gemeentefonds een algemene uitkering bedoeld voor de bekostiging van algemene gemeentelijke taken. Eén van deze gemeentelijke taken is het organiseren van verkiezingen. Er bestaat geen voornemen om de kosten van verkiezingen elders onder te brengen. </antwoord>
      <antwoord nummer="6, 7, 8 en 10">Zoals reeds aangegeven in het antwoord op vraag 1, zijn mobiele stembureaus in de eerste plaats bedoeld als aanvullende voorziening voor die kiezers, die de gang naar het «vaste» stemlokaal moeilijk kunnen maken. In de memorie van toelichting bij het voorstel van wet, waarin de mogelijkheid tot het inzetten van briefstembureaus werd geïntroduceerd (kamerstukken II 1996/97, 25 227, nr. 3, blz. 17) werden oudere en gehandicapte kiezers expliciet als doelgroep genoemd. Uit de praktijk is gebleken, dat mobiele stembureaus soms ook een functie kunnen vervullen ten aanzien van kiezers in ziekenhuizen en in penitentiaire inrichtingen. De inzet van mobiele stembureaus is ter beoordeling van burgemeester en wethouders. Zij zullen zich bij die beoordeling onder meer laten leiden door de vraag of er in de gemeente een of meer instellingen aanwezig zijn, waarvan de bewoners tot de doelgroep van artikel K 13 van de Kieswet behoren en waar geen «vast» stembureau is of kan worden gevestigd. Hierbij dient te worden opgemerkt, dat in bijvoorbeeld een groot aantal verzorgingshuizen reeds een «vast» stemlokaal is ondergebracht. Het al of niet inzetten van een mobiel stembureau is dan ook mede afhankelijk van de spreiding en de locatie van de stembureaus met een vast adres. Het gemeentebestuur kan een en ander naar de plaatselijke omstandigheden inrichten. Ik onderken dat daarbij verschillen kunnen ontstaan in de afweging die het gemeentebestuur maakt ten aanzien van de ene groep kiezers en een andere. Een verschil kan zich bijvoorbeeld voordoen ten aanzien van de vraag of van de bewoners van een bepaalde instelling kan worden gevraagd dat zij zich naar een in de omgeving gevestigd «vast» stembureau begeven. Verschillen kunnen zich ook voordoen ten aanzien van de vraag of in een bepaalde instelling een stembureau met een vast adres zal worden ondergebracht (bijvoorbeeld omdat deze in een dichtbevolkte woonwijk is gevestigd zodat ook veel andere kiezers door dit stemlokaal bediend kunnen worden) of dat de instelling bezocht zal worden door een mobiel stembureau. Dergelijke, door de plaatselijke omstandigheden ingegeven afwegingen kunnen naar mijn mening het beste worden gemaakt door de lokale autoriteiten, in casu burgemeester en wethouders. Het is daardoor evenwel mogelijk, dat verschillen ontstaan in de uitkomst van dergelijke afwegingen in verschillende gemeenten. Ik heb dan ook het voornemen om de Kiesraad te vragen, een aanzet te geven voor een «checklist» die gemeenten bij het maken van de bovenbedoelde afwegingen kunnen hanteren. </antwoord>
      <antwoord nummer="9">Het stemmen in een mobiel stembureau geschiedt – afgezien van het feit dat daartoe een kiezerspas benodigd is – op dezelfde wijze als in een stemlokaal met een vast adres. Ook de eisen voor de inrichting van een mobiel stembureau zijn niet afwijkend. De mogelijkheid van ongewenste beïnvloeding van het stemgedrag is dus niet groter of kleiner dan in een gewoon stemlokaal. </antwoord>
      <noten afkomstig="antwoord"/>
   </antwoorden>
</kvr>
