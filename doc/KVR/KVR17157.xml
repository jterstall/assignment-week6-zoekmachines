<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister van Landbouw, Natuurbeheer en Visserij over het stropen van wild in natuurgebieden. (Ingezonden 10 december 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17157
</item>
         <item attribuut="Inhoud">Vragen over berichten in NRC, 7 december 2002 dat boswachters en opzichters te weinig middelen hebben om adequaat op te treden tegen stropers.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Veiligheid) Natuur (Jacht)</item>
         <item attribuut="Trefwoorden">Jacht Openbare orde en veiligheid Opsporingsambtenaren</item>
         <item attribuut="Vindplaats">Kamervragen met antwoord 2002-2003, nr. 756, Tweede Kamer</item>
         <item attribuut="Vraagnr_bij_indiening">2020304300</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2003-02-11</item>
         <item attribuut="Datum_indiening">2002-12-10</item>
         <item attribuut="Document-id">KVR17157</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1589" allpagenumbers="1589 1590 1591" vetnummer="2020304300" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17157" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="756" onderwerp="" indiendatum="2002-12-10">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="11 februari 2003), zie ook Aanhangsel Handelingen nr. 580, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het artikel «Stropers zetten pitbulls in: bij stropen gaat het weer hard tegen hard»? <voetnoot nummer="1"/>
      </vraag>
      <vraag nummer="2">Klopt de strekking van het artikel, dat stropers steeds agressiever te werk gaan en dat boswachters en opzichters onvoldoende bevoegdheden en uitrusting hebben om deze activiteiten het hoofd te bieden? </vraag>
      <vraag nummer="3">Vindt u dat er vaak sprake is van georganiseerde criminaliteit? Zo ja, om welke soort van organisaties gaat het dan? </vraag>
      <vraag nummer="4">Bent u ervan op de hoogte dat naast de Nederlandse Vereniging van Natuurtoezicht ook de Politiebond ANPV vraagt om meer bevoegdheden? Zo ja, wat is uw mening over hun volgende wensen: – bijzondere opsporingsambtenaren moeten weer onder de vrijwillige politie vallen; – boswachters moeten net als jachtopzieners een wapen kunnen dragen; – het uniform moet meer in overeenstemming komen met het politie-uniform; – en het gebruik van diensthonden moet mogelijk zijn? </vraag>
      <vraag nummer="5">Welke activiteiten onderneemt u om meer inzet van de reguliere politie te verkrijgen bij de bestrijding van stroperij? Kunt u dit aan de hand van cijfers over de inzet van politie onderbouwen? </vraag>
      <vraag nummer="6" voetnoot="2">Wat zijn de resultaten van het programma Handhaven op niveau? <voetnoot nummer="2"/>
      </vraag>
      <vraag nummer="7">Bent u van mening dat de criminaliteit in haar algemeenheid toeneemt op het platteland en dat dit leidt tot toenemende gevoelens van onveiligheid bij de bewoners? </vraag>
      <vraag nummer="8">Zo ja, is niet een van de redenen de gebrekkige kennis en de lage prioriteit bij de politie voor de handhaving in het buitengebied? Wat gaat u dan aan deze zaken doen? </vraag>
      <noten afkomstig="vraag">
         <noot nummer="1" datum="2002-12-7" bron="NRC">NRC, 7 december 2002</noot>
         <noot nummer="2">Zie o.a. brief van 3 april 2002 LNV-02-303</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee, uit gegevens van de regiopolitie Limburg-Noord blijkt niet dat stropers agressiever worden. Het aangehaalde artikel beschrijft hoe met behulp van pitbulls gestroopt wordt. De in dit artikel bedoelde activiteiten betreffen een vorm van criminaliteit waarbij personen met een bepaald soort honden wild opsporen en verwonden of doden. Het gedode wild wordt niet meegenomen. De activiteiten zouden m.i. niet gezien moeten worden als een vorm van stroperij, maar zijn te kwalificeren als dierenmishandeling. Gebleken is dat dergelijke uitwassen slechts incidenteel plaatsvinden. Bekend zijn ongeveer 3 à 4 van bovengenoemde incidenten in de afgelopen twee jaar in Limburg. Uitbreiding van de bevoegdheden of uitrusting van boswachters is niet noodzakelijk nu het gaat om incidenten. Zoals blijkt uit de Volkskrant van 19-12-2002 «Zwijnenjacht met pitbulls was incident» denken grote terreinbeheerders hier hetzelfde over. </antwoord>
      <antwoord nummer="3">Neen, er is naar mijn mening geen sprake van georganiseerde criminaliteit in betreffende regio. </antwoord>
      <antwoord nummer="4">Ja, ten aanzien van de naar voren gebrachte wensen wil ik het volgende opmerken: «Boa’s moeten weer onder de vrijwillige politie vallen»: Het brengen van boa’s onder het regime van de vrijwillige politie stuit op onoverkomelijke complicaties. In de eerste plaats liggen deze complicaties in de relatie met de werkgever en de politie en daarmee samenhangende onduidelijke bevoegdheden en verantwoordelijkheden. Daarnaast wordt ook vanuit het systeem van de Politiewet 1993 deze optie onwenselijk geacht. De figuur van vrijwillige politieambtenaar is uitsluitend bedoeld voor kortdurende, incidentele inzet, bij bijvoorbeeld evenementen, in aanvulling op de overige politieambtenaren, waarbij betrokkene immer zijn hoofdwerkzaamheid (als particulier) behoudt. De betrokken status is door de wetgever nimmer bedoeld om via die weg andere vermeende noodzakelijke bevoegdheden te creëren. «Boswachters moeten net als jachtopzieners een wapen kunnen dragen»: Er is slechts een boa-functie in het groen, zijnde de Flora- en Faunabeheerder. Alle flora- en faunabeheerders kunnen, indien functievervulling daartoe noodzaakt en deze noodzaak aantoonbaar (noodzaakcriterium) is, een wapen dragen (handboeien, wapenstok, vuurwapen). De werkgever van de boa moet daartoe een aanvraag bij de minister van Justitie indienen. De minister laat de direct toezichthouder (de korpschef van de regio van aanvraag) een toets op noodzaak uitvoeren. Na deze integrale toets wordt de aanvraag doorgezonden aan de Hoofdofficier van Justitie van de betreffende regio die een eigen toets op de noodzaak uitvoert. Als de adviezen van korpschef en hoofdofficier positief uitvallen kan betreffende flora- en faunabeheerder uitgerust worden met een wapen; «Uniform moet meer in overeenstemming komen met het politie-uniform»: Het stelsel van de Kledingregeling Politie laat hier geen ruimte voor. Overigens is er nu geen sprake van een vastgesteld uniform voor boa’s. De invoering van een landelijk uniform is onderzocht en niet opportuun gebleken. Momenteel wordt de invoering van een insigne voor de boa’s onderzocht. «Gebruik van diensthonden moet mogelijk zijn»: groene boa’s kunnen worden uitgerust met een politiesurveillancehond. Ook hier geldt weer dat de aanvraag en dus het initiatief ligt bij de werkgever van de boa (zie hierboven). Voorts ben ik, samen met mijn ambtgenoot van Binnenlandse Zaken en Koninkrijksrelaties, momenteel bezig met de uitwerking van de nota «Naar een veiliger samenleving», TK, 2002–2003, 28 684 nrs. 1 en 2 (het veiligheidsprogramma). In het kader van de uitwerking van de maatregel van het veiligheidsprogramma inzake boa’s, particuliere beveiliging en particuliere recherche ben ik onder meer voornemens om zowel de opsporingsbevoegdheid als de territoriale bevoegdheid van de groene boa’s uit te breiden. </antwoord>
      <antwoord nummer="5">De Algemene Inspectie Dienst (AID) van het ministerie van Landbouw, Natuurbeheer en Visserij is onder meer belast met controle en opsporing in verband met regelgeving die tot stand is gekomen onder verantwoordelijkheid van de minister van LNV en in verband met de relevante bepalingen van het wetboek van Strafrecht. Onder meer met betrekking tot de bestrijding van stroperij heeft de AID veel contact met de politie. De samenwerking geschiedt in algemene zin op twee manieren. 1. Projectmatige samenwerking: samen met politie worden projecten opgezet en uitgevoerd bijvoorbeeld in het kader van jachtcontroles. De AID zoekt in het kader van Handhavingsmakelaarschap intensief contact en samenwerking met handhavingpartners in de regio, neemt daartoe het initiatief. 2. Ad-hoc samenwerking: De AID schat, alvorens tot een controle over te gaan, ten alle tijden het veiligheidsrisico in. Bij (vermoeden van) risico wordt ten alle tijden samenwerking gezocht met de politie, de politie dient de AID-controleur altijd (op verzoek), te ondersteunen. Dit heeft veelal gezamenlijk optreden tot gevolg. De AID is zodanig georganiseerd, dat er per politieregio een AID-controleur aanspreekpunt is voor de groene wetten. De handhaving in het buitengebied in de provincie Limburg heeft al jaren serieuze aandacht. Ook voor de komende jaren is het project handhaving buitengebied opgenomen in het provinciale handhavingsprogramma. Voor de praktijk houdt dit in dat reeds enkele jaren, vele malen per jaar, verspreid over de gehele provincie handhavingsacties in het buitengebied worden georganiseerd. Aan deze acties wordt deelgenomen door meerdere handhavingspartners. De reguliere politie (waaronder de Politieregio Limburg-Noord) participeert in die handhavingsacties. Verder worden er, indien de situatie hierom vraagt, specifieke projecten op touw gezet. Aangezien de in het krantenartikel omschreven situatie slechts sporadisch voorkomt, is een projectmatige aanpak van dit specifieke probleem niet noodzakelijk. Het feit dat handhaving in de buitengebieden in Limburg serieuze aandacht heeft, betekent dat door de aanwezigheid van opsporingsambtenaren in de buitengebieden de kans op incidenten als hier aan de orde, verkleint. Uiteraard zal er bij constatering van strafbare feiten, ook buiten een «handhavingsproject» kunnen worden opgetreden. </antwoord>
      <antwoord nummer="6">De ingestelde stuurgroep «Handhaven op niveau» gaat te werk volgens een actieprogramma dat twee sporen kent: naast het ontwikkelen en verzamelen van zgn. «best practices» (goede voorbeelden voor de handhaving) op diverse beleidsterreinen, ook het stimuleren van «programmatisch handhaven» (stimuleren van overheidsinstanties om handhavingsprogramma’s op te stellen). Met betrekking tot de «best practices» is gekozen voor een thematische benadering. Een van de benoemde deelthema’s – in totaal twaalf – is «Handhaven buitengebied». Het deelthema «Handhaven buitengebied» wordt door de ministeries van VROM en LNV gezamenlijk uitgewerkt. Doelstelling binnen dit deelthema is de samenwerking en de professionaliteit van handhavers van ordeningswetgeving in het buitengebied verder te verbeteren. Het ontwikkelen van «best practices» vindt plaats in lokale pilots die vanuit het project Handhaven op Niveau worden gecofinancierd. In december 2001 is in dit verband een vijftal pilots geselecteerd. Het gaat hierbij om pilots waarbij in elk geval veel aandacht is voor de diverse kleursporen: groen (natuur), rood (ruimtelijke ordening), grijs (milieu) en blauw (water). De pilots duren maximaal twee jaar. De vijf geselecteerde pilots ontvangen elk een bedrag van 45.000 aan cofinanciering. Een van de geselecteerde projecten is met name gericht op veiligheid in het buitengebied. De doelstelling van dit project van het Recreatieschap Midden-Delfland is «Meer dan de som der delen»: Het op basis van een gemeenschappelijk beeld van de incidenten in het gebied verbeteren van de samenwerking en afstemming tussen de verschillende typen handhavers die in het gebied werkzaam zijn, teneinde de volgende effecten te bereiken: – een optimaal functionerende handhavingsketen – afname van geregistreerde incidenten in het gebied – toename van de subjectieve beleving van veiligheid. Het project loopt nog tot midden 2003, dan zullen de resultaten van het project bekend worden gemaakt. Naast dit project loopt er in het kader van «Handhaven op niveau» ook een inventarisatie van bestaande succesvolle handhavingsmethoden in het buitengebied. </antwoord>
      <antwoord nummer="7 en 8">Uit de beschikbare cijfers van de politieregio Limburg-Noord blijkt dat er geen toename is van de criminaliteit op het platteland. </antwoord>
      <noten afkomstig="antwoord"/>
   </antwoorden>
</kvr>
