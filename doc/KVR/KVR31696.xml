<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over mogelijke vestiging van een bedrijventerrein ten noorden van Wijhe. (Ingezonden 20 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31696
</item>
         <item attribuut="Inhoud">Vragen naar aanleiding van eerdere Kamervragen (zie Aanhangsel Handelingen II, 2007-2008, 803) over mogelijke vestiging van een bedrijventerrein ten noorden van Wijhe. De indiener vraagt aan de ministers hoe zij de plannen voor de bouw van het bedrijventerrein in het licht van het nieuwe beleid voor bedrijventerreinen beoordelen.</item>
         <item attribuut="Rubriek">Ruimtelijke ordening en infrastructuur (Industrie- en bedrijfsterreinen)</item>
         <item attribuut="Trefwoorden">Industrieterreinen Overijssel</item>
         <item attribuut="Vindplaats">Kamervragen met antwoord 2007-2008, nr. 2089, Tweede Kamer</item>
         <item attribuut="Vraagnr_bij_indiening">2070815290</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2008-04-21</item>
         <item attribuut="Datum_indiening">2008-03-20</item>
         <item attribuut="Document-id">KVR31696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4281" allpagenumbers="4281 4282" vetnummer="2070815290" code="0708tkkvr2089" lopendefooter="Tweede Kamer, vergaderjaar 2007–2008, Aanhangsel" filenaam="KVR31696" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2089" onderwerp="" indiendatum="2008-03-20">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-04-21">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Waarom spreekt u, op voorhand, een positief oordeel uit over het voorontwerpbestemmingsplan en de gevolgde procedure wat betreft het bedrijventerrein Noordmanshoek, terwijl u in antwoord op eerdere vragen <voetnoot nummer="1"/>heeft uiteengezet dat de aanleg primair een verantwoordelijkheid is van de gemeente en de provincie? </vraag>
      <vraag nummer="2">Bent u ervan op de hoogte dat de Gedeputeerde Staten van Overijssel op basis van nieuw onderzoek van de gemeente, een nieuw voorontwerp gelast voor het bedrijventerrein? Zo ja, waarom heeft u over het bestaande voorontwerpbestemmingsplan gezegd dat de ontwikkeling van het bedrijventerrein zorgvuldig tot stand komt? </vraag>
      <vraag nummer="3">Waarop baseert u de conclusie dat bij de plannen voor het betreffende bedrijventerrein de SER-ladder wordt toegepast, gezien het feit dat Gedeputeerde Staten een nieuw onderzoek gelast? </vraag>
      <vraag nummer="4">Hoe beoordeelt u de plannen voor de bouw van het bedrijventerrein in het licht van het nieuwe beleid voor bedrijventerreinen? </vraag>
      <vraag nummer="5">Hoe gaat u, conform de met u gemaakte afspraken over behoefteraming en planning toezien op de regiefunctie van de provincies om, betere regionale afstemming van het beleid van bedrijventerreinen en het hanteren van de SER-ladder tot stand brengen? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2007-2008" documentnummer="803">Aanhangsel Handelingen, vergaderjaar 2007–2008, nr. 803.</noot>
      </noten>
   </vragen>
   <antwoorden aantal="4">
      <antwoord nummer="1">Volgens artikel 10 van het Besluit op de ruimtelijke ordening (Bro) dienen gemeenten, waar nodig, overleg te plegen met het Rijk bij de voorbereiding van hun ruimtelijke plannen. Olst-Wijhe heeft mijn inspectie in dit kader op 16 mei 2006 het voorontwerpbestemmingsplan voor het bedrijventerrein Noordmanshoek ter advisering voorgelegd. Bij brief van 10 juli 2006 heeft de VROM-Inspectie namens het Rijk aan het College van Burgemeester en Wethouders laten weten geen opmerkingen te hebben bij het plan. Daarbij is uitgegaan van het geldende nationale ruimtelijke beleid uit de Nota Ruimte. Op grond hiervan heeft de inspectie de gemeente eveneens medegedeeld dat voor dit plan, wat het rijk betreft, een vrijstelling ex artikel 19 lid 2 van de Wet op de Ruimtelijke Ordening (WRO) kon worden afgegeven. Daarbij heeft de inspectie wel aangegeven, dat voorafgaande aan de toepassing van deze vrijstelling, er tevens een positief advies van Gedeputeerde Staten van Overijssel is vereist. Met deze brief is de verdere oordeelsvorming over dit plan bij gemeente en provincie gelaten. Dit is conform de sturingsfilosofie uit de Nota Ruimte. In het op 12 oktober 2006 uitgebrachte advies van de provincie over dit voorontwerpbestemmingsplan geeft zij aan dat het bedrijventerrein op hoofdlijnen past binnen haar ruimtelijke beleid. Ook heeft de provincie een positief advies afgegeven voor gebruikmaking door de gemeente van de eerder genoemde vrijstelling. Zie ook het antwoord op de eerdere vraag 4 van 5 oktober 2007. </antwoord>
      <antwoord nummer="2 en 3">Het klopt dat er voor het bedrijventerrein een nieuw voorontwerpbestemmingsplan zal worden opgesteld. Dit is echter niet geïnitieerd door de provincie, maar door de gemeente zelf. Ik heb van de provincie en de gemeente het volgende begrepen. De gemeente heeft naar aanleiding van de inspraakreacties op het voorontwerpbestemmingsplan besloten opnieuw onderzoek te doen naar de haalbaarheid van en de behoefte aan de ontwikkeling van dit bedrijventerrein op de beoogde locatie alsmede de mogelijkheden voor herstructurering op het bestaande bedrijventerrein in Wijhe. Dit onderzoek heeft geresulteerd in het voornemen van de gemeente om de planopzet wezenlijk te veranderen, zodat het bedrijventerrein naar haar idee beter wordt ingepast in de omgeving. De gemeente heeft aangeven over het nieuwe voorontwerpbestemmingsplan, dat nog niet gereed is, wederom overleg te voeren. Het feit dat de gemeente een nieuw onderzoek heeft ingesteld, geeft naar mijn mening aan dat zij zorgvuldig met de geuite bezwaren omgaat. In dit onderzoek neemt de gemeente de principes van de SER-ladder als uitgangspunt. Zie ook het antwoord op de eerdere vraag 7 van 5 oktober 2007. In het nieuwe voorontwerpbestemmingsplan zal blijken of de gemeente de SER-ladder goed heeft doorlopen. </antwoord>
      <antwoord nummer="4">Op het moment dat het nieuwe voorontwerpbestemmingsplan voor het bedrijventerrein aan de inspectie ter advisering wordt voorgelegd, zal zij wederom toetsen of er rijksbelangen in het geding zijn. De inspectie zal dit doen aan de hand van het op dat moment geldende nationale ruimtelijke beleid. De door minister Van der Hoeven en mij geformuleerde uitgangspunten in de beleidsbrief aan uw kamer over de «Agenda bedrijventerreinen 2008–2009» van 7 december 2007 worden dus in het advies van de inspectie meegenomen. Verder heb ik, samen met minister Van der Hoeven, u in deze brief aangegeven dat medio dit jaar er afspraken gemaakt worden over de behoefteraming en de (regionale) planning van bedrijventerreinen en de consequente toepassing van de SER-ladder daarbij. Deze afspraken worden op dit moment samen met IPO, VNG en de provincies op provinciaal niveau verder uitgewerkt. Echter, provincies en gemeenten blijven verantwoordelijk voor de uitvoering van dit beleid. </antwoord>
      <antwoord nummer="5">Op dit moment worden samen met IPO, VNG en de provincies de afspraken op provinciaal niveau uitgewerkt. In de te maken afspraken worden ook afspraken opgenomen over de monitoring van de behoefteraming en planning, de verankering van de SER-ladder en de daarbij horende regiefunctie van de provincies. Afspraken over regionale afstemming volgen in januari 2009 maar worden wel al bediscussieerd in de nu lopende gesprekken. De verankering van de toepassing van de SER-ladder wordt op dit moment onder regie van IPO en VNG verder uitgewerkt. Hierin nemen zij ook een voorschot op de door hun voorgestelde aanpak tot betere regionale afstemming. Voor het Algemeen Overleg (AO) op 24 april a.s. zullen het IPO en VNG u een position paper toe sturen over hoe zij die verankering vorm willen gaan geven. In het AO zal ik kort mijn visie op deze notitie geven. </antwoord>
      <noten afkomstig="antwoord"/>
   </antwoorden>
</kvr>
