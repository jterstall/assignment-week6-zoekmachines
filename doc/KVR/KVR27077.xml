<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Binnenlandse Zaken en Koninkrijksrelaties, van Justitie en voor Vreemdelingenzaken en Integratie over de stage in Marokko van 25 Haagse politiemensen. (Ingezonden 27 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27077
</item>
         <item attribuut="Inhoud">Vragen naar aanleiding van bericht (Algemeen Dagblad, 24 november 2006) over een 'Marokkaantjes-stage': 25 Haagse politiemensen gaan naar Marokko om daar de cultuur te leren kennen als 'bagage' voor het omgaan met Marokkaanse jongeren in Den Haag. Indiener vindt dit de omgekeerde wereld en dringt er juist op aan dat Marokkaanse probleemjongeren zich aan de Nederlandse cultuur moeten aanpassen en de Nederlandse regels respecteren. 'Marokkaanse criminelen' moeten teruggestuurd worden naar het land van herkomst.</item>
         <item attribuut="Rubriek">Criminaliteit en openbare orde (Politie) Cultuur en taal (Overig)</item>
         <item attribuut="Trefwoorden">Maatschappij en samenleving Marokko Politie</item>
         <item attribuut="Vindplaats">Kamervragen met antwoord 2006-2007, nr. 600, Tweede Kamer</item>
         <item attribuut="Vraagnr_bij_indiening">2060703650</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Vreemdelingenzaken en Integratie (VI)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2007-01-12</item>
         <item attribuut="Datum_indiening">2006-11-27</item>
         <item attribuut="Document-id">KVR27077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1285" allpagenumbers="1285 1286" vetnummer="2060703650" code="0607tkkvr600" lopendefooter="Tweede Kamer, vergaderjaar 2006–2007, Aanhangsel" filenaam="KVR27077" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="600" onderwerp="" indiendatum="2006-11-27">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="12 januari 2007), zie ook Aanhangsel Handelingen nr. 545, vergaderjaar 2006–2007">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Agenten op Marokkaantjes-stage» <voetnoot nummer="1"/>? </vraag>
      <vraag nummer="2">Is het waar dat 25 Haagse politiemensen wekenlang naar Marokko worden gestuurd om de cultuur aldaar te leren kennen? Zo ja, vindt u dit niet de omgekeerde wereld? Gaat het er niet juist om dat Marokkaanse criminelen zich aan de Nederlandse cultuur aanpassen en de Nederlandse regels respecteren? </vraag>
      <vraag nummer="3">Is het niet beter om, in plaats van Nederlandse politiemensen, Marokkaanse criminelen naar Marokko (terug) te sturen? </vraag>
      <vraag nummer="4">Vindt u dat de 25 politiemensen in kwestie beter kunnen worden ingezet om de criminaliteit in Den Haag te bestrijden, in plaats van deze mensen wekenlang met de cultuur van het land van herkomst van criminelen kennis te laten maken? </vraag>
      <vraag nummer="5">Wat zijn de kosten van dit project voor de Nederlandse belastingbetaler? </vraag>
      <vraag nummer="6">Kunt u er voor zorgen dat dit soort politiekcorrecte projecten, die nog nooit hun waarde hebben bewezen en de problemen van de multiculturele samenleving alleen maar groter maken, voor eens en voor altijd worden gestopt? Wilt u er voor zorgen dat dit project niet zal doorgaan? </vraag>
      <noten afkomstig="vraag">
         <noot nummer="1" datum="2006-11-24" bron="Algemeen Dagblad">Algemeen Dagblad, 24 november 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Er zijn inderdaad functionarissen (37) van Politie Haaglanden voor een werkbezoek naar Marokko gegaan. Het bezoek had (inclusief reisdagen) een duur van tien dagen. Doelstelling van deze reis was, anders dan in de desbetreffende perspublicatie wordt gesuggereerd, niet slechts gelegen in het verkrijgen van inzicht in de Marokkaanse cultuur in relatie tot de aanpak van jeugdige Marokkaanse criminelen en overlastplegers. Het accent lag veeleer op multi-etnisch politiewerk in meer algemene zin. Politie Haaglanden verricht zijn werk immers in een bij uitstek multi-etnische omgeving, met de daaraan inherente (latente) spanningen, zoals die zich ook elders in Nederland en Europa voordoen. Voor een effectieve uitvoering van de politietaken is inzicht in en kennis van de culturele achtergronden van het land van herkomst onontbeerlijk. Waar in de politieregio Haaglanden en in het bijzonder in de gemeente Den Haag sprake is van een grote gemeenschap van burgers met een Marokkaanse achtergrond, dient het werkbezoek in deze context te worden geplaatst. In dat kader zijn tijdens het werkbezoek onder meer contacten gelegd met politieorganisaties, de Raad voor de Mensenrechten, een opvangvoorziening voor ongehuwde moeders en het Marokkaans Joods Museum. Het bezoek vond tevens plaats in het kader van eergerelateerd geweld. Mede omdat uit een pilot is gebleken dat veel zaken met betrekking tot eergerelateerd geweld uit de Marokkaanse gemeenschap afkomstig zijn. Op dit punt zijn intensieve relaties met partners in de politieregio, maar ook in Marokko van groot belang. Dankzij deze gedegen netwerken is uit eerdere ervaringen gebleken dat complexe zaken hier op een adequate manier konden worden behandeld. </antwoord>
      <antwoord nummer="3">Zie gecombineerde beantwoording vraag 3 en 4. </antwoord>
      <antwoord nummer="4">Voor een effectieve uitvoering van de politietaken is inzicht in en kennis van de culturele achtergronden van land van herkomst onontbeerlijk. Zoals uit de beantwoording van vraag 2 mag blijken, is het vanuit de doelstellingen in het kader van het multi-etnisch politiewerk (met name het voorkomen van etnische spanningen en het tegengaan van de effecten daarvan, met inbegrip van het voorkomen van eergerelateerd geweld, radicalisering en terrorisme) van belang relaties met Marokko te onderhouden. Het project levert de volgende zaken op: – het onderhouden van culturele kennis. Marokko is immers een dynamische samenleving. Inzicht in de etnische Marokkaanse gemeenschap in Nederland en Haaglanden (waarbinnen velen overigens over de Nederlandse nationaliteit beschikken) impliceert kennis van de stand van zaken in Marokko. – het trainen en opleiden van wijkagenten en recent aangestelde medewerkers bij de Unit Multi Etnisch Politiewerk van Politie Haaglanden. – het verstrekken van culturele en vaktechnische kennis en achtergronden aan Marokkaanse politieambtenaren en andere partners in de veiligheidszorg. – het inwinnen van relevante achtergrondinformatie omtrent personen en families. In dit verband kan bijvoorbeeld gedacht worden aan het repatriëren van vrouwen en kinderen uit Den Haag of andere Nederlandse gemeenten, die in Marokko zijn achtergelaten. </antwoord>
      <antwoord nummer="5">De kosten van het werkbezoek van Politie Haaglanden aan Marokko zijn ca. € 70.000. </antwoord>
      <antwoord nummer="6">Nee. De in deze vraag besloten (vooronder)stellingen worden, zoals uit het vorenstaande mag blijken, niet onderschreven. Ik ga er overigens wel van uit dat het project op effectiviteit zal worden geëvalueerd. </antwoord>
      <noten afkomstig="antwoord"/>
   </antwoorden>
</kvr>
