<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Niederer, Te Veldhuis en Voûte-Droste (allen VVD) aan de ministers van Verkeer en Waterstaat en van Justitie over alcoholcontroles bij bemanningsleden van vliegtuigen. (Ingezonden 15 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12739
</item>
         <item attribuut="Inhoud">Vragen over het Nederlandse alcoholcontrolebeleid ten aanzien van bemanningsleden van vliegtuigen. Mogelijk weken twee vluchten van United Airlines uit naar Zaventem vanwege alcoholcontroles op Schiphol. (Vereniging Lokale Omroep Haarlemmermeer, Zondageditie 12 november 2000)</item>
         <item attribuut="Rubriek">Verkeer, vervoer en waterstaat (Luchtvaart) Verkeer, vervoer en waterstaat (Vliegveiligheid)</item>
         <item attribuut="Trefwoorden">Alcoholgebruik Luchtvaart Vliegveiligheid</item>
         <item attribuut="Vindplaats">Kamervragen met antwoord 2000-2001, nr. 358, Tweede Kamer</item>
         <item attribuut="Vraagnr_bij_indiening">2000102390</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Niederer</persoon>
            <persoon partij="VVD">Te Veldhuis</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">2000-12-06</item>
         <item attribuut="Datum_indiening">2000-11-15</item>
         <item attribuut="Document-id">KVR12739</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="741" allpagenumbers="741 742" vetnummer="2000102390" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12739" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="358" onderwerp="" indiendatum="2000-11-15">
         <vrager partij="VVD" oorsprong="parlement">Niederer</vrager>
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2000-12-6">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht, dat op of omstreeks 9 november jongstleden twee vluchten van United Airlines met bestemming Schiphol/Amsterdam zijn uitgeweken naar de luchthaven Zaventem bij Brussel vanwege onduidelijkheid in het beleid inzake alcoholcontroles van bemanningsleden van vliegtuigen op de luchthaven Schiphol? <voetnoot nummer="1"/>
      </vraag>
      <vraag nummer="2">Waren de alcoholcontroles van bemanningsleden van vliegtuigen op de luchthaven Schiphol de reden van het uitwijken naar Zaventem/Brussel? Moet of mag worden aangenomen dat de verantwoordelijke bemanningsleden een alcoholcontrole niet met een geruststellend resultaat zouden kunnen doorstaan of willen zij principieel niet worden gecontroleerd? </vraag>
      <vraag nummer="3">Zijn de betrokken bemanningsleden in Zaventem/Brussel gecontroleerd op eventueel alcoholgebruik? Zo neen, waarom niet? </vraag>
      <vraag nummer="4">In hoeverre wijkt het terecht gevoerde alcoholcontrolebeleid in Nederland ten aanzien van bemanningsleden van vliegtuigen af van het beleid in de Europese Unie, België en de Verenigde Staten? </vraag>
      <vraag nummer="5">Is het waar, dat het college van Procureurs-Generaal het Nederlandse beleid terzake per brief uiteengezet heeft aan alle luchtvaartmaatschappijen? Zo ja, kan ook de Tweede Kamer hiervan in kennis worden gesteld? Is dit beleid onderdeel van de strafvorderingsrichtlijnen van het Openbaar Ministerie? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-11-12" bron="Vereniging Lokale Omroep Haarlemmermeer (VLOH), Zondag Editie">Vereniging Lokale Omroep Haarlemmermeer (VLOH), Zondag Editie, 12 november 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De alcoholcontroles van bemanningsleden van vliegtuigen op Schiphol waren inderdaad de reden van het uitwijken naar Zaventem/Brussel. Wij beschikken niet over aanwijzingen op grond waarvan mag of moet worden aangenomen dat de verantwoordelijke bemanningsleden een alcoholcontrole niet met een geruststellend resultaat zouden hebben kunnen doorstaan. Uit gesprekken met de Amerikaanse Federal Aviation Authority (FAA) is gebleken dat er principiële bezwaren waren bij de betrokken bemanningsleden die tot die beslissing hebben geleid. Deze bezwaren richten zich op de steekproefcontroles door de Nederlandse luchtvaartpolitie en de strafrechtelijke consequenties die een overtreding van de in de Nederlandse wet genoemde limieten kunnen hebben, hetgeen afwijkt van het in de Verenigde Staten gevoerde beleid, dat in het antwoord op vraag 4 nader wordt toegelicht. Bovendien vreest men de precedentwerking die het in Nederland gevoerde beleid kan hebben naar andere landen die wellicht minder zorgvuldig omgaan met de rechtspositie van betrokken piloten en de hygiënische omstandigheden waaronder adem-, bloed- en eventuele urinetesten worden afgenomen. </antwoord>
      <antwoord nummer="3">Navraag bij de Belgische autoriteiten heeft geleerd dat de betrokken bemanningsleden in Zaventem/Brussel niet zijn gecontroleerd op eventueel alcoholgebruik. De Nederlandse- en Belgische overheid zijn niet vooraf door de betrokken bemanningsleden noch door de betreffende luchtvaartmaatschappij geïnformeerd over een voornemen om voor Schiphol bestemde vluchten om te leiden naar Zaventem/Brussel. </antwoord>
      <antwoord nummer="4">In de bepalingen in de Wet Luchtvaart van 1999 betreffende een verbod op het gebruik van alcohol door boordpersoneel en luchtverkeersleiders zijn normen opgenomen die vergelijkbaar zijn met de bepalingen ter zake van de zogenaamde «Joint Aviation Requirements» (JARs) voor commercieel luchtvervoer zoals overeengekomen door de lidstaten van de Joint Aviation Authorities (JAA). De wijze waarop de JAA-lidstaten hieraan invulling geven en vervolgens toezicht houden op de uitvoering daarvan is niet in de JARs geregeld en kan derhalve van land tot land verschillen. De betreffende JAR-bepalingen zullen worden opgenomen in een wijziging van een bestaande Europese Verordening. Pas met het van kracht worden van de wijziging, die naar het zich laat aanzien nog enige tijd op zich laat wachten, zullen binnen de EU geharmoniseerde normen tot stand zijn gekomen. De Belgische handhavingsactiviteien zijn overwegend gericht op gevallen waarin sprake is van een vermoeden van het gebruik van alcohol. Zeer incidenteel vinden ook steekproevenfcontroles plaats, waarbij buitenlandse piloten niet worden uitgezonderd. Het Nederlandse controlebeleid gaat juist uit van het houden van dergelijke steekproeven, aangevuld met controles in het geval van het vermoeden van alcoholgebruik. Het Nederlandse beleid wijkt ook af van het door de Verenigde Staten gevoerde beleid dat uitgaat van zelfregulering door luchtvaartmaatschappijen en aanverwante bedrijven op basis van regelgeving van en getoetst door de FAA. Dit beleid richt zich op het steekproefgewijs testen van uitsluitend Amerikaans personeel, dat aan de luchtvaartveiligheid gerelateerde functies vervult, door en onder verantwoordelijkheid van luchtvaartmaatschappijen en aanverwante bedrijven. Misbruik van alcohol door bemanningsleden van vliegtuigen leidt in het Amerikaanse systeem in beginsel niet tot strafrechtelijke gevolgen voor betrokken bemanningsleden, hetgeen in Nederland uitdrukkelijk wél het geval is, doch tot maatregelen als ontslag, verplichte deelneming aan een rehabilitatieprogramma dan wel het verbod om een aan de luchtvaartveiligheid gerelateerde functie uit te oefenen. Slechts in uitzonderlijke gevallen en uitsluitend wanneer sprake is van een redelijk vermoeden van alcoholgebruik, vinden controles plaats door de overheid die kunnen leiden tot strafrechtelijke vervolging. Buitenlandse piloten worden hiervan niet uitgezonderd. </antwoord>
      <antwoord nummer="5" voetnoot="1">Het Bureau Verkeershandhaving Openbaar Ministerie heeft op 10 november 2000 aan vertegenwoordigers van boordpersoneel (nationaal en internationaal), aan vertegenwoordigers van buitenlandse luchtvaartmaatschappijen en aan Nederlandse luchtvaartmaatschappijen een brief gestuurd met betrekking tot de alcoholcontroles. In deze brief is een korte uiteenzetting van de artikelen 1.2, eerste lid, 2.12, 5.17a, 11.6 en 11.7 van de Wet Luchtvaart gegeven. Verder is in deze brief uiteengezet hoe de Luchtvaartpolitie deze alcoholcontroles uitvoert. Deze brief is opgesteld in de Nederlandse en de Engelse taal. In deze brief wordt tevens kort ingegaan op hetgeen is verwoord in de aanwijzing vliegen onder invloed, de richtlijn voor strafvordering vliegen onder invloed en de aanwijzing invordering bewijzen van bevoegdheid in het kader van de Wet Luchtvaart. Deze brieven zijn als bijlage bij de beantwoording gevoegd. <voetnoot nummer="1"/>In aanvulling hierop en gezien de reacties op de voorgenomen en reeds gehouden controles, is besloten om luchtvarenden op vluchten met een Nederlandse luchthaven als bestemming, via de daarvoor gebruikelijke kanalen (Notice to Airmen NOTAM en Aeronautical Information Circular AIC) te informeren over de Nederlandse praktijk van de steekproefsgewijze uitvoering van de alcoholcontroles. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
