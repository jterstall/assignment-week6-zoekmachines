<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">urn:mpeg:mpeg21:sgd:19911992:0001272</item>
         <item attribuut="identifier">http://resolver.kb.nl/resolve?urn=urn:mpeg:mpeg21:sgd:19911992:0001272&amp;role=xml</item>
         <item attribuut="Permalink">http://resolver.kb.nl/resolve?urn=urn:mpeg:mpeg21:sgd:19911992:0001272</item>
         <item attribuut="Document-id">0000019658</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1991-1992 nummer 259</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van het lid Groenman (D66) over Nederlands commentaar op prejudiciële vragen van rechters van andere lidstaten aan het Europese Hof van Justitie.</item>
         <item attribuut="titel">Aanhangsel Tweede Kamer 1991-1992 nummer 259</item>
         <item attribuut="Jaargang">1991_1992</item>
         <item attribuut="Vraagnummer">259</item>
         <item attribuut="Indiener">
            <persoon partij="D66">Groenman</persoon>
         </item>
         <item attribuut="Datum_indiening">1991-11-20</item>
         <item attribuut="Beantwoorder">
            <persoon>Van den Broek</persoon>
         </item>
         <item attribuut="Datum_reaktie">1991-12-30</item>
         <item attribuut="Beginpagina">527</item>
         <item attribuut="Eindpagina">528</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1991-1992" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="527" allpagenumbers="527" vetnummer="" code="" lopendefooter="Tweede Kamer, vergaderjaar 1991-1992, Aanhangsel" filenaam="" issn-nummer="ISSN0921 7398" uitgever="Sdu Uitgeverij Plantijnstraat 's Gravenhage 1992"/>
      <vraagdata vraagnummer="259" onderwerp="Nederlands commentaar op prejudiciële vragen van rechters van andere lidstaten aan het Europese Hof van Justitie." indiendatum="1991-11-20">
         <vrager partij="D66" oorsprong="parlement">Groenman</vrager>
         <vraagt-aan/>
      </vraagdata>
      <antwoorddata antwoorddatum="1991-12-30">
         <antwoorder functie="minister" ministerie="Buitenlandse Zaken">Van den Broek</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="2">
      <vraag nummer="1">Is het gebruikelijk, dat u namens de regering commentaar levert op prejudiciële vragen van rechters van andere lidstaten aan het Europese Hof van Justitie? Zo ja, wat is de algemene beleidslijn terzake? Zijn deze commentaren openbaar? Hoe heeft dit algemene beleid concreet gestalte gekregen bij prejudiciële procedures naar aanleiding van het zogenaamde «Barber» arrest? </vraag>
      <vraag nummer="3">Bent u bereid de tot nu toe bij het Europese Hof ingediende Nederlandse commentaren naar aanleiding van het zogenaamde «Barber» arrest ter beschikking van deze Kamer te stellen? Zo ja, kan dat op korte termijn geschieden? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Het is zeker niet ongebruikelijk dat de Regering schriftelijke opmerkingen indient in prejudiciële procedures voor het Hof van Justitie van de Europese Gemeenschappen. In de praktijk geschiedt dit niet alleen bij prejudiciële vragen van Nederlandse rechterlijke instanties, maar ook wanneer deze zijn gesteld door rechterlijke inslanties van andere lidstaten van de Gemeenschap. De coördinatie hiervan berust bij het ministerie van Buitenlandse Zaken, zulks vanwege de verantwoordelijkheid van de minister van Buitenlandse Zaken voor de eenheid van interpretatie van het internationale en communautaire recht. Een belangrijk ijkpunt bij het indienen van eventuele schriftelijke opmerkingen is de vraag, of de gestelde prejudiciele vragen een relatie hebben of kunnen hebben met bestaande dan wel voorgenomen Nederlandse regelgeving. Deze schriftelijke opmerkingen zijn niet openbaar </antwoord>
      <antwoord nummer="2">Momenteel zijn er bij het Hof van Justitie vier prejudiciële procedures aanhangig, die de zogenaamde «Barberproblematiek» betreffen, namelijk de zaken C-109/91 (Ten Oever), C-110/91 (Moroni), C-152/91 (Neath) en C-200/91 (Coloroll). In al deze vier zaken heeft de Regering schriftelijke opmerkingen ingediend. Het is geen gebruik, noch in nationale, noch in internationale juridische procedures, om processtukken ten behoeve van de rechter aan anderen dan procespartijen ter inzage te geven, zeker niet wanneer de rechter zijn oordeel nog moet uitspreken. Zulks zou ook niet stroken met een zorgvuldige behartiging van de - vaak grote - procesbelangen van de Regering. Wel is de Regering bereid de Kamer desgewenst een beknopte samenvatting van het door haar ingenomen standpunt mede te delen. Zo heeft de Regering in de onder 2 bedoelde procedures met name bepleit dat artikel 119 EEG meebrengt dat er sprake dient te zijn van gelijke behandeling van mannelijke en vrouwelijke werknemers in de aanvullende pensioensfeer, voorzover het de opbouw van pensioenaanspraken in dienstverband na een nader door het Hof te bepalen tijdstip, althans 17 mei 1990, de datum van het Barber-arrest, betreft. Voorts heeft de Regering het belang van overgangsrecht inzake de aan vrouwelijke werknemers toegezegde lagere pensioenleeftijd naar voren gebracht. </antwoord>
      <noten afkomstig="antwoord"/>
   </antwoorden>
</kvr>
