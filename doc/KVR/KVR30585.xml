<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gill'ard (PvdA) aan de staatssecretaris van Volksgezondheid, Welzijn en Sport over embryo-adoptie. (Ingezonden 17 oktober 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30585
</item>
         <item attribuut="Inhoud">Vragen naar aanleiding bericht (Provinciale Zeeuwse Courant, 16 oktober 2007) over het adopteren van embyro's dat al in Nederland zou voorkomen, Indiener vraagt of embryo-adoptie gelijk kan worden gesteld met embryodonatie, of dit nieuwe ethische vragen oproept en of het wenselijk is dat deze ontwikkeling niet volledig gereguleerd is onder de Wet donorgegevens kunstmatige bevruchting.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Geneeskunde) Gezondheidszorg (Medische ethiek)</item>
         <item attribuut="Trefwoorden">Adoptie Medische ethiek Orgaandonatie</item>
         <item attribuut="Vindplaats">Kamervragen met antwoord 2007-2008, nr. 1058, Tweede Kamer</item>
         <item attribuut="Vraagnr_bij_indiening">2070802790</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Gill'ard</persoon>
         </item>
         <item attribuut="Datum_reaktie">2008-01-15</item>
         <item attribuut="Datum_indiening">2007-10-17</item>
         <item attribuut="Document-id">KVR30585</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2255" allpagenumbers="2255 2256" vetnummer="2070802790" code="0708tkkvr1058" lopendefooter="Tweede Kamer, vergaderjaar 2007–2008, Aanhangsel" filenaam="KVR30585" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1058" onderwerp="" indiendatum="2007-10-17">
         <vrager partij="PvdA" oorsprong="parlement">Gill'ard</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="15 januari 2008), zie ook Aanhangsel Handelingen nr. 688, vergaderjaar 2007–2008">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Adopteren embryo’s wordt hier al toegepast»? <voetnoot nummer="1"/>
      </vraag>
      <vraag nummer="2">Deelt u de mening dat embryo-adoptie gelijk is aan embryodonatie? Zo neen, wat is dan het verschil? Zo ja, is de term embryodonatie niet een betere term? </vraag>
      <vraag nummer="3">Kwalificeert u deze ontwikkeling als een nieuw fenomeen dat nieuwe ethische vragen oproept? Zo ja, welke ethische dilemma’s zijn dat? </vraag>
      <vraag nummer="4">Is deze ontwikkeling gereguleerd onder de Embryowet? </vraag>
      <vraag nummer="5">Is het wenselijk dat deze ontwikkeling niet volledig gereguleerd is onder de Wet donorgegevens kunstmatige bevruchting? Zo neen, wat bent u voornemens hiertegen te doen? </vraag>
      <noten afkomstig="vraag">
         <noot nummer="1" datum="2007-10-16" bron="PZC">PZC, 16 oktober 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">«Embryodonatie» is wat ons betreft de juiste term voor wat in het artikel minder juist is aangeduid als «embryo-adoptie». De Minister van Justitie en ik delen dus niet de mening dat embryoadoptie gelijk is aan embryodonatie. Wanneer zowel de eicel als het sperma waaruit het embryo is ontstaan van een derde afkomstig is, wordt ook voor de terbeschikkingstelling van zo’n embryo al ruim tien jaar de term «embryodonatie» gebruikt (zie bijvoorbeeld Kamerstukken II 1996/97, 25 000-XVI, nr. 62, blz. 12 en Handelingen I 2001/2002, blz. 1317). Er is ook een belangrijk juridisch verschil: anders dan in geval van adoptie heeft het kind dat wordt geboren als gevolg van terbeschikkingstelling van een embryo ten behoeve van de zwangerschap van een ander, van rechtswege de vrouw uit wie het geboren wordt tot moeder en haar echtgenoot, dan wel, indien de moeder niet gehuwd is, de man die het kind heeft erkend, tot vader. Adoptie van het kind, teneinde de familierechtelijke betrekking van het kind met dezen te vestigen, is dus niet aan de orde. Ook daarom is de term «embryodonatie» in deze gevallen een passende aanduiding. </antwoord>
      <antwoord nummer="3">Embryodonatie is geen nieuw fenomeen. De mogelijkheid van embryodonatie is immers reeds voorzien in de Embryowet, terwijl de Wet donorgegevens kunstmatige bevruchting daarmee ook rekening houdt. Bij de totstandkoming van deze wetten zijn vele ethische vragen die aan embryodonatie verbonden zijn aan de orde geweest, waaronder het recht van het na embryodonatie geboren kind om inzicht te krijgen in bepaalde gegevens omtrent zijn (genetische) afstamming. </antwoord>
      <antwoord nummer="4">De zeggenschap omtrent embryodonatie is, net als die bij terbeschikkingstelling van een embryo voor wetenschappelijk onderzoek, inderdaad gereguleerd onder de Embryowet, met name in artikel 8. Het eerste lid, onder a, daarvan houdt in dat meerderjarigen die in staat zijn tot een redelijke waardering van hun belangen ter zake, embryo’s die ten behoeve van de eigen zwangerschap buiten het lichaam tot stand zijn gebracht maar niet meer daarvoor zullen worden gebruikt, ook ter beschikking kunnen stellen ten behoeve van de zwangerschap van een ander. In een protocol als bedoeld in artikel 2 van de wet moeten wanneer embryodonatie en implantatie van embryo’s aan de orde zijn, ook daarover regels zijn opgenomen. Andere aspecten van embryodonatie dan de aspecten die verband houden met de zeggenschap over respectievelijk implantatie van embryo’s, zijn geregeld in andere wetgeving, zoals in de Wet donorgegevens kunstmatige bevruchting. Die laatste wet houdt voor wat betreft de rechten van het kind dat door middel van embryodonatie ter wereld komt, onder meer in dat in dat geval van zowel de man als de vrouw van wie het sperma respectievelijk de eicel afkomstig is, de in de wet opgesomde gegevens moeten worden opgenomen in de door de Stichting donorgegevens kunstmatige bevruchting gehouden registratie. Die wet bepaalt ook onder welke voorwaarden het kind van zestien jaar of ouder, de persoonsidentificerende gegevens van de donoren kan verkrijgen. </antwoord>
      <antwoord nummer="5">Wij menen dat de in de vraag bedoelde ontwikkeling adequaat en volledig is gereguleerd. </antwoord>
      <noten afkomstig="antwoord"/>
   </antwoorden>
</kvr>
