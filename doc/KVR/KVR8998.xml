<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over uitstel van de invoering van marktwerking in de sociale zekerheid. (Ingezonden 22 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8998
</item>
         <item attribuut="Inhoud">Het LISV pleit in het Financieele Dagblad van 18 februari 1999 voor uitstel van de invoering van marktwerking in de sociale zekerheid. Momenteel is het voornemen de uitvoeringsinstellingen per 1 januari 2001 te privatiseren.</item>
         <item attribuut="Rubriek">Bedrijfsleven en industrie (Privatisering) Sociale zekerheid (Bedrijfsverenigingen)</item>
         <item attribuut="Trefwoorden">Privatisering Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 1998-1999, nr. 1045, Tweede Kamer</item>
         <item attribuut="Vraagnr_bij_indiening">2989908170</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-03-24</item>
         <item attribuut="Datum_indiening">1999-02-22</item>
         <item attribuut="Document-id">KVR8998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2141" allpagenumbers="2141 2142" vetnummer="2989908170" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8998" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1045" onderwerp="" indiendatum="1999-02-22">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-03-24">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het pleidooi van het LISV voor uitstel van de invoering van marktwerking in de sociale zekerheid? <voetnoot nummer="1"/>
      </vraag>
      <vraag nummer="2">Kunt u bevestigen dat vanwege de voorgenomen privatisering van de uitvoeringsinstellingen per 1 januari 2001 de bestaande uitvoeringsinstellingen en eventuele nieuwkomers reeds in april van dit jaar moeten starten met het maken van offertes voor opdrachtgevers? </vraag>
      <vraag nummer="3">Klopt het dat er, als gevolg van de actuele discussie over de gewenste organisatiestructuur van de sociale zekerheid, nog onvoldoende duidelijkheid bestaat bij u over met name de erkennings- en certificeringseisen voor de toekomstige uitvoeringsinstellingen? Wanneer denkt u die duidelijkheid wel te kunnen verschaffen? </vraag>
      <vraag nummer="4" voetnoot="1">Wat is uw standpunt over het door het LISV bepleite uitstel van «de hele martkwerkings- en privatiseringsoperatie»? <voetnoot nummer="1"/>Houdt u onverkort vast aan privatisering per 1 januari 2001? </vraag>
      <vraag nummer="5">Deelt u de mening van het LISV dat uitvoering door de met name genoemde gegadigden «veel goedkoper» zal zijn, nu het LISV zich hierbij baseert op beloftes van deze kandidaten, terwijl privatiseringen tot nu toe in de praktijk duurder blijken uit te vallen? </vraag>
      <vraag nummer="6">Dreigt – als de voorgenomen privatisering mocht doorgaan – voor de uitvoeringsinstellingen niet wat inmiddels ook geldt voor de ziekenfondsen sinds het besluit van de Nederlandse Mededingingsautoriteit van 29 december 1998, te weten dat ze gewone ondernemingen worden waar de overheid weinig meer over te zeggen heeft? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-02-18" bron="Het Financieele Dagblad">Het Financieele Dagblad, 18 februari 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik heb het betreffende artikel in het Financieele Dagblad gelezen. </antwoord>
      <antwoord nummer="2, 3 en 4">De huidige contracten tussen het Lisv en de uitvoeringsinstellingen lopen in beginsel tot 1 januari 2000. Inmiddels zijn het Lisv en de uitvoeringsinstellingen overeengekomen de contracten in ieder geval te verlengen tot 1 januari 2001. Het Lisv heeft mij voorts laten weten dat met de voorbereiding van de overdracht en de implementatie van nieuwe opdrachten ongeveer een jaar gemoeid zal zijn. Daaraan voorafgaand moet de aanbestedings- en gunningsprocedure worden gestart. Deze procedure neemt ongeveer 9 maanden in beslag. Dat zou dus inderdaad betekenen dat onderhandelingen voor de contracten, die per l januari 2001 zullen ingaan, al in april van dit jaar van start moeten gaan. Ik acht het echter ongewenst dat de onderhandelingen over nieuwe contracten al van start gaan, voordat het recent aan de Kamer toegezonden kabinetsstandpunt Structuur Uitvoering Werk en Inkomen met het parlement is besproken. In dit kabinetsstandpunt worden onder andere voorstellen gedaan met betrekking tot de voorwaarden voor marktwerking, de erkennings- en certificeringseisen die aan de toekomstige uitvoeringsinstellingen worden gesteld en de wijze waarop het opdrachtgeverschap vorm wordt gegeven. Zolang hierover nog geen besluiten zijn genomen, zijn onderhandelingen over nieuwe contracten niet opportuun. Ik ben mij ervan bewust dat dit tot gevolg zal hebben dat de invoering van de marktwerking in de werknemersverzekeringen eerst per 1 januari 2002 zijn beslag kan krijgen. </antwoord>
      <antwoord nummer="5">Het kabinetsbeleid inzake de toekomstige uitvoeringsorganisatie is in de eerste plaats gericht op het vergroten van de kansen op werk en een spoedige reïntegratie van uitkeringsgerechtigden. Het kabinet verwacht dat uitvoeringsinstellingen, die met elkaar moeten concurreren voor het verkrijgen van opdrachten, vooral creatief en innovatief zullen zijn op het vlak van reïntegratie. Met het oog op het verwerven c.q. behouden van opdrachten, hebben uitvoeringsinstellingen er immers belang bij zoveel mogelijk financiële voordelen te realiseren voor hun opdrachtgevers. Dit zal leiden tot een daling van het aantal uitkeringsgerechtigden en een navenante daling van de uitkeringslasten. Daarnaast zal een verbetering van de efficiency van de uitvoering moeten leiden tot een daling van de uitvoeringskosten. Om dit te realiseren worden de uitvoeringskosten rechtstreeks door de uitvoeringsinstellingen bij hun opdrachtgever in rekening gebracht. Hierdoor kan de opdrachtgever een afweging maken tussen de kosten en kwaliteit van de dienstverlening van de uitvoeringsinstelling. Daarmee krijgen de uitvoeringsinstellingen een direct financieel belang bij een doelmatige uitvoering. </antwoord>
      <antwoord nummer="6">De uitvoeringsinstellingen zijn reeds nu privaatrechtelijke rechtspersonen die publieke taken uitvoeren. Na invoering van de kabinetsvoornemens inzake de toekomstige uitvoeringsorganisatie zal daarin geen verandering optreden. Dit betekent echter niet dat de overheid de uitvoeringsinstellingen niet zou kunnen aansturen. Deze aansturing vindt in de toekomst als volgt plaats. In de eerste plaats zullen de uitvoeringsinstellingen worden aangestuurd op basis van de afspraken die opdrachtgever en uitvoeringsinstelling in hun contract hebben vastgelegd. Met name op het terrein van de reïntegratie en de doelmatigheid en kwaliteit van de uitvoering zullen in de contracten afspraken worden gemaakt. Uiteraard zullen de afspraken altijd binnen de wettelijke kaders moeten blijven. Daarbij gaat het zowel om de inhoudelijke aspecten van de materiewetgeving als overige wettelijke verplichtingen, waarbij gedacht kan worden aan het verstrekken van rechtmatigheidsrapportages aan de toezichthouder en het verschaffen van de noodzakelijke informatie aan de overheid. In de tweede plaats hebben de uitvoeringsinstellingen als zelfstandig bestuursorgaan ook hun eigen verantwoordelijkheid voor een rechtmatige uitvoering van de wettelijke taken. Gezien het publieke belang van de wettelijke taak van de uitvoeringsinstellingen en de daarmee gemoeide publieke middelen is inzicht daarin gewenst en kunnen sturingsmogelijkheden voor de minister van SZW niet ontbreken, hetzij rechtstreeks hetzij via de toezichthouder. Deze sturing kan uiteraard alleen betrekking hebben op het wettelijk deel van de taakuitoefening van de uitvoeringsinstelling. Tot slot kunnen minimum-standaarden worden vastgesteld waaraan de administraties van de uitvoeringsinstellingen moeten voldoen, bijvoorbeeld met betrekking tot het gegevensbeheer. Ook kunnen minimumeisen aan de contracten tussen de opdrachtgever en de uitvoeringsinstelling worden gesteld. Die eisen kunnen onder meer betrekking hebben op reïntegratieactiviteiten, handhavingsaspecten van de uitvoering, cliëntenparticipatie, klachtenregelingen etc. Voor een uitgebreide uiteenzetting over een en ander verwijs ik u naar eerdergenoemde kabinetsnota, die recentelijk aan de Kamer is toegezonden. </antwoord>
      <noten afkomstig="antwoord"/>
   </antwoorden>
</kvr>
