<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister en de staatssecretaris van Volksgezondheid, Welzijn en Sport over voorrangszorg. (Ingezonden 13 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8776
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Discriminatie Gezondheidszorg</item>
         <item attribuut="Vindplaats">Kamervragen met antwoord 1998-1999, nr. 846, Tweede Kamer</item>
         <item attribuut="Vraagnr_bij_indiening">2989905690</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-02-25</item>
         <item attribuut="Datum_indiening">1999-01-13</item>
         <item attribuut="Document-id">KVR8776</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1731" allpagenumbers="1731 1732" vetnummer="2989905690" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8776" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="846" onderwerp="" indiendatum="1999-01-13">
         <vrager partij="SP" oorsprong="parlement">Kant</vrager>
         <vraagt-aan>de minister en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="25 februari 1999), zie ook Aanhangsel Handelingen nr. 720, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u van mening dat alle initiatieven tot voorrangszorg op andere dan medische gronden in strijd zijn met de principes in de gezondheidszorg en beëindigd dienen te worden, zoals door de Kamer in meerderheid is uitgesproken? <voetnoot nummer="1"/>Zo ja, houdt u toezicht op dit soort ongewenste initiatieven, zowel in het eerste als tweede compartiment? </vraag>
      <vraag nummer="2" voetnoot="2">Herinnert u zich uw eerdere uitspraak dat u het onaanvaardbaar vindt dat eerste en tweede compartimentszorg bij voorrang worden verleend uit extra geld, naar aanleiding van een voorbeeld van zorggarantie door een thuiszorgorganisatie bij langdurig lidmaatschap? <voetnoot nummer="2"/>
      </vraag>
      <vraag nummer="3" voetnoot="3">Bent u op de hoogte van het onderzoek van de ANBO waarin vele voorbeelden staan van zorggarantie? <voetnoot nummer="3"/>
      </vraag>
      <vraag nummer="4">Is het u bekend of zorgpakketten, met extra-murale hulp die alleen toegankelijk is voor mensen met een verzorgingshuis- of thuiszorgindicatie en gefinancierd wordt uit verzorgingshuiszorg, tegen extra betaling worden aangeboden en/of garantie bieden op directe zorg? Zo ja, vindt u dit acceptabel? </vraag>
      <vraag nummer="5">Kunt u inzicht geven in het voorkomen en de inhoud van zorg- en dienstverleningsabonnementen en de service-plus abonnementen zoals omschreven in het onderzoek van de ANBO? </vraag>
      <vraag nummer="6">Hebt u kennis genomen van de voorbeelden uit het ANBO-rapport van zorg- en dienstverleningsabonnementen waarbij abonneehouders recht hebben op thuiszorg of tijdelijke opname in een verzorgingshuis zonder wachttijd, waarbij deze zorg mede gefinancierd wordt uit AWBZ-gelden? Vindt u deze vorm van voorrangszorg acceptabel? </vraag>
      <vraag nummer="7">Bent u van mening dat bij de zogenaamde service-plus abonnementen ook sprake kan zijn van voorrangszorg en dat bovendien sprake kan zijn van ondoorzichtige vermenging van reguliere en commerciële activiteiten van zorginstellingen? </vraag>
      <vraag nummer="8">Is het waar dat er sprake is van een toename van het aanbod in zorggarantiepakketten? Wat vindt u van deze ontwikkeling en ziet u een relatie met het ontbreken van zorggarantie vanwege wachtlijsten voor de thuiszorg en overige ouderenzorg? </vraag>
      <vraag nummer="9">Bent u bereid diepgaand onderzoek te doen naar de omvang, de aanbieders en de inhoud van zorggarantiepakketten, waarbij ook gekeken wordt hoe de regelingen in de praktijk uitpakken en kunt u de Kamer hiervan op de hoogte houden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 170" documentnummer="7">Kamerstuk 25 170, nr. 7</noot>
         <noot nummer="2" documenttype="Kamerstuk" kamerstuk-id="23 235" documentnummer="57" documentpagina="10">Kamerstuk 23 235, nr. 57, blz. 10</noot>
         <noot nummer="3" datum="1999-01-11" bron="Rapport ANBO (Zorggarantie op de politieke agenda)">Rapport ANBO (Zorggarantie op de politieke agenda), 11 januari 1999</noot>
      </noten>
   </vragen>
   <antwoorden aantal="8">
      <antwoord nummer="1">Ja, het verlenen bij voorrang van eerste en tweede compartimentzorg is onaanvaardbaar. Zowel de CTU als de inspectie kunnen in dezen een rol vervullen. </antwoord>
      <antwoord nummer="2">Jazeker, ik ben die mening ook nog steeds toegedaan. Initiatieven die gebaseerd zijn op het verlenen van zorg bij voorrang anders dan op medische gronden zijn onaanvaardbaar. </antwoord>
      <antwoord nummer="3">Ja, ik ben zeker op de hoogte van het rapport van de ANBO. </antwoord>
      <antwoord nummer="4">Zorgpakketten, zorg- en dienstverleningsabonnementen en service-plus abonnementen blijken in de praktijk op allerlei verschillende manieren voor te komen. In ieder geval wordt in het ANBO-rapport een onderscheid geconstateerd tussen abonnementen/pakketten waar collectieve middelen mee zijn gemoeid en abonnementen/pakketten waar geen collectieve middelen mee zijn gemoeid. Verder wordt onderscheid gemaakt naar doelgroep: mensen met een indicatie voor thuiszorg of (extramurale) verzorgingshuiszorg en mensen zonder indicatie. Iedereen die geïndiceerd is voor zorg, moet hier in gelijke mate een beroep op kunnen doen. Het bieden van voorrangszorg via abonnementen of zorgpakketten vind ik onacceptabel. </antwoord>
      <antwoord nummer="5">Er zijn verschillende vormen van abonnementen bekend. Zo wordt er wel van zorgpakketten gesproken indien het gaat om extramurale hulp die alleen toegankelijk is voor mensen met een verzorgingshuisindicatie of thuiszorgindicatie. De hulp wordt gefinancierd door omzetting van intramurale verzorgingshuiszorg in extramurale plaatsen of met behulp van reikwijdtegelden. Dergelijke zorgpakketten komen ook wel voor onder de namen «verzorgingshuis verplaatste zorg», «extramurale WBO-zorg», of «aanvullende thuiszorg». Indien het echter gaat om zorg voor mensen zonder indicatie wordt er gesproken van zorg- en dienstverleningsabonnementen. In de praktijk kan echter niet altijd een heldere scheidslijn getrokken worden tussen voornoemde zorgpakketten en de zorg- en dienstverleningsabonnementen. De samenstelling van zorg- en dienstverleningsabonnementen is nogal divers. Wel kan er een overzicht gegeven worden van het soort diensten dat vaak deel uitmaakt van een abonnement/pakket. Diensten op het gebied van zorg: zoals noodhulp thuis, tijdelijke opname, zorgbemiddeling, overbruggingszorg, gezinshulp, alphahulp en verpleeghulp. Diensten op het gebied van welzijn: maaltijdservice, sociale alarmering, verzorging was, boodschappenservice, informatiepunt, sociaal culturele activiteiten en dagbesteding. Diensten op het gebied van wonen: woningaanpassingen, woninginspecties, klussen in huis. Het service-plus abonnement is weer een andere variant. Een service-plus abonnement is toegankelijk voor zowel mensen met een indicatie als mensen zonder indicatie. Een dergelijk abonnement houdt in dat de abonneehouder in aanmerking komt voor zorg op het moment dat reguliere zorg (nog) niet beschikbaar is. Veel service-plusabonnementen bieden overbruggingszorg voor een beperkte periode of directe hulp in acute situaties. Het kan ook gaan om een aanvulling op zorg, waarvoor men geïndiceerd is. </antwoord>
      <antwoord nummer="6 en 7">Bij aanbieders van zorg- en dienstverleningsabonnementen en service-plus abonnementen is het soms weinig inzichtelijk of het abonnement buiten de reguliere taken om geboden en gefinancierd wordt. Dit is een ongewenste ontwikkeling, waarop de verzekeringskamer de betrokken organisaties heeft aangesproken. Voor vermenging van commerciële en reguliere activiteiten van zorginstellingen moet gewaakt worden. Bij «zuivere» service-plus abonnementen gaat het om een aanvullend aanbod boven voorzieningen die geleverd worden op grond van de AWBZ of andere collectieve regelingen. De instellingen die extra garanties bieden op zorg, financieren dit uit een fonds dat wordt gekweekt uit de contributie van de instellingen en dus niet uit AWBZ-gelden. </antwoord>
      <antwoord nummer="8">Er zijn inderdaad signalen over een duidelijke groei van het aantal zorg- en dienstverleningsabonnementen. Een nauwkeurig inzicht in die groei is echter thans nog niet te geven. </antwoord>
      <antwoord nummer="9">De relatie tussen aanspraken AWBZ-publieke financiering en private geldstromen/aanvullende pakketten zal een van de onderwerpen zijn in de notitie die de Staatssecretaris u in mei zal doen toekomen. Wij zijn vooralsnog niet overtuigd van de noodzaak van een diepgaand onderzoek, gezien het uitgangspunt onder vraag 1 verwoord. </antwoord>
      <noten afkomstig="antwoord"/>
   </antwoorden>
</kvr>
