<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over hoogbegaafde leerlingen en het vwo-experiment «Olympium». (Ingezonden 10 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18054
</item>
         <item attribuut="Inhoud">Na twee jaar wordt het project Olympium stopgezet, waardoor hoogbegaafde leerlingen weer aan het reguliere onderwijs moeten deelnemen, hoewel was toegezegd dat het project vijf jaar zou duren.</item>
         <item attribuut="Rubriek">Voortgezet onderwijs (Bekostiging voortgezet onderwijs) Voortgezet onderwijs (Onderwijsmethoden en -middelen)</item>
         <item attribuut="Trefwoorden">Hoogbegaafden Vwo</item>
         <item attribuut="Vindplaats">Kamervragen met antwoord 2002-2003, nr. 1522, Tweede Kamer</item>
         <item attribuut="Vraagnr_bij_indiening">2020312920</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2003-06-27</item>
         <item attribuut="Datum_indiening">2003-06-10</item>
         <item attribuut="Document-id">KVR18054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3185" allpagenumbers="3185 3186" vetnummer="2020312920" code="0203tkkvr1522" lopendefooter="Tweede Kamer, vergaderjaar 2002–2003, Aanhangsel" filenaam="KVR18054" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1522" onderwerp="" indiendatum="2003-06-10">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-06-27">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u op de hoogte van het vwo-experiment Olympium voor hoogbegaafden, opgenomen als pilot door het Centrum voor Begaafdheidsonderzoek (CBO) in opdracht van het ministerie van Onderwijs, Cultuur en Wetenschappen? </vraag>
      <vraag nummer="2">Bent u ervan op de hoogte dat het project Olympium zal worden beëindigd en dat de aan dit project verbonden hoogbegaafde leerlingen met ingang van het schooljaar 2003/2004 aan het reguliere onderwijs zullen moeten deelnemen? </vraag>
      <vraag nummer="3">Klopt het dat oorspronkelijk was toegezegd dat het project Olympium vijf jaar zou duren? Zo ja, waarom is besloten dit project na twee jaar te beëindigen? Is dit besluit voorgelegd aan de medezeggenschapsraad? </vraag>
      <vraag nummer="4">Hoe wordt het project Olympium beoordeeld door de Onderwijsinspectie en door het CBO? </vraag>
      <vraag nummer="5">Klopt het dat in Nederland veel hoogbegaafde leerplichtige kinderen thuiszitten? Zo ja, weet u om hoeveel kinderen het gaat? </vraag>
      <vraag nummer="6">Zijn er onder de leerlingen uit het project Olympium voormalig thuiszitters? Bestaat de kans dat deze kinderen na beëindiging van het project weer thuis komen te zitten? </vraag>
      <vraag nummer="7">Bestaan er naar uw mening mogelijkheden om te komen tot voortzetting van het project Olympium? </vraag>
      <vraag nummer="8">Welke garantie kunt u de ouders van de leerlingen van het project Olympium bieden dat hun kinderen onderwijs op maat zullen krijgen en niet zullen verzanden op een reguliere school? </vraag>
      <vraag nummer="9">Deelt u de mening dat het niet alleen in het belang van de betreffende leerlingen is, maar ook in het belang van het onderwijs in het algemeen, dat een goedlopend experiment voor onderwijs aan hoogbegaafde kinderen voortgezet wordt? </vraag>
      <vraag nummer="10">Wat voor maatregelen wilt u treffen om het onderwijs voor hoogbegaafde kinderen te verbeteren? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja, ik ben op de hoogte van het Olympium. Het ministerie van OCenW heeft geen speciale relatie met Olympium en heeft geen opdrachten voor een pilot uitgezet. Het Centrum voor Begaafdheidsonderzoek (CBO) heeft interesse getoond om op Olympium wetenschappelijk onderzoek te doen. </antwoord>
      <antwoord nummer="2">Ja. </antwoord>
      <antwoord nummer="3">Nee. </antwoord>
      <antwoord nummer="4">In de zomer van 2002 verscheen een verontrustend en kritisch inspectierapport over Olympium. De Onderwijsinspectie schrijft onder meer dat de leerlingen het naar hun zin hebben. Het onderwijs is erg vrijblijvend. Rollen en verantwoordelijkheden van ouders, docenten en leerlingen lopen door elkaar heen. De inspectie heeft zorg om het toewerken naar een diploma. Niet alle wettelijk verplichte vakken worden gegeven. De inspectie maakt melding van onbevoegde docenten, waarvoor niet de noodzakelijke procedures in acht zijn genomen. Met de school is afgesproken een vervolgonderzoek te houden. Dit heeft in juni 2003 plaatsgevonden. De rapportage hiervan wordt momenteel opgesteld. Het CBO heeft geen oordeel over Olympium gerapporteerd. </antwoord>
      <antwoord nummer="5">Incidenteel krijg ik brieven van verontruste ouders die schrijven dat hun kind ziek thuis zit. Ook via de informatiepunten hoogbegaafdheid (SLO, CPS, Plato) komen deze signalen binnen. De wachtlijst voor het Centrum voor Creatief Leren in Sterksel is een verdere indicatie dat er hoogbegaafde leerplichtige leerlingen thuiszitten. Deze signalen neem ik uiterst serieus en baren mij zorgen. Om zicht te krijgen op de omvang van deze groep heeft het GION (Rijksuniversiteit Groningen) in mijn opdracht een analyse uitgevoerd. Uit het conceptrapport blijkt dat hoogbegaafde leerlingen niet meer schooluitval vertonen dan andere leerlingen. Precieze cijfers zijn in dit stadium niet te geven. </antwoord>
      <antwoord nummer="6">Ja, onder de Olympiumpopulatie bevinden zich vijf voormalige thuiszitters. In principe kunnen zij, evenals alle andere huidige Olympiumleerlingen, binnen het bestuur worden opgevangen, een en ander afhankelijk van de keuze van ouders. </antwoord>
      <antwoord nummer="7">Op basis van onderwijskundige, pedagogische en financiële afwegingen heeft het bestuur besloten te stoppen met Olympium. Dit is een beslissing die tot de bevoegdheid van het bestuur van de school behoort. </antwoord>
      <antwoord nummer="8">Het is primair een taak van de school ervoor te zorgen dat leerlingen onderwijs op maat krijgen. Ook in het reguliere systeem kan maatwerk worden geleverd. </antwoord>
      <antwoord nummer="9">Zie antwoord op vraag 4 en 7. </antwoord>
      <antwoord nummer="10">Het beleid is erop gericht alle leerlingen zoveel mogelijk in reguliere scholen passend onderwijs te bieden, dus niet in aparte scholen. Het ministerie ondersteunt scholen voor basis- en voortgezet onderwijs bij het onderwijs aan hoogbegaafden via de informatiepunten Hoogbegaafdheid bij het CPS en SLO. Ouders kunnen informatie krijgen van het Landelijk Informatiepunt Hoogbegaafdheid van Stichting Plato. Ook laat het ministerie speciale lesmaterialen ontwikkelen en wordt er meerjarig wetenschappelijk onderzoek uitgevoerd naar de beste vormen van onderwijs aan hoogbegaafde leerlingen. Uit rapportages door SLO en CPS blijkt dat steeds meer scholen maatregelen treffen voor hoogbegaafde kinderen, zoals signalering in de brugklas, extra vakken, extra activiteiten en/of begeleiding aanbieden. Ook beleidsmaatregelen zoals de vernieuwing van de basisvorming, zullen scholen meer ruimte geven om in te spelen op de behoeften van de leerlingen. Ik zal me ervoor blijven inzetten dat deze ontwikkelingen zich verder doorzetten en dat steeds meer kinderen en ouders de effecten hiervan merken. </antwoord>
      <noten afkomstig="antwoord"/>
   </antwoorden>
</kvr>
