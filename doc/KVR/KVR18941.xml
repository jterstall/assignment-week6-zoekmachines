<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het behoud van de onafhankelijkheid van het Dutch Cochrane Centre. (Ingezonden 5 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18941
</item>
         <item attribuut="Inhoud">Vragen naar aanleiding van oner meer berichten in Trouw van 24 en 28 oktober 2003 over de (on)afhankelijkheid van gesponsord onderzoek naar geneesmiddelen. Gevraagd wordt de subsidie aan het Geneesmiddelenbulletin onverkort voort te zetten om onafhankelijke informatie aan artsen te garanderen.</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Geneesmiddelen) Wetenschap en technologie (Onderzoeksinstituten)</item>
         <item attribuut="Trefwoorden">Geneesmiddelen Onderzoeksinstituten Sponsoring</item>
         <item attribuut="Vindplaats">Kamervragen met antwoord 2003-2004, nr. 356, Tweede Kamer</item>
         <item attribuut="Vraagnr_bij_indiening">2030402500</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-11-26</item>
         <item attribuut="Datum_indiening">2003-11-05</item>
         <item attribuut="Document-id">KVR18941</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="767" allpagenumbers="767 768" vetnummer="2030402500" code="0304tkkvr356" lopendefooter="Tweede Kamer, vergaderjaar 2003–2004, Aanhangsel" filenaam="KVR18941" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="356" onderwerp="" indiendatum="2003-11-5">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-11-26">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Onderkent u het belang van het Dutch Cochrane Centra dat zich als doel heeft gesteld mensen in staat te stellen tot het nemen van wetenschappelijk onderbouwde beslissingen over medische interventies? <voetnoot nummer="1"/>
      </vraag>
      <vraag nummer="2">Zijn u de vergelijkingen bekend tussen gesponsorde en ongesponsorde onderzoeken, onder andere gepubliceerd in het British Medical Journal, waaruit blijkt dat geneesmiddelenonderzoeken viermaal zo vaak gunstig waren voor het middel van de sponsor als in onafhankelijke studies? 1, 2 Zo ja, wat is uw reactie hierop? </vraag>
      <vraag nummer="3">Is het u bekend dat «randomised controlled trials» (bepaalde onderzoeken) met negatieve resultaten een grote kans hebben om ongepubliceerd te blijven ofwel dat er sprake is van «publicatiebias»? 1, 2 </vraag>
      <vraag nummer="4">Erkent u het risico dat de «reviewers» zich, bewust of onbewust, door financiële belangen laten beïnvloeden indien het (Dutch) Cochrane Centre uit geldgebrek in zee gaat met sponsors uit de farmaceutische industrie? </vraag>
      <vraag nummer="5">Bent u, evenals het Britse ministerie van Volksgezondheid, van mening dat instituten als Cochrane financieel onafhankelijk moeten blijven, en dus volledig gefinancierd moet blijven door de overheden uit de diverse landen? Zo ja, bent u tevens bereid de dreigende subsidiekorting ongedaan te maken? </vraag>
      <vraag nummer="6">Wordt alle patiëntengebonden onderzoek momenteel aangemeld bij de Centrale Commissie Mensgebonden Onderzoek (CCMO), en hoe is de bereidheid van de indieners van onderzoeken hun gegevens openbaar te maken; bijvoorbeeld door deze beschikbaar te stellen voor de website van de CCMO? </vraag>
      <vraag nummer="7">Erkent u dat het noodzakelijk is dat de (huis-)artsen goede onafhankelijke voorlichting – gebaseerd op onafhankelijk onderzoek – krijgen, om te komen tot de juiste keuze van geneesmiddelen, zowel in het belang van de patiënt als in het belang van het doelmatig gebruik van collectieve middelen? </vraag>
      <vraag nummer="8">Bent u van mening dat artsen daarom niet afhankelijk moeten zijn van de informatie van de farmaceutische industrie via artsenbezoekers, maar minimaal ook gebruik moeten kunnen maken van onafhankelijke bronnen? </vraag>
      <vraag nummer="9">Erkent u dat het Geneesmiddelen bulletin naast de standaarden van het Nederlandse Huisartsen Genootschap (NHG) en de gegevens van Doelmatig Geneesmiddelen Voorschrijven (DGV) een onmisbare bron is waar huisartsen objectieve informatie uit halen, mede gezien het feit dat huisartsen zelf over onvoldoende tijd en kennis beschikken om gegevens op hun waarde te schatten? Zo ja, bent u bereid de subsidie aan het Geneesmiddelenbulletin onverkort voort te zetten? </vraag>
      <noten afkomstig="vraag">
         <noot nummer="1" datum="2003-10-28" bron="Trouw, 24 en">Trouw, 24 en, 28 oktober 2003</noot>
         <noot nummer="2" titel="Ongemakkelijke minnaars">Rapport «Ongemakkelijke minnaars», SP Tweede-Kamerfractie, juni 2001, onderhands aan de minister toegezonden</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. De mogelijkheden om op basis van hetzelfde gegevensmateriaal tot verschillende conclusies te komen zijn legio. Voor het intentioneel beïnvloeden van de conclusies bestaat ruimte. </antwoord>
      <antwoord nummer="3">Ja. Ook tijdschriftredacties maken keuzen ten gunste van nieuwe behandelingen en studies die positieve resultaten rapporteren. Indien men poogt om alle in tijdschriften gerapporteerde resultaten in een meta-analyse samen te vatten, kan dit tot een foutieve inschatting van het effect van een therapie leiden. Aan dit probleem kan gedeeltelijk tegemoet gekomen worden door het maken van zogenaamde grafische «funnel plots». Deze geven een indicatie of er sprake is van publicatiebias. </antwoord>
      <antwoord nummer="4">Nee. Dit is op grond van de expliciete en sterk geprotocolleerde werkwijze van het DCC ondenkbaar. Niet alleen de farmaceutische industrie heeft belang bij de uitkomst van een review. Ook instellingen en beroepsgroepen zijn belanghebbend vanwege hun onderzoekspositie ofwel hun inkomsten. </antwoord>
      <antwoord nummer="5">Ik beraad mij momenteel op de toekomst van de kennisinstituten in brede zin. Daarbij zal ik een onderscheid maken tussen kennisinstituten die kennis produceren ten behoeve van de overheid en kennisinstituten die kennis voor het veld produceren. Alleen de eerste categorie zal volledig financieel afhankelijk zijn van de overheid. Het DCC combineert kennisproductie voor de beroepsgroep met kennisproductie voor de overheid, onder andere via Gezondheidsraadadviezen. In dat beeld is volledige afhankelijkheid van de overheid op lange termijn geen optie. Bij de recente subsidiekorting is de korting van het DCC tot 10% beperkt gebleven. De korting is het gevolg van de het ministerie opgelegde taakstelling. </antwoord>
      <antwoord nummer="6">Van al het medisch onderzoek met proefpersonen dat valt onder de Wet medisch-wetenschappelijk onderzoek met mensen (WMO) worden gegevens geregistreerd door de Centrale Commissie Mensgebonden Onderzoek (CCMO). In artikel 1 lid 1 onder b van de WMO staat welk onderzoek onder de WMO valt. Het gaat om medisch-wetenschappelijk onderzoek waarbij proefpersonen onderworpen aan handelingen of en bepaalde gedragswijze krijgen opgelegd. Dit betekent dat onderzoek waarbij proefpersonen ten behoeve van het onderzoek een nieuw en experimenteel geneesmiddel slikken en bijvoorbeeld bloed afstaan, valt onder de WMO. Een project waarbij de huisarts slechts enkele gegevens verzamelt van patiënten die een geregistreerd medicijn slikken ter behandeling van een bepaalde aandoening, valt niet onder de WMO. De CCMO heeft over deze projecten dan ook geen gegevens. De CCMO werkt aan de technische realisatie voor het openbaar maken van onderzoeksgegevens via de CCMO-website. Deze openbaarmaking zal geschieden op basis van vrijwilligheid. Ter voorbereiding hiervan inventariseert de CCMO op dit moment de bereidheid bij de industrie en de ziekenhuizen om gegevens beschikbaar te stellen voor de CCMO-website. Bij circa 45% van de aanvragen van de (academische) ziekenhuizen wordt toestemming gegeven voor publicatie van gegevens op de CCMO-website. De bereidheid bij de industrie is lager. Daar wordt in circa 16% van de aanvragen toestemming gegeven. De CCMO verwacht dat de bereidheid bij de (academische) ziekenhuizen en industrie zal toenemen wanneer de technische realisatie een feit is en meer aandacht zal komen voor dit initiatief. </antwoord>
      <antwoord nummer="7">Goede onafhankelijke informatie is van groot belang in het kader van doelmatig en kwalitatief goed voorschrijfgedrag. Er zijn verschillende bronnen aan te wijzen die goede informatie opleveren voor het kwalitatief hoogwaardig voorschrijven van geneesmiddelen. Bij geregistreerde geneesmiddelen is ondermeer de 1-B-tekst te beschouwen als een onafhankelijke informatiebron. </antwoord>
      <antwoord nummer="8">Ik deel de opvatting dat artsen voor hun informatie over geneesmiddelen afhankelijk zouden zijn van artsenbezoekers niet. Artsen hebben een scala aan mogelijkheden om informatie over geneesmiddelen te vergaren. Naast de specifieke informatie die de 1B-teksten bevatten over de afzonderlijke geneesmiddelen, biedt onder andere ook het Farmacotherapeutisch overleg veel gelegenheid tot het uitwisselen van informatie over geneesmiddelen tussen arts en apotheker maar ook tussen artsen onderling. </antwoord>
      <antwoord nummer="9">Ik ben van opvatting dat het Geneesmiddelenbulletin een waardevolle bron is voor huisartsen om doelmatig voor te schrijven. Het is echter een van de bronnen, naast de andere bronnen voor de artsen die ik al eerder heb genoemd. Het Geneesmiddelenbulletin beschouw ik als een verantwoordelijkheid van de beroepsgroep; het voorziet immers in een praktisch handvat voor de huisarts om zijn voorschrijfgedrag zowel uit kwalitatief oogpunt als uit oogpunt van doelmatigheid te ondersteunen. Vanuit deze overwegingen heb ik dan ook gemeend de subsidie van dit bulletin niet langer te continueren. </antwoord>
      <noten afkomstig="antwoord"/>
   </antwoorden>
</kvr>
