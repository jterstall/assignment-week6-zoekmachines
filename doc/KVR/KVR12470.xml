<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) aan de ministers van Verkeer en Waterstaat en van Sociale Zaken en Werkgelegenheid over de zogenoemde Noordzeeloodsen. (Ingezonden 14 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12470
</item>
         <item attribuut="Inhoud">Vragen over de Europese verplichtingen om voldoende opgeleide Certificaatloodsen ter beschikking te hebben, in het licht van veranderingen in de arbeidsverhoudingen tussen loodsen en het belangrijke bedrijf Dirkzwager's Coastal &amp; Deep Sea Piloting BV ten gevolge van invoering van de Wet Flexibiliteit en Zekerheid (zie ook Aanhangsel Handelingen 2000-2001, nr. 43).</item>
         <item attribuut="Rubriek">Inkomen en rechtspositie (Algemeen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Loodswezen Rechtspositie Zeescheepvaart</item>
         <item attribuut="Vindplaats">Kamervragen met antwoord 2000-2001, nr. 128, Tweede Kamer</item>
         <item attribuut="Vraagnr_bij_indiening">2990015780</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">2000-10-18</item>
         <item attribuut="Datum_indiening">2000-09-14</item>
         <item attribuut="Document-id">KVR12470</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="259" allpagenumbers="259 260" vetnummer="2990015780" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12470" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="128" onderwerp="" indiendatum="2000-09-14">
         <vrager partij="VVD" oorsprong="parlement">Blaauw</vrager>
         <vraagt-aan>de ministers van Verkeer en Waterstaat en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="18 oktober 2000). Zie ook Aanhangsel Handelingen nr. 43, vergaderjaar 2000–2001">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Sociale Zaken en Werkgelegenheid)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de werkzaamheden van de zogenoemde Noordzeeloodsen teruggaan tot het einde van de Tweede Wereldoorlog? </vraag>
      <vraag nummer="2">Is het u eveneens bekend dat regulering van «de loodsen» onder andere gebaseerd is op IMO Resolutie A486 (XII) – op zichzelf weer voortgekomen uit door de North Sea Pilotage Commission (NSPC) opgestelde, regulerende eisen en gedragsregels – en dat ingevolge Richtlijn 79/115 de lidstaten verplicht zijn om voldoende opgeleide Certificaatloodsen ter beschikking te hebben en te bevorderen dat ook de schepen die thuishoren in de lidstaten, gebruik maken van deze loodsen? </vraag>
      <vraag nummer="3">Is het waar dat de activiteiten van de Noordzeeloodsen lopen via Dirkzwager’s Coastal &amp; Deep Sea Pilotage BV? </vraag>
      <vraag nummer="4">Is het u bekend dat door invoering van de Wet Flexibiliteit en Zekerheid de bijzondere arbeidsverhouding tussen de loodsen en Dirkzwager niet meer te handhaven is? </vraag>
      <vraag nummer="5">Welke maatregelen denkt u te treffen om te voorkomen dat Nederland niet aan haar verplichtingen kan blijven voldoen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, de bepalingen van IMO Resolutie A486 (XII) en EG richtlijn 79/115 zijn ons bekend. Het is evenwel onjuist te veronderstellen dat de lidstaten op basis van EG-richtlijn 79/115 verplicht zijn om voldoende opgeleide Certificaatloodsen ter beschikking te hebben, voorzover daarmee bedoeld zou worden dat de lidstaten verplicht zijn te voorzien in een aanbod van Noordzeeloodsen. Bedoelde richtlijn legt aan lidstaten gelegen aan de Noordzee of het Kanaal de verplichting op, om alle noodzakelijke en passende maatregelen te treffen om te waarborgen dat schepen die voor het loodsen op de Noordzee of het Kanaal een beroep doen op de diensten van een Noordzeeloods, kunnen beschikken over in voldoende mate gekwalificeerde Noordzeeloodsen. De waarborg die de lidstaten moeten bieden ligt hierin, dat de Noordzeeloods «houder» moet zijn van een door de desbetreffende lidstaat afgegeven certificaat, waaruit de bekwaamheid blijkt om schepen op de Noordzee of het Kanaal te loodsen (artikel 1, eerste lid, van de richtlijn). Nederland heeft reeds in 1979 aan deze verplichting voldaan door middel van de Beschikking Noordzeeloodsdienst, die later is vervangen door het Besluit certificaatloodsen (Stb. 1990, 507, herhaalde malen gewijzigd). Het is echter niet zo dat lidstaten op grond van EG-richtlijn 79/115 verplicht zouden zijn zorg te dragen voor de instandhouding van het aanbod van Certificaatloodsen. Noch op grond van bedoelde richtlijn, noch op grond van andere internationaal rechtelijke bepalingen, is Nederland gehouden zorg te dragen voor de instandhouding van het aanbod van Certificaatloodsen. De richtlijn is in de overige lidstaten tot wie de desbetreffende verplichting is gericht op soortgelijke wijze als in Nederland geïmplementeerd. </antwoord>
      <antwoord nummer="3">Ja, dit is waar. In Nederland lopen de activiteiten van Noordzeeloodsen via Dirkzwager’s Coastal &amp; Deep Sea Pilotage BV. Dit betekent overigens niet dat Dirkzwager Coastal &amp; Deep Sea Pilotage BV een exclusief recht heeft op het aanbieden van Noordzeeloodsen. Ook andere aanbieders kunnen tot deze tak van dienstverlening toetreden. </antwoord>
      <antwoord nummer="4">Uit informatie van Koninklijke Scheepsagentuur Dirkzwager BV over bedoelde problematiek begrijpen wij, dat volgens de betrokken uitvoeringsinstelling voor de sociale zekerheid de betreffende Noordzeeloodsen in (privaatrechtelijke) dienstbetrekking staan tot Dirkzwager BV. Tegen deze opvatting van de uitvoeringsinstelling is door Dirkzwager BV bezwaar aangetekend. Een beslissing van de uitvoeringsinstelling op het bezwaar is nog niet bekend. Indien de opvatting van de uitvoeringsinstelling juist is, zal er ingevolge de geldende regels van het arbeidsovereenkomstenrecht een loondoorbetalingsverplichting kunnen bestaan gedurende de perioden, dat de betreffende Noordzeeloodsen geen loodsopdracht uitvoeren. Dit zal het geval zijn als betrokkenen bij Dirkzwager BV werkzaam zijn op basis van een arbeidsovereenkomst voor onbepaalde tijd (vaste dienst). Dirkzwager BV heeft echter bezwaren tegen het in vaste dienst hebben van de Noordzeeloodsen. Zij meent, dat een vast dienstverband een aanzienlijke lastenverzwaring tot gevolg zal hebben waardoor de continuïteit van de betreffende dienstverlening in gevaar komt. Wij merken naar aanleiding hiervan op, dat Dirkzwager BV een zelfstandige onderneming is die zelf verantwoordelijk is voor haar bedrijfsvoering. Indien Dirkzwager BV betrokkenen niet in vaste dienst wenst te nemen, doch anderzijds vreest, dat deze ander werk zullen aanvaarden als zij gedurende de perioden van leegloop niet worden doorbetaald en daardoor voor haar loodswerk niet langer beschikbaar zullen zijn, dan wordt zij geconfronteerd met arbeidsmarktproblematiek, die voor alle werkgevers in Nederland geldt. Dirkzwager BV zal net als alle andere ondernemingen haar bedrijfsvoering aan deze arbeidsmarktomstandigheden dienen aan te passen en zelf de problematiek het hoofd dienen te bieden. Het ligt niet in de rede, dat voor Dirkzwager BV in dit verband een wettelijke uitzondering kan worden gemaakt in die zin, dat de betrokken Noordzeeloodsen tijdens de arbeidsovereenkomst tussen twee loodsopdrachten in aanspraak zouden kunnen maken op een WW-uitkering. Evenmin kan dat het geval zijn als tussen de loodsopdrachten in de arbeidsovereenkomst niet doorloopt. Hoewel dan in beginsel wel aanspraak op WW kan bestaan dienen de loodsen ander passend werk te aanvaarden als dat beschikbaar is. </antwoord>
      <antwoord nummer="5">Bij de beantwoording van vraag 2 is aangegeven dat de verplichtingen van Nederland zich op grond van EG-richtlijn 79/115 beperken tot het voorzien in een diplomeringsmogelijkheid van Noordzeeloodsen. Aan deze verplichting is invulling gegeven met het Besluit certificaatloodsen (zie de beantwoording van vraag 2). Andere maatregelen dan het continueren van deze diplomeringsmogelijkheid zijn, mede tegen de achtergrond van de beantwoording van vraag 4, naar onze mening niet aan de orde. </antwoord>
      <noten afkomstig="antwoord"/>
   </antwoorden>
</kvr>
