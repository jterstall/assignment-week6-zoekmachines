<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de staatssecretaris van Onderwijs, Cultuur en Wetenschappen, mw. Adelmund, over Erik Schleicher. (Ingezonden 2 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15691
</item>
         <item attribuut="Inhoud">Erik Schleicher is een gescheiden vader die geen enkele informatie krijgt over de schoolresultaten van zijn kinderen. Gevraagd wordt onder meer of het de taak van een school is om een gescheiden vader, waarvan de kinderen bij de moeder wonen, te informeren over de schoolresultaten van zijn kinderen.</item>
         <item attribuut="Rubriek">Basisonderwijs (Leerlingen) Burgerlijk recht en burgerlijk procesrecht (Personen- en familierecht) Voortgezet onderwijs (Leerlingen)</item>
         <item attribuut="Trefwoorden">Echtscheidingen Leerlingen</item>
         <item attribuut="Vindplaats">Kamervragen met antwoord 2001-2002, nr. 1168, Tweede Kamer</item>
         <item attribuut="Vraagnr_bij_indiening">2010209790</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2002-05-24</item>
         <item attribuut="Datum_indiening">2002-05-02</item>
         <item attribuut="Document-id">KVR15691</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2469" allpagenumbers="2469 2470" vetnummer="2010209790" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15691" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1168" onderwerp="" indiendatum="2002-05-2">
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2002-05-24">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u bekend met de casus Erik Schleicher, die als gescheiden vader aanloopt tegen een muur van onwil waardoor hij geen enkele informatie over de schoolresultaten van zijn kinderen krijgt? </vraag>
      <vraag nummer="2">Is het de taak van een school om een gescheiden vader, waarvan de kinderen bij de moeder wonen, te informeren over de schoolresultaten van zijn kinderen? </vraag>
      <vraag nummer="3">Welke afspraak of richtlijn geldt er in deze voor de school? </vraag>
      <vraag nummer="4">Welke functie vervult de klachtencommissie in deze? Welke richtlijn geldt daarvoor? </vraag>
      <vraag nummer="5">Heeft de Onderwijsinspectie een functie in deze? Zo ja, welke? </vraag>
      <vraag nummer="6">Wat is de rol van de Raad voor de kinderbescherming voor wat betreft het informeren van de vader over de (school) vorderingen van de kinderen? </vraag>
      <vraag nummer="7">Waar kan de vader terecht als noch de school, noch de klachtencommissie, noch de Onderwijsinspectie, noch de Raad voor Kinderbescherming de vader informeren? </vraag>
      <vraag nummer="8">Deelt u de mening dat de gang naar de rechter een tijdrovende en kostbare route is en derhalve in een casus als deze niet toereikend? </vraag>
      <vraag nummer="9">Welke oplossing kunt u aanreiken? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja, daarvan ben ik op de hoogte. </antwoord>
      <antwoord nummer="2">Artikel 23b WVO verplicht de school te rapporteren over de vorderingen van de leerlingen aan hun ouders, voogden of verzorgers. De WVO noch haar uitvoeringsvoorschriften spreken over een informatieplicht aan de niet met gezag belaste ouder. Wel geldt artikel 377c van het Burgerlijk Wetboek. De school heeft in deze situatie binnen het kader van dit artikel een eigen verantwoordelijkheid. </antwoord>
      <antwoord nummer="3">De school heeft in dit geval als richtlijn gehanteerd dat het belang van het kind in deze kwestie dient te prevaleren boven het belang van de niet met gezag belaste ouder. </antwoord>
      <antwoord nummer="4">Ouders kunnen bij de klachtencommissie een klacht indienen over gedragingen en beslissingen van het bevoegd gezag. In dit geval heeft de Landelijke Klachtencommissie voor het Algemeen Bijzonder Onderwijs de heer Schleicher niet ontvankelijk verklaard, omdat naar het oordeel van de commissie in deze kwestie een andere rechtsgang openstaat te weten die van artikel 377c van het Burgerlijk Wetboek en de klachtregeling in de onderwijswetgeving daarvoor naar haar mening blijkens artikel 24b van de WVO niet in de plaats kan treden. </antwoord>
      <antwoord nummer="5">De onderwijsinspectie heeft geen functie in dezen. Wel heeft de onderwijsinspectie de heer Schleicher gewezen op de mogelijkheid het recht op informatie op basis van artikel 377c van het Burgerlijk Wetboek bij de rechter te effectueren. </antwoord>
      <antwoord nummer="6">In principe is er geen zelfstandige rol voor de Raad voor de Kinderbescherming met betrekking tot het informeren van de vader over de (school)vorderingen van de kinderen, tenzij er sprake is van een raadsonderzoek. </antwoord>
      <antwoord nummer="7">Zie antwoord op vraag 5. Indien een school de gevraagde gegevens niet wil verstrekken, kan een ouder naar de rechter stappen om langs die weg alsnog informatie te verkrijgen. De rechter zal dit verzoek afwijzen als het in strijd is met de belangen van het kind. </antwoord>
      <antwoord nummer="8 en 9">Procederen kan inderdaad tijdrovend en kostbaar zijn maar de wetgever heeft nu eenmaal de burgerlijke rechter aangewezen om – ook buiten de onderwijssituatie – op het verzoek van de niet met het gezag belaste ouder te bepalen dat de informatie op de door hem aan te geven wijze moet worden verstrekt. Overigens is bij de behandeling van het wetsvoorstel in verband met de invoering van een regeling voor de bekostiging van het leerwegondersteunend onderwijs en het praktijkonderwijs en een regionaal zorgbudget aan de orde geweest of er behoefte is aan een instantie die tussen de RVC en de rechter een adviserende functie heeft. Bij de evaluatie van de Klachtwet zal dit onderwerp nader aan de orde komen. Verder heb ik in mijn brief «Versterking van de positie van ouders in het primair en voortgezet onderwijs» van 17 april 2001 aan de Tweede Kamer (TK 2000–2001, 27 680, nr. 1) gewezen op de wenselijkheid om aanvullend op de bestaande voorzieningen een landelijk adviescentrum in te richten waar individuele ouders – los van denominatie en ouderraad of medezeggenschapsraad – terecht kunnen met hun vragen en voor advies over de communicatie met de school van hun kinderen. Bij mijn brief van 26 april 2002 aan de Tweede Kamer, kenmerk PO/KB/02/12138, heb ik u de beleidsagenda Leerling- en Ouderkamer toegezonden. Op die agenda staat onder andere de rol van ouderorganisaties bij de opzet en het beheer van een landelijk adviescentrum met ombudsfunctie voor individuele ouders. Uit het bovenstaande blijkt dus dat het onderwerp mijn volle aandacht heeft. </antwoord>
      <noten afkomstig="antwoord"/>
   </antwoorden>
</kvr>
