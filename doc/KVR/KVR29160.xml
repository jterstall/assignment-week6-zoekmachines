<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie en de staatssecretaris van Buitenlandse Zaken over het rapport van Amnesty International over mensenhandel. (Ingezonden 15 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29160
</item>
         <item attribuut="Inhoud">Amnesty International heeft een rapport over vrouwenhandel gepubliceed waarin staat dat Griekenland ernstig tekortschiet in het beschermen van vrouwen en meisjes die het slachtoffer zijn van mensenhandel.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Mensenrechten Slachtoffers van delicten Vrouwen</item>
         <item attribuut="Vindplaats">Kamervragen met antwoord 2006-2007, nr. 2486, Tweede Kamer</item>
         <item attribuut="Vraagnr_bij_indiening">2060718510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2007-08-22</item>
         <item attribuut="Datum_indiening">2007-06-15</item>
         <item attribuut="Document-id">KVR29160</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5255" allpagenumbers="5255 5256" vetnummer="2060718510" code="0607tkkvr2486" lopendefooter="Tweede Kamer, vergaderjaar 2006–2007, Aanhangsel" filenaam="KVR29160" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2486" onderwerp="" indiendatum="2007-06-15">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie en de staatssecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-22">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretarissen van Buitenlandse Zaken en van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht dat Amnesty International een rapport over vrouwenhandel heeft gepubliceerd, waarin staat dat Griekenland ernstig tekort schiet in het beschermen van vrouwen en meisjes die het slachtoffer zijn van mensenhandel? <voetnoot nummer="1"/>
      </vraag>
      <vraag nummer="2">Deelt u de mening dat de conclusie over Griekenland in dit rapport schokkend is en dat alles in het werk moet worden gesteld om te bewerkstelligen dat Griekenland in het bestrijden van mensen- en vrouwenhandel de bescherming van de slachtoffers een veel grotere rol gaat geven dan nu het geval is, en in ieder geval slachtoffers van mensenhandel ook als zodanig moet gaan erkennen? </vraag>
      <vraag nummer="3">Bent u bereid de Griekse regering op korte termijn aan te spreken op (het ontbreken van) een vrouwenhandelbeleid, waarin bescherming van de slachtoffers een grote rol speelt? </vraag>
      <vraag nummer="4">Bent u bereid om ook in Europees verband meer druk uit te oefenen op de Griekse regering om ervoor te zorgen dat de slachtoffers worden beschermd? Zo ja, wanneer en binnen welke termijn denkt u dit te doen? </vraag>
      <vraag nummer="5">Hebt u kennisgenomen van de kritiek die Amnesty International ook op Nederland heeft geuit, te weten dat slachtoffers van mensenhandel niet correct behandeld worden, mede omdat na de procesgang de tijdelijke verblijfsvergunning weer wordt ingetrokken waardoor slachtoffers opnieuw een gemakkelijke prooi worden voor mensenhandelaren? </vraag>
      <vraag nummer="6">Deelt u de mening dat vrouwenhandel een vorm van moderne slavernij is en dat dit niet past in een beschaafd Europa? Zo ja, bent u bereid bestrijding van vrouwenhandel hoog op de Europese agenda te zetten? </vraag>
      <vraag nummer="7">Welke concrete stappen gaat u ondernemen naar aanleiding van de kritiek van Amnesty International op het Nederlandse mensenhandelbeleid? </vraag>
      <vraag nummer="8">Deelt u de mening dat de bestrijding van vrouwenhandel alleen effectief kan worden bestreden wanneer alle lidstaten bereid zijn actief mee te werken? Zo ja, bent u bereid met uw collega’s van andere lidstaten dit probleem op te pakken en maatregelen in Europees verband te nemen? </vraag>
      <noten afkomstig="vraag">
         <noot nummer="1" datum="2007-06-13" bron="«Griekenland is laks tegen vrouwenhandel», de Volkskrant 13 juni 2007 resp. «Vrouwen vaak de dupe van strijd tegen mensenhandel», Trouw">«Griekenland is laks tegen vrouwenhandel», de Volkskrant 13 juni 2007 resp. «Vrouwen vaak de dupe van strijd tegen mensenhandel», Trouw, 13 juni 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2, 3 en 4">Mensenhandel is een ernstig probleem, dat Nederland naar vermogen bestrijdt. Indien belangrijke NGO’s signalen afgeven zoals in het genoemde rapport, dienen deze serieus te worden genomen. Vanwege zijn grensoverschrijdende aspecten is mensenhandel een probleem dat de internationale gemeenschap in het algemeen en de EU in het bijzonder raakt. De bestrijding van mensenhandel dient derhalve ook in internationaal verband plaats te vinden waarbij aandacht dient te zijn voor herkomst-, transit- en bestemmingslanden. Voor wat betreft het EU-niveau worden maatregelen e.d. in JBZ-kader besproken. De JBZ raad heeft in december 2005 het EU Actieplan Mensenhandel aangenomen waarin vele actiepunten staan opgenomen. Diverse actiepunten hebben betrekking op de bescherming van slachtoffers. Het Duitse voorzitterschap heeft op basis van input van diverse EU-lidstaten het initiatief genomen een website in te stellen zodat verantwoordelijke organisaties elkaar beter kunnen vinden en best practices kunnen uitwisselen. De Europese Commissie zal na de zomer een nieuwe inventarisatie uitvoeren inzake de implementatie van het EU Actieplan door de lidstaten en EU-instellingen. Daarin zal een overzicht worden gepresenteerd van de activiteiten van de lidstaten specifiek uit hoofde van het EU Actieplan. Nederland zal in dit verband aandacht blijven vragen voor de naleving van het EU-actieplan door álle lidstaten van de EU, met name die landen die achterblijven wat betreft de implementatie. </antwoord>
      <antwoord nummer="5">Mij is bekend dat het beleid ten aanzien van de verblijfspositie van slachtoffers van mensenhandel kritisch wordt gevolgd. De geciteerde kritiek op Nederland is niet afkomstig uit het rapport van Amnesty International over de situatie van slachtoffers van mensenhandel in Griekenland. De in het artikel in Trouw van 13 juni 2007 geuite veronderstelling dat slachtoffers van mensenhandel niet correct worden behandeld omdat na de procesgang de tijdelijke verblijfsvergunning wordt ingetrokken waardoor slachtoffers opnieuw ten prooi kunnen vallen aan mensenhandelaren berust m.i. op een niet juiste weergave van het beleid. De verblijfsvergunning voor slachtoffers van mensenhandel die aangifte doen, is op basis van de zogenoemde B9-regeling geldig zolang het proces tegen de verdachte loopt. Daarna kan het slachtoffer echter voortgezet verblijf aanvragen in Nederland. Leidt de zaak tegen de verdachte tot een veroordeling dan kan dit voortgezet verblijf worden verleend. Hetzelfde geldt in het geval de zaak niet leidt tot een veroordeling, maar het slachtoffer al drie jaar of langer in het bezit is van een B9-vergunning. Slachtoffers die niet onder deze twee categorieën vallen, kunnen ook voortgezet verblijf vragen wanneer de zaak door sepot of vrijspraak is beëindigd binnen de drie jaar waarin een slachtoffer in het bezit is van een B9-vergunning. In dat geval wordt bij de beoordeling van het verzoek gekeken of er gevaar bestaat voor represailles van de kant van de eerdere verdachte of betrokkene gevaar loopt in eigen land door de eigen autoriteiten te worden vervolgd i.v.m. prostitutie of dat betrokkene geen mogelijkheden heeft voor herintegratie in het land van herkomst. In deze beoordeling is ook de vraag besloten of er een kans bestaat dat de betrokkene opnieuw slachtoffer wordt van mensenhandel. </antwoord>
      <antwoord nummer="6">Ja, Nederland heeft in EU-verband meerdere keren benadrukt dat de bestrijding van mensenhandel een hoge prioriteit moet zijn en blijven. De JBZ- raad van 12 en 13 juni 2007 heeft dit nog eens expliciet benadrukt door de bestrijding van mensenhandel als een van de EU prioriteiten in de strijd tegen georganiseerde criminaliteit te benoemen. </antwoord>
      <antwoord nummer="7">Op 15 juni heeft de Nationaal Rapporteur Mensenhandel haar vijfde rapportage aangeboden. In deze rapportage wordt geconcludeerd dat Nederland al veel gedaan heeft aan de bestrijding van mensenhandel en dat de komende tijd ingezet zal moeten worden op de borging van de genomen maatregelen. Daarnaast zijn ook nieuwe aanbevelingen gedaan, onder meer op het terrein van slachtofferhulp. De komende tijd zal bekeken worden welke maatregelen genomen moeten worden om het mensenhandelbeleid verder te verbeteren. Het streven is om de Kamer hierover in de tweede helft van 2007 te informeren. </antwoord>
      <antwoord nummer="8">Ja, Nederland ondersteunt dan ook dat het Portugese Voorzitterschap prioriteit zal geven aan de bestrijding van mensenhandel, o.a. door in oktober een conferentie te organiseren waarin de bescherming van slachtoffers van mensenhandel een belangrijk thema zal zijn. Onder dit voorzitterschap zal voorts de implementatie van het EU Actieplan in de Raad besproken worden. </antwoord>
      <noten afkomstig="antwoord"/>
   </antwoorden>
</kvr>
