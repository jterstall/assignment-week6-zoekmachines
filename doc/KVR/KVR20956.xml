<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Justitie over het rapport «Denemarken-Nederland. De rechtspleging vergeleken». (Ingezonden 15 juli 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20956
</item>
         <item attribuut="Inhoud">De vragen betreffen onder meer het vertrouwen van de Nederlandse bevolking in de rechtsstaat en het aanstellen van lekenrechters.</item>
         <item attribuut="Rubriek">Rechterlijke organisatie (Algemeen)</item>
         <item attribuut="Trefwoorden">Denemarken Rechtspraak</item>
         <item attribuut="Vindplaats">Kamervragen met antwoord 2003-2004, nr. 2140, Tweede Kamer</item>
         <item attribuut="Vraagnr_bij_indiening">2030418000</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2004-08-24</item>
         <item attribuut="Datum_indiening">2004-07-15</item>
         <item attribuut="Document-id">KVR20956</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4521" allpagenumbers="4521 4522 4523" vetnummer="2030418000" code="0304tkkvr2140" lopendefooter="Tweede Kamer, vergaderjaar 2003–2004, Aanhangsel" filenaam="KVR20956" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2140" onderwerp="" indiendatum="2004-07-15">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="24 augustus 2004), zie ook Aanhangsel Handelingen nr. 1981, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het rapport «Denemarken-Nederland. De rechtspleging vergeleken»? <voetnoot nummer="1"/>
      </vraag>
      <vraag nummer="2" voetnoot="2">Vindt u dat het een belangrijke taak is van de wetgever om het vertrouwen van de Nederlandse bevolking in de rechtsstaat zo groot mogelijk te laten zijn? Vindt u dat het vertrouwen van de Nederlandse bevolking, waarvan 42% zegt geen vertrouwen te hebben in onze rechtsstaat <voetnoot nummer="2"/>, zich op een voldoende hoog peil bevindt? </vraag>
      <vraag nummer="3">In hoeverre zijn de verschillende aspecten van de organisatie van de rechtsstaat in Denemarken zoals beschreven in het voornoemde rapport, waar zo’n 76% van de bevolking zegt veel vertrouwen te hebben in de rechtsstaat (Eurobarometer 57.1), volgens u te hanteren als instrument om te komen tot een verbetering van de organisatie van de Nederlandse rechtspleging? </vraag>
      <vraag nummer="4">Hoe beoordeelt u de inhoud van het wetsvoorstel 29 255 betreffende de bekennende verdachte in het licht van de voordelen zoals beschreven in voornoemd rapport, onder andere voor de efficiëntie van de rechtbanken, die sneller zaken kan/kunnen afdoen met minder rechters, en voor de verdachte, die minder proceskosten hoeft te dragen? </vraag>
      <vraag nummer="5">Wat is uw oordeel over het voorstel om ook in Nederland te komen tot het aanstellen van lekenrechters zoals die onder andere in Denemarken en Finland rechtspreken, als middel om een betere aansluiting van de rechtspraak bij de maatschappij te verkrijgen en daarmee het vertrouwen van de Nederlandse burger in die rechtsstaat te vergroten? </vraag>
      <vraag nummer="6">Hoe kijkt u aan tegen het verweven van Openbaar Ministerie en politie door de politie en de officier van justitie letterlijk, maar ook qua organisatie, onder één dak te huisvesten, om te komen tot een stroomlijning van het vervolgingsbeleid en het opsporingsbeleid en het vergroten van de effectiviteit daarvan? </vraag>
      <noten afkomstig="vraag">
         <noot nummer="1">Prof. Mr. P.J.P. Tak en Prof. Dr. J.P.S. Fiselier, Wolf Legal Publishers, Nijmegen 2004, geschreven in opdracht van de Raad voor de Rechtspraak</noot>
         <noot nummer="2">Eurobarometer 57.1, genoemd in Rechtstreeks, 2004 nr. 1</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2">In deze vraag wordt verwezen naar de bevolkingsenquête Eurobarometer 57.1. Daarin wordt niet een vraag gesteld over vertrouwen in de rechtsstaat, maar een vraag over vertrouwen in het nationale rechtssysteem. Op de vraagstelling in die Eurobarometer zijn slechts twee antwoorden mogelijk. <voetnoot nummer="1"/>De betekenis die aan de uitkomsten van dergelijke bevolkingsenquêtes moet worden toegekend, is mijns inziens beperkt. Wat wordt bedoeld met «rechtssysteem»? Welke betekenis geven respondenten aan dergelijke begrippen? Ik verwijs ter herinnering bij voorbeeld naar het debat dat ik onlangs met uw Kamer mocht hebben over het begrip rechtsstaat. Ook daarin bleek dat er veel verschillende interpretaties van dat begrip mogelijk zijn. Voorts is het begrip «vertrouwen» een zeer complex begrip. De betekenis ervan is zeer divers. Het Sociaal Cultureel Planbureau concludeert in een rapport over vertrouwen in de rechtspraak, dat gezien de problemen met het begrip «vertrouwen» nog eens goed nagedacht zou moeten worden over wat men wil weten en meten. «Vertrouwen» zonder inzicht in wat het begrip in combinatie met andere woorden zoal betekent voor de respondenten en zonder stevige meting van onderliggende en verwante factoren is een dubieuze en ook riskante indicator. <voetnoot nummer="2"/>Het SCP raadt dan ook de ontwikkeling van een monitor van «vertrouwen» voor de rechtspraak af omdat het begrip daarvoor te vaag en te zwaar beladen is en de metingen te grillig en onverklaarbaar zijn. Overigens is het bevorderen van het vertrouwen van de Nederlandse bevolking in de rechtsstaat een taak van alle overheidsorganen, waaronder de wetgever. </antwoord>
      <antwoord nummer="3">Voor de betekenis die aan dergelijke bevolkingsenquêtes moet worden toegekend verwijs ik naar mijn antwoord in vraag 2. In elk geval kan men op grond van het onderzoeksrapport concluderen dat de wijze waarop de rechtspleging is georganiseerd in Denemarken samengaat met een hoge score in de Eurobarometer wat betreft de vraag over het vertrouwen dat de Denen in hun rechtssysteem hebben. Voor zover daar betekenis aan zou mogen worden toegekend, is dit interessant gelet op de omvang waarin in Denemarken geschillen buitengerechtelijk worden afgehandeld. </antwoord>
      <antwoord nummer="4" voetnoot="3">De rechtsfiguur van de bekennende verdachte in het Deense strafstelsel vertoont qua procedure een aantal overeenkomsten met het systeem van plea bargaining in de VS en het VK. Nadat een verdachte heeft bekend en zowel het OM als de verdachte, verplicht bijgestaan door een raadsman, kiezen voor de procedure van de bekennende verdachte, beperkt het onderzoek ter terechtzitting zich tot het door de rechter onderzoeken van de omvang en onvoorwaardelijkheid van de bekentenis en het toetsen van de omvang van de bekentenis aan de inhoud van de voorlopige telastelegging. De bekentenis moet de voorlopige beschuldiging ten volle dekken. Het OM kan de voorlopige telastelegging tijdens de zitting aanpassen. Er mag geen tegenstrijdigheid zijn tussen de verklaring van de verdachte en de verder door het OM in te brengen informatie c.q. bewijsmateriaal. Er vindt echter geen onderzoek van het bewijs ter terechtzitting plaats. Er gelden tot slot voor de door de rechter te bepalen straf binnen de grenzen van het wettelijke strafkader geen beperking ten aanzien van de strafsoort en strafmaat. <voetnoot nummer="3"/>Voor mijn standpunt over de introductie van dergelijke rechtsfiguren in het Nederlandse strafproces verwijs ik naar mijn brief van 23 oktober 2003 (TK 2003–2004, 29 200 VI, nr. 31) over een rechtsvergelijkend onderzoek naar de rechtsfiguur plea-bargaining. Er zij verder op gewezen dat in Denemarken de procedure voor de bekennende verdachte inhoudt dat met uitzondering van lichte feiten, waarvoor alleen een geldboete geïndiceerd is, rechtsbijstand van een advocaat verplicht is. Niet valt in te zien op welke wijze deze procedure kan bijdragen in een vermindering van de proceskosten voor de verdachte. </antwoord>
      <antwoord nummer="5" voetnoot="4">Het is belangrijk dat burgers inzicht hebben in de manier waarop en op basis waarvan de rechter tot zijn oordeel komt. Teneinde de rechtspraak toegankelijk, in de zin van inzichtelijk, te laten zijn voor leken, dient vooral veel aandacht te worden gegeven aan het taalgebruik en zonodig uitleg van proceshandelingen tijdens zittingen en de volledigheid en begrijpelijkheid van de motivering van beslissingen in vonnissen en uitspraken. Ook het actief voorlichten door de rechtspraak van de samenleving over de gang van zaken en de werkwijze van rechters in het algemeen en uitleg over specifieke zaken zijn van belang. De rechtspraak besteedt hier steeds meer aandacht aan. Het betrekken van burgers bij de rechtspraak als lekenrechters kan tevens het inzicht in en de betrokkenheid bij de rechtspraak bevorderen. Het lijkt mij echter onjuist om verdachten door leken te laten beoordelen met als primair oogmerk de voorlichting van burgers te verbeteren. Onze (straf)procesvoering is bovendien sterk geprofessionaliseerd. <voetnoot nummer="4"/>Het betrekken van burgers als lekenrechters zou niet alleen waarschijnlijk op dat terrein ingrijpende veranderingen vergen maar zou ook in onze traditie een wezenlijke omslag betekenen. De introductie van lekenrechters (anders dan op basis van hun specifieke deskundigheid zoals in de pachtkamer of ondernemingskamer) in onze rechtspraak zou dan ook zeer ingrijpend zijn en voorshands valt niet in te zien dat dit bijdraagt aan een betere rechtspleging. </antwoord>
      <antwoord nummer="6">In het rapport wordt gewezen op een verschil in de wijze waarop in Nederland en in Denemarken in formele zin de taken en de bevoegdheden tussen de politie en het openbaar ministerie zijn verdeeld. In Nederland is de officier van justitie degene die de leiding heeft van de opsporing en die de vervolgingsbeslissing neemt. In Denemarken zijn deze bevoegdheden op rechtbankniveau toebedeeld aan de tot de politie behorende aanklagers. Daar waar de politie en het openbaar ministerie in Nederland volledig gescheiden organisaties zijn, vormen zij in Denemarken althans ten dele één apparaat. Zo kent ieder land zijn eigen, historisch gegroeide, invulling van de opsporings- en vervolgingsfunctie. Steeds wordt daarbij een evenwicht gezocht tussen de belangen van een effectieve strijd tegen de criminaliteit en de waarborgen die daarbij in acht moeten worden genomen. Daarbij is bij de institutionele vormgeving van het strafrechtelijk apparaat gezocht naar «checks and balances» waarbij de functie van de opsporing en de vervolging, maar ook die van het toezicht daarop, in evenwicht zijn gebracht. Zo zal een sterkere institutionele verknoping van de opsporings- en vervolgingsfunctie in Nederland er toe nopen opnieuw na te denken over de rol van de rechter vanuit de optiek van de rechtswaarborgen. Hiermee is gezegd dat er verschillende mogelijkheden zijn om het strafrechtelijk systeem organisatorisch in te richten, waarbij de ene niet per se beter is dan de andere, maar waar bij de invulling wel naar het gehele systeem moet worden gekeken en niet alleen naar enkele onderdelen. </antwoord>
      <noten afkomstig="antwoord">
         <noot nummer="1">De vraagstelling luidt: Iwould like to ask you a question about how much trust you have in certain institutions. For each of the following institutions, please tell me if you tend to trust it or tend not to trust it? (...) Justice /The (NATIONALITY) legal system?</noot>
         <noot nummer="2" titel="Vertrouwen in de rechtspraak. Theoretische en empirische verkenningen voor een monitor.">Zie voor beschouwingen hierover P. Dekker, C. Maas-de Waal, T.vd Meer in «Vertrouwen in de rechtspraak. Theoretische en empirische verkenningen voor een monitor.» Werkdocument 102 SCP. o.a. pag. 15/16 en hoofdstuk 2</noot>
         <noot nummer="3">P.J.P. Tak en J.P.S. Fiselier, Denemarken – Nederland. De rechtspleging vergeleken. Wolf Legal Publishers, Nijmegen 2004, blz. 204-216</noot>
         <noot nummer="4" titel="De leek als rechter en de rechter als leek">... de strafrechtsdogmatiek is veel uitgewerkter in Nederland dan in landen met meer lekeninbreng. Het Nederlandse strafrecht kent bijvoorbeeld een bijzonder verfijnd systeem van samenloop en daderschap die in veel buitenlandse rechtssystemen onbekend zijn. Veel buitenlandse strafrechtsystemen zijn gedwongen om de behandeling toegankelijk te houden voor de leden van een jury of voor lekenrechters die vaak slechts eenmaal in de beoordeling van een zaak zijn betrokken. Een te ingewikkelde dogmatiek.. is dan niet wenselijk. ... M. Malsch, in «De leek als rechter en de rechter als leek» in Justitiële Verkenningen, jrg. 29, nr. 1 2003</noot>
      </noten>
   </antwoorden>
</kvr>
