<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de verblijfsprocedure van een Irakese familie. (Ingezonden 19 december 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19401
</item>
         <item attribuut="Inhoud">Vragen naar aanleiding van niet verlenen verblijfsvergunning aan een Iraakse familie ondanks ernstige medische problemen bij twee gezinsleden, over de toetsing van de rapportages van het Bureau Medische Advisering door de IND.</item>
         <item attribuut="Rubriek">Gezondheidszorg (Algemeen) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Vluchtelingen</item>
         <item attribuut="Vindplaats">Kamervragen met antwoord 2003-2004, nr. 756, Tweede Kamer</item>
         <item attribuut="Vraagnr_bij_indiening">2030405130</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-02-05</item>
         <item attribuut="Datum_indiening">2003-12-19</item>
         <item attribuut="Document-id">KVR19401</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1601" allpagenumbers="1601 1602" vetnummer="2030405130" code="0304tkkvr756" lopendefooter="Tweede Kamer, vergaderjaar 2003–2004, Aanhangsel" filenaam="KVR19401" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="756" onderwerp="" indiendatum="2003-12-19">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-02-5">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de verblijfsprocedures van de Irakese familie M.? <voetnoot nummer="1"/>Klopt het dat zowel dochter S. als zoon M. kampen met ernstige medische problemen, die ook door het Bureau Medische Advisering worden erkend? </vraag>
      <vraag nummer="2">Op welke wijze toetst de IND de rapportages van Bureau Medische Advisering? Beschikt de IND over voldoende medische kennis om gefundeerd van rapportages van Bureau Medische Advisering af te wijken? </vraag>
      <vraag nummer="3">Kunt u aangeven welke overwegingen in de zaak van de Irakese familie M. ertoe hebben geleid, dat niet overgegaan is tot het verlenen van een verblijfsvergunning? Heeft de inkomenseis daarbij een rol gespeeld? Zo ja, bent u bereid af te zien van het stellen van de inkomenseis, indien sprake is van een verzoek om een verblijfsvergunning op grond van medische omstandigheden en het Bureau Medische Advisering zich uitspreekt voor het verlenen van een dergelijke vergunning? </vraag>
      <vraag nummer="4">Op welke wijze vergaart de IND informatie over de beschikbare medische behandelingen in herkomstlanden? Wordt daarbij door onafhankelijke medici toegezien op de gelijkwaardigheid van dergelijke medische behandelingen met de in Nederland gebruikelijke behandelingen? Bestaat er voor deze informatievergaring door de IND een protocol dat is voorgelegd aan de Inspectie voor de Gezondheidszorg? </vraag>
      <noten afkomstig="vraag">
         <noot nummer="1">De namen van de betrokkenen zijn bij de IND bekend (dossier nr. 9612.28.4012)</noot>
      </noten>
   </vragen>
   <antwoorden aantal="4">
      <antwoord nummer="1">Ik ben bekend met de situatie van de dochter S. en zoon M. </antwoord>
      <antwoord nummer="2">Bij de beoordeling van verblijfsaanvragen, waarvoor advies is ingewonnen bij het bureau Medische Advisering (BMA), toetst de IND de volgende drie kwaliteitsnormen namelijk: – of het BMA in het advies op onpartijdige, objectieve en inzichtelijke wijze volledige informatie heeft verschaft; – of de bronnen, waaraan de informatie is ontleend, in het advies zijn aangeduid; en – of anderszins geen concrete aanknopingspunten bestaan voor twijfel aan de juistheid van het advies. Als aan deze kwaliteitscriteria wordt voldaan, mag de IND bij de besluitvorming afgaan op het advies. De ambtenaren van de IND, die niet medisch zijn onderlegd, treden niet in de medische-inhoudelijke beoordeling van de adviezen van de medisch adviseurs van het BMA. Deze zijn immers onafhankelijk in hun medische oordeelsvorming. De medisch-inhoudelijke kwaliteit van de adviezen wordt op verschillende manieren gewaarborgd. Ik noem hier de belangrijkste. Door twee externe artsen is een medisch inhoudelijke kwaliteitsmeetlat ontwikkeld. Verder wordt regelmatig door de artsen onderling getoetst op de medisch-inhoudelijke kwaliteit van de adviezen. Resultaten hiervan worden besproken in het Intercollegiaal Overleg, onder leiding van een externe arts. </antwoord>
      <antwoord nummer="3">Allereerst merk ik op dat het BMA niet adviseert omtrent het al dan niet verlenen van een verblijfsvergunning. Door het BMA worden adviezen uitgebracht met een strikt medisch karakter. De IND beslist mede op basis van het medisch advies. Bij die beslissing kunnen naast het medisch andere, niet-medische (vreemdelingenrechtelijke) factoren een rol spelen. Of de familie M. in het bezit kon worden gesteld van een verblijfsvergunning is getoetst aan het beleid inzake vreemdelingen die hier te lande een medische behandeling willen ondergaan. Bij dit beleid gelden onder andere het middelenvereiste en het vereiste dat de financiering van de behandeling deugdelijk moet zijn geregeld. Tevens is getoetst aan het beleid inzake vreemdelingen, die door uitzetting op korte termijn in een medische noodsituatie zouden kunnen raken. In dat beleid spelen het middelenvereiste en financieringsvereiste geen enkele rol. </antwoord>
      <antwoord nummer="4">Bij het onderzoek verricht naar de behandelmogelijkheden maakt de medisch adviseur van het BMA gebruik van verschillende informatiebronnen zoals: – informatie van een onafhankelijke organisatie die internationaal medische bijstand verleend; – ambtsberichten van de minister van Buitenlandse Zaken; – informatie van (vertrouwens-)artsen, ziekenhuizen en andere instanties uit de desbetreffende landen; – informatie verzameld uit eigen onderzoek (bezoek aan het desbetreffende land). Het enkele feit dat de kwaliteit van de gezondheidszorg hier te lande gunstig afsteekt bij die van het land waarnaar de vreemdeling zal terugkeren, vormt geen reden om verblijf toe te staan. Of de medische behandelingen gelijkwaardig zijn, wordt derhalve niet getoetst. Wel moet de behandeling in het land waarnaar de vreemdeling terugkeert, medisch gezien adequaat zijn. Het BMA werkt volgens het «Protocol medische advisering aan de Immigratie- en Naturalisatiedienst en het kantoor Landsadvocaat». Bij de totstandkoming van dit Protocol is het concept voorgelegd aan verschillende instanties, waaronder de Inspectie voor de Gezondheidszorg. Ten slotte merk ik nog op dat de beslissingen in deze zaak, blijkens het vorenstaande, zorgvuldig en in overeenstemming met het beleid zijn genomen. </antwoord>
      <noten afkomstig="antwoord"/>
   </antwoorden>
</kvr>
