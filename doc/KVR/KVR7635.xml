<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en Vendrik (beiden GroenLinks) over een schikking wegens tijdgebrek bij de Amsterdamse rechtbank. (Ingezonden 17 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7635
</item>
         <item attribuut="Inhoud">Vragen over een schikking in witwaspraktijken van een grenswisselkantoor voor een criminele organisatie.</item>
         <item attribuut="Rubriek">Belastingen (Belastingfraude) Criminaliteit en openbare orde (Criminaliteitsbestrijding en -preventie) Rechterlijke organisatie (Arrondissementsrechtbanken) Strafrecht en strafprocesrecht (Misdrijven)</item>
         <item attribuut="Trefwoorden">Arrondissementsrechtbanken Bankwezen Belastingfraude Criminaliteit Vermogensdelicten</item>
         <item attribuut="Vindplaats">Kamervragen met antwoord 1997-1998, nr. 1639, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1998-08-07</item>
         <item attribuut="Datum_indiening">1998-07-17</item>
         <item attribuut="Document-id">KVR7635</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3361" allpagenumbers="3361 3362" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7635" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1639" onderwerp="" indiendatum="1998-07-17">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan/>
      </vraagdata>
      <antwoorddata antwoorddatum="1998-08-7">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat de Amsterdamse rechtbank geen tijd heeft om witwaspraktijken van een geldwisselkantoor voor een criminele organisatie ter zitting te brengen, zodat er nu met de verdachten onderhandeld gaat worden over een schikking? <voetnoot nummer="1"/>
      </vraag>
      <vraag nummer="2">Is hier sprake van een incident of worden dergelijke overtredingen – in dit geval het ter transactie aanbieden van bedragen crimineel geld, kleiner dan f 25 000,= en het niet melden van transacties boven dit bedrag bij het Meldpunt Ongebruikelijke Transacties (MOT) – vaker met een schikking afgedaan? Hoe is het beeld bij andere rechtbanken? Is tijdgebrek in dergelijke gevallen de reden voor het niet ter zitting brengen? Welke andere argumenten worden ter verklaring aangevoerd? </vraag>
      <vraag nummer="3">Wat is uw mening over de handelwijze van de Amsterdamse rechtbank? Hoe groot is het probleem van tijdgebrek bij de rechtbanken? Bent u bereid om, in overleg met het Openbaar Ministerie, dit probleem aan te pakken? Deelt u de mening dat bovengenoemde overtredingen ter zitting moeten komen, zeker als het gaat om zaken waar nog geen of weinig jurisprudentie over bestaat? Zo ja, welke stappen moet u dan ondernemen om dit te bevorderen? </vraag>
      <noten afkomstig="vraag">
         <noot nummer="1" datum="1998-07-15" bron="De Telegraaf">De Telegraaf, 15 juli 1998</noot>
      </noten>
   </vragen>
   <antwoorden aantal="2">
      <antwoord nummer="1" voetnoot="1">De officier van justitie te Amsterdam heeft in een concrete strafzaak wegens witwasactiviteiten waarbij ook een geldwisselkantoor betrokken was, een hoge transactie aangeboden nadat hem gebleken was dat de rechtbank te Amsterdam niet op korte termijn zittingsruimte zou hebben om deze zaak te behandelen. De transacties zijn van een dusdanige hoogte dat deze naar zijn oordeel op zichzelf een adequate en verantwoorde afdoening vormen voor deze zaak. Zij zijn bovendien in overeenstemming met de beleidsuitgangspunten hoge transacties in misdrijven <voetnoot nummer="1"/>. De officier van justitie achtte en acht deze zaak vervolgbaar. Als de verdachten het aanbod niet accepteren, zal in overleg met de rechtbank naar mogelijkheden worden gezocht om de zaak alsnog binnen een redelijke termijn ter zitting aan te brengen. </antwoord>
      <antwoord nummer="2 en 3">Als uitgangspunt worden witwaszaken van dit kaliber ter terechtzitting aanhangig gemaakt. Iedere zaak staat echter op zichzelf en moet op de eigen merites en rekening houdende met alle andere in het geding zijnde feiten en omstandigheden, zoals de mogelijkheid van berechting binnen redelijke termijn, worden beoordeeld. Dit kan ertoe leiden dat in een concreet geval besloten wordt de zaak niet ter zitting, maar op een andere wijze (zoals met een transactie) af te doen. De omstandigheid dat er over het betreffende delict geen of maar weinig jurisprudentie bestaat speelt geen rol bij de overwegingen om de zaak al dan niet te dagvaarden, omdat het Openbaar Ministerie dit soort zaken zonder meer vervolgbaar acht. Daarnaast wordt nog opgemerkt dat een transactie pas aan de orde is indien de betreffende zaak vervolgbaar is en er overigens ook aan de wettelijke vereisten (genoemd in artikel 74 Wetboek van Strafrecht) is voldaan. Het oordeel hierover is in eerste instantie aan het Openbaar Ministerie. Indien er bij het Openbaar Ministerie twijfels hierover bestaan, dient geen transactie te worden aangeboden, maar dient de zaak ofwel aan de rechter te worden voorgelegd ofwel te worden geseponeerd. In de Amsterdamse zaak is die twijfel er niet en is de officier van justitie ervan overtuigd dat de zaak vervolgbaar is. Het Openbaar Ministerie beslist welke zaken ter behandeling op zitting aan de rechtbank worden aangeboden en welke zij op andere wijze afhandelt (opportuniteitsbeginsel). De rol van de rechtbank daarbij is lijdelijk en beperkt zich in hoofdzaak tot het vaststellen van het zittingsrooster op basis van de geplande tijdsduur en de anciënniteit van de zaken. Eventuele problemen met de beschikbare zittingscapaciteit worden op twee momenten onderkend. Ten eerste worden periodiek in de zogenaamde planning en controlecyclus (op grond van de planningsbrief) tussen rechtbanken en parketten afspraken gemaakt over het aantal zaken per forum en het aantal zaken dat gemiddeld op zitting staat. Jaarlijks worden hiertoe convenanten afgesloten. Indien zich hierbij knelpunten voordoen die niet op arrondissementaal niveau kunnen worden opgelost, worden deze via het Beheers- en Afstemmingsoverleg rechterlijke Organisatie (BARO) ingebracht in het Coördinerend Beheersoverleg Rechterlijke Organisatie (CBRO) onder voorzitterschap van de Directeur-Generaal Wetgeving, Rechtspleging en Rechtsbijstand. Aldus kan op centraal niveau de vinger aan de pols gehouden worden en tijdig gereageerd worden op verontrustende signalen. Ten tweede vindt afstemming plaats op microniveau, bij het vullen van de zittingsroosters. De rechtbank streeft er uiteraard naar om, met de haar ter beschikking staande capaciteit, zo goed mogelijk in te spelen op de wensen van het openbaar ministerie. In het geval van de Amsterdamse rechtbank, waar momenteel een (tijdelijk) capaciteitsprobleem bestaat als gevolg van een aantal mega-zaken, worden maatregelen getroffen om de continuïteit op korte en langere termijn te waarborgen. Overigens geldt dat in het kader van de zogenaamde Bolkestein middelen alle gerechten extra middelen toegewezen hebben gekregen om juist deze problemen op te lossen. Hierover heb ik u reeds eerder geïnformeerd. </antwoord>
      <noten afkomstig="antwoord">
         <noot nummer="1" datum="1997-06-17" bron="Brief van de procureurs-generaal aan de hoofdofficieren van justitie">Brief van de procureurs-generaal aan de hoofdofficieren van justitie, 17 juni 1997, Staatscourant 1997, 117</noot>
      </noten>
   </antwoorden>
</kvr>
