<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over het sneller behandelen van werkenden door RIAGG's . (Ingezonden 19 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9130
</item>
         <item attribuut="Inhoud">Vragen naar aanleiding van een uitspraak in het artikel 'Riaggs worstelen met stress' in NRC Handelsblad van 16 maart 1999 dat bij de intakegesprekken bij Riaggs wordt meegewogen of iemand werkt, wat kan leiden tot een snellere behandeling.</item>
         <item attribuut="Rubriek">Arbeid (Werknemers) Gezondheidszorg (Maatschappelijke gezondheidszorg)</item>
         <item attribuut="Trefwoorden">Geestelijke gezondheidszorg Werknemers</item>
         <item attribuut="Vindplaats">Kamervragen met antwoord 1998-1999, nr. 1160, Tweede Kamer</item>
         <item attribuut="Vraagnr_bij_indiening">2989909920</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-04-13</item>
         <item attribuut="Datum_indiening">1999-03-19</item>
         <item attribuut="Document-id">KVR9130</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2377" allpagenumbers="2377 2378" vetnummer="2989909920" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9130" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1160" onderwerp="" indiendatum="1999-03-19">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Riagg’s worstelen met stress»? <voetnoot nummer="1"/>
      </vraag>
      <vraag nummer="2">Hoe beoordeelt u de uitspraak dat bij de intake gesprekken bij Riaggs wordt meegewogen of iemand werkt, wat kan leiden tot een snellere behandeling? </vraag>
      <vraag nummer="3">Acht u deze praktijk in tegenspraak met uw eigen beleid waarbij in de behandeling geen onderscheid gemaakt mag worden tussen werkenden en niet-werkenden? </vraag>
      <vraag nummer="4">Hoe beoordeelt u de forse toename van commerciële centra voor de behandeling van psychische klachten en de betaling daarvan door de werkgevers? </vraag>
      <vraag nummer="5">Hoe beoordeelt u de uitspraak dat bij de commerciële behandelcentra bijna geen niet-werkenden terechtkomen? </vraag>
      <vraag nummer="6">Hoe beoordeelt u de wens van GGZ Nederland om ook commerciële bureaus op te gaan zetten? </vraag>
      <vraag nummer="7">Deelt u de mening dat deze ontwikkeling leidt tot een tweedeling in de zorg en dat dit een onwenselijke ontwikkeling is? </vraag>
      <noten afkomstig="vraag">
         <noot nummer="1" datum="1999-03-16" bron="NRC Handelsblad">NRC Handelsblad, 16 maart 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik acht het van belang dat bij de intake de omstandigheden waar iemand zich in bevindt (werk, gezinsleven) worden meegenomen om het functioneren van de betreffende persoon te beoordelen. Die omstandigheden kunnen mede bepalen welke behandelvorm het meest wenselijk is. Zo kan op basis van dergelijke informatie worden gekozen voor een snelle, kortdurende behandeling. Als voorbeeld noem ik het «vijfgesprekkenmodel» dat sinds enige tijd door diverse RIAGG’s wordt gehanteerd om eenvoudige, monodisciplinaire behandelingen aan te bieden. Voor deze vorm van behandeling bestaan vaak geen wachttijden. Een belangrijke groep mensen heeft hier baat bij ongeacht of men werkt of niet. Uit onderzoek is gebleken dat mensen die om psychische redenen hun werk verzuimen, vaak problemen hebben die goed reageren op een dergelijke snelle, kortdurende aanpak. Ik neem aan dat dit wordt bedoeld met de opmerking in het artikel. </antwoord>
      <antwoord nummer="3">De aard van de problematiek dient bepalend te zijn voor het beoordelen van ernst en urgentie, en voor de keuze van een bepaalde behandelvorm. Er mag in de zorg dus geen onderscheid worden gemaakt tussen werkenden en niet-werkenden als factor voor het bepalen van urgentie voor een behandeling. In vraag 2 heb ik aangegeven dat in dit geval de aard van de problematiek doorslaggevend is. </antwoord>
      <antwoord nummer="4">Er is inderdaad sprake van een forse toename van dergelijke centra. Met het deels privatiseren van het stelsel van sociale zekerheid zijn ook commerciële Arbodiensten ontstaan, die naast het minimum vereiste arbopakket, ook andere diensten kunnen aanbieden of inkopen als de werkgever bereid is hiervoor te betalen. Het gaat met name om kortdurende, enkelvoudige hulp bij relatief minder complexe arbeidsgerelateerde psychische problematiek, waarvoor in het reguliere ggz-circuit tot voor kort weinig aanbod beschikbaar was. Het gaat hier feitelijk om eerstelijnshulp. Omdat de werkgever financieel verantwoordelijk is bij ziekteverzuim en uitval van de werknemer, is deze bereid voor deze hulp te betalen, opdat de werknemer zijn werk snel kan hervatten. </antwoord>
      <antwoord nummer="5">Het aanbod van de commerciële behandelcentra is, voor zover mij bekend, voor iedereen toegankelijk, ongeacht of het een werkend of niet-werkend persoon betreft. Deze zorg wordt vergoed vanuit de aanvullende pakketten van veel ziektekostenverzekeraars. </antwoord>
      <antwoord nummer="6">Het is mij bekend dat GGZ Nederland positief staat tegenover initiatieven van leden van de koepel om commerciële zorgvormen te ontwikkelen teneinde goed in te kunnen spelen op de vragen die aan de GGZ worden gesteld. Als de deskundigheid van de GGZ wordt ingezet om de zorg bij arbeidsgerelateerde problematiek te verbeteren is dit een gunstige ontwikkeling. Als de reguliere GGZ commerciële initiatieven ontwikkelt dienen er strikte voorwaarden aan te worden verbonden, namelijk dat de initiatieven geen AWBZ-hulp dienen te omvatten. Ik ben hierover in gesprek met GGZ Nederland en een aantal van de betrokken instellingen. Overigens zullen ook wat betreft de toegankelijkheid, de kwaliteit en transparantie met betrekking tot de verschillende zorgvormen en de financiering daarvan nog nadere afspraken noodzakelijk zijn. Daarnaast geldt voor mij de voorwaarde dat er aantoonbare resultaten worden geboekt inzake de aanpak van wachtlijsten, de doelmatigheid en effectiviteit van de zorg met betrekking tot het AWBZ-aanbod van de instellingen. </antwoord>
      <antwoord nummer="7">Neen, dat is niet op voorhand het geval. Het aanbod waar het hier om gaat, mag niet de zorg betreffen die is verzekerd via de AWBZ. Ook mag het de reguliere zorg niet aantasten in de zin van ongelijke toegankelijkheid en tweedeling. Zolang aan die voorwaarden wordt voldaan vind ik dergelijke initiatieven bespreekbaar. </antwoord>
      <noten afkomstig="antwoord"/>
   </antwoorden>
</kvr>
