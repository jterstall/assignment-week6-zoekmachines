<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de hardheidsclausule in het MVV-beleid en de mogelijkheid te reizen. (Ingezonden 12 juli 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29255
</item>
         <item attribuut="Inhoud">Vragen over de toepassing van de hardheidsclausule bij in de vragen beschreven situaties.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2579, Tweede Kamer</item>
         <item attribuut="Vraagnr_bij_indiening">2060720830</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-09-04</item>
         <item attribuut="Datum_indiening">2007-07-12</item>
         <item attribuut="Document-id">KVR29255</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5467" allpagenumbers="5467 5468 5469" vetnummer="2060720830" code="0607tkkvr2579" lopendefooter="Tweede Kamer, vergaderjaar 2006–2007, Aanhangsel" filenaam="KVR29255" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2579" onderwerp="" indiendatum="2007-07-12">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="4 september 2007), zie ook Aanhangsel Handelingen nr. 2346, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Op welke wijze wordt gebruik gemaakt van artikel 3.71, vierde lid, van het Vreemdelingenbesluit (de hardheidsclausule), bij het verstrekken van een Machtiging Voorlopig Verblijf (MVV)? Hoe vaak is de afgelopen jaren gebruik gemaakt van de bevoegdheid het MVV-vereiste buiten toepassing te laten omdat er sprake is van een «onbillijkheid van overwegende aard»? Zijn hierover concrete cijfers beschikbaar? Zo ja, kunt u deze aan de Kamer doen toekomen? </vraag>
      <vraag nummer="2">Is het waar dat bij de toepassing van de hardheidsclausule geen rekening wordt gehouden met de positie van betrokken kinderen, hetgeen tot gevolg heeft dat ook geen vrijstelling van het mvv-vereiste wordt verleend voor die mensen die jonge kinderen in Nederland hebben? Vindt u het wenselijk dat een jong kind mee moet naar het land van herkomst ofwel hier moet blijven zonder verzorging van de ouder zonder MVV? Hoe worden dergelijke situaties opgelost? Kunt u in uw antwoord artikel 3 van het Verdrag inzake de Rechten van het Kind betrekken? </vraag>
      <vraag nummer="3" voetnoot="1">Kent u de zaak van mevrouw G.Z.? <voetnoot nummer="1"/>Vindt u het te kwalificeren als een «onbillijkheid van overwegende aard» wanneer zij, aan alle vereisten voor een verblijfsvergunning voldoet, behalve het in bezit zijn van een geldige MVV, zodat deze feiten meegewogen kunnen worden bij het eventueel toepassen van de hardheidsclausule? Zo ja, kunt u toezeggen dat er zonodig een beleidswijziging zal worden doorgevoerd zodat deze hardheidsclausule minder stringent zal worden toegepast, dan wel dat er een nieuwe instructie van uw zijde naar de beslismedewerkers zal worden gestuurd? </vraag>
      <vraag nummer="4">Hoe beoordeelt u het feit dat mevrouw G.Z., die depressief, suïcidaal en psychotisch is, aan alle vereisten voldoet voor een verblijfsvergunning maar niet in het bezit is van een MVV, mogelijk wordt teruggestuurd naar het land van herkomst waar zij mogelijk enkele maanden moet wachten op een MVV? Wanneer aantoonbaar suïcidaal gedrag geen grond oplevert voor vrijstelling van een MVV, wat is dan wel reden de hardheidsclausule toe te passen? Kunt u enige voorbeelden noemen? </vraag>
      <vraag nummer="5">Op welke wijze wordt een advies van het Bureau Medisch Advies (BMA) in de besluitvorming betrokken? Is het waar dat een BMA-advies uitsluitend gaat over de vraag of iemand kan reizen, en niet over de vraag in hoeverre het verantwoord is dat iemand met bepaalde klachten terug gaat naar het land van herkomst? Is het waar dat het BMA kijkt naar de vraag of er behandelmogelijkheden zijn in het land van herkomst, maar niet beoordeelt of deze ook toegankelijk zijn voor de betrokkene en hoe de behandeling geregeld moet worden? Bent u van plan de wijze waarop BMA-adviezen tot stand komen te wijzigen dan wel er voor te zorgen dat deze adviezen op een minder theoretische wijze in de besluitvorming worden betrokken? </vraag>
      <vraag nummer="6" voetnoot="1">Kent u de zaak van mevrouw A.B.? <voetnoot nummer="1"/>Erkent u dat er in dit specifieke BMA-advies zoveel eisen worden gesteld aan de reis, zoals «nauwkeurige observatie in de periode voor het vertrek, reizen onder begeleiding, de mogelijkheid om de medicatie voort te zetten en de overdracht aan een behandelaar», zodat er in feite niet meer kan worden gesproken van een reële mogelijkheid te reizen? Wat is uw mening hierover? </vraag>
      <vraag nummer="7">Wat vindt u van het feit dat de Immigratie- en Naturalisatiedienst (IND) in bepaalde gevallen aan advocaten de mededeling doet dat de advocaat, maar moet zorgen dat de cliënt op een verantwoorde manier in kennis wordt gesteld van de inhoud van een voor cliënt negatieve beschikking vanwege het gevaar van suïcide? Is het waar dat de advocaat wordt aangeraden alvorens zijn cliënt op de hoogte te stellen contact op te nemen met de huisarts of behandelend psychiater, maar dat de geheimhoudingsplicht daaraan in de weg kan staan? </vraag>
      <noten afkomstig="vraag">
         <noot nummer="1">IND-nummer wordt onderhands toegezonden aan de bewindspersoon</noot>
      </noten>
   </vragen>
   <antwoorden aantal="7">
      <antwoord nummer="1">Iedere zaak wordt op eigen individuele merites beoordeeld. Indien er in een zaak sprake is van een combinatie van factoren die samen leiden tot een onbillijkheid van overwegende aard kan de hardheidsclausule worden toegepast. Hierover zijn geen concrete cijfers beschikbaar. Deze zaken worden geregistreerd onder de categorie «afgifte verblijfsvergunning regulier zonder MVV», hieronder vallen echter niet enkel de vrijstellingen op grond van de hardheidsclausule maar ook vrijstellingen op grond van nationaliteit of andere redenen. De cijfers zijn niet uitgesplitst. </antwoord>
      <antwoord nummer="2">De belangen van het kind vormen reeds een eerste overweging bij de inrichting van het beleid en worden meegewogen bij de afweging die gemaakt wordt in het kader van de hardheidsclausule. Gelet hierop vindt geen aparte toets plaats aan artikel 3 van het IVRK. Overigens valt uit de tekst, noch uit de wordingsgeschiedenis van het IVRK af te leiden dat aan deze bepaling in het IVRK een verdergaande strekking moet worden toegekend dan in de Nederlandse regelgeving gebruikelijk. </antwoord>
      <antwoord nummer="3">Ik ben bekend met de zaak van mevrouw G.Z. Van de bevoegdheid tot toepassing van de hardheidsclausule over te gaan wordt alleen gebruik gemaakt in zeer bijzondere gevallen. In het beleid is vastgelegd dat er geen sprake is van een zeer bijzonder geval in het kader van de hardheidsclausule als een persoon stelt dat aan alle voorwaarden voor verlening van de verblijfsvergunning voor het gestelde verblijfsdoel is voldaan, afgezien van het mvv-vereiste. De wetgever heeft namelijk met het mvv-vereiste beoogd het algemeen belang te waarborgen dat de overheid in de gelegenheid is om vooraf te onderzoeken of de vreemdeling aan alle voor toelating gestelde vereisten voldoet, zonder daarbij door diens aanwezigheid in Nederland voor een voldongen feit te worden geplaatst. Aan deze bedoeling zou wezenlijk afbreuk worden gedaan, indien vreemdelingen die zonder mvv Nederland zijn ingereisd en hier een verblijfsvergunning regulier voor bepaalde tijd aanvragen van het mvv-vereiste zouden worden ontslagen op grond van de stelling dat aan alle voorwaarden voor verlening van de verblijfsvergunning wordt voldaan. </antwoord>
      <antwoord nummer="4">Suïcidaal gedrag vormt, zonder af te doen aan de ernst van de mogelijke consequentie, op zichzelf geen grond voor toepassing van de hardheidsclausule of voor verlening van verblijf in Nederland. Er is geen limitatieve lijst met redenen om de hardheidsclausule toe te passen. Zoals reeds eerder gesteld gaat het om een samenstel van factoren die samen leiden tot de conclusie dat toepassing van het MVV-vereiste tot een onbillijkheid van overwegende aard zal leiden. In bepaalde gevallen kan vrijstelling van het MVV-vereiste op grond van de hardheidsclausule worden verleend indien de terugkeer van een vreemdeling in verband met een medische noodsituatie zal leiden tot een onbillijkheid van overwegende aard. Zoals vermeld wordt iedere zaak op eigen individuele merites beoordeeld. Ik zal bezien of er in het onderhavige geval aanleiding bestaat om toepassing te geven aan de hardheidsclausule. </antwoord>
      <antwoord nummer="5">Het advies van het BMA is volgens vaste jurisprudentie een deskundigenadvies aan de Immigratie- en Naturalisatiedienst (IND) ten behoeve van de uitoefening van diens bevoegdheden. BMA brengt, op verzoek van de IND en op basis van de vraagstelling van de ambtenaren van de IND, advies uit over de lichamelijke en/of geestelijke gezondheidstoestand van een vreemdeling. Na het advies wordt door de IND een beslissing genomen in het kader van een vreemdelingenrechtelijke procedure. In een BMA-advies wordt antwoord gegeven op verschillende vragen waaronder de vraag of de vreemdeling, gelet op zijn medische klachten, kan reizen en indien van toepassing, welke medische voorzieningen dan voor, tijdens of direct na de reis dienen te worden gerealiseerd. Tevens wordt aangegeven of de behandeling van de vreemdeling hier te lande van tijdelijke of van blijvende aard is, of het uitblijven van behandeling tot een medische noodsituatie op korte termijn leidt en of in het land van herkomst behandelmogelijkheden voor de betreffende klachten aanwezig zijn. Andere (aanvullende) vragen kunnen ook door ambtenaren van de IND aan BMA worden gesteld. De medisch adviseur van het BMA beperkt zich tot het beoordelen of voor de geïndiceerde behandeling een behandelingsmogelijkheid beschikbaar is, waarbij deze beoordeling volledig losstaat van factoren die van invloed zijn op de individuele, feitelijke toegankelijkheid van de behandeling. De individuele toegankelijkheid is voor de medisch adviseurs van BMA niet te beoordelen: het valt buiten het medisch competentiegebied en het is niet mogelijk gefundeerde uitspraken te doen over de individuele toegankelijkheid. Dit uitgangspunt vindt steun in de Medische Tuchtrechtspraak. Overigens wil ik benadrukken dat de vraag naar de feitelijke toegankelijkheid geen deel uitmaakt van de beoordeling naar de inwilligbaarheid van een aanvraag tot het verlenen van een verblijfsvergunning regulier. Dit is staand beleid dat al eerder ook door uw Kamer is onderschreven. Ik zie voorts geen aanleiding om de wijze waarop BMA-adviezen tot stand worden gebracht te wijzigen. In dit verband merk ik op dat de Inspectie voor de Gezondheidszorg (IGZ) onlangs onderzoek heeft gedaan naar de medische advisering in het kader van het vreemdelingenbeleid door BMA. De IGZ concludeert in zijn rapport van 14 juni 2006 dat «binnen de aan het BMA gestelde randvoorwaarden de medisch adviseurs hun werk over het algemeen deskundig, professioneel autonoom en zorgvuldig verrichten». Bedoeld rapport heeft bovendien voor BMA aanleiding gegeven om een plan van aanpak op te stellen waarin gevolg wordt gegeven aan de meeste aanbevelingen die door de IGZ zijn gemaakt. Voor zover u met uw stelling, dat BMA-adviezen op een theoretische wijze in de besluitvorming worden betrokken, bedoelt dat de feitelijke toegankelijkheid tot de medische zorg bij een BMA-advies niet wordt onderzocht, verwijs ik u naar hetgeen in dit verband hierboven is vermeld. </antwoord>
      <antwoord nummer="6">Ik ben bekend met de zaak van mevrouw A.B.. Het feit dat door BMA is vastgesteld dat een vreemdeling alleen kan reizen als aan bepaalde voorwaarden wordt voldaan, leidt niet tot de conclusie dat daardoor niet van een reële mogelijkheid te reizen kan worden gesproken. Dit gelet op het feit dat op voorhand niet is gebleken dat aan de gestelde reisvoorwaarden niet zal kunnen worden voldaan. Ik wil u in dit verband erop wijzen dat het, volgens vaste jurisprudentie, in beginsel, aan de vreemdeling is om de door de medisch adviseur voor het reizen noodzakelijk geachte voorwaarden te realiseren. Echter, in geval van een uitzetting faciliteert het Ministerie van Justitie de medische begeleiding/overdracht. Indien het onmogelijk is de medische begeleiding/overdracht te realiseren, blijft uitzetting voorts achterwege op grond van artikel 64 Vreemdelingenwet. </antwoord>
      <antwoord nummer="7">De IND is niet toegerust noch behoort het tot haar taak om in geval van dreiging met of pogingen tot zelfmoord aan vreemdelingen psychiatrische, psychologische of maatschappelijke hulpverlening te bieden. De IND kan in voorkomende gevallen desalniettemin, uit oogpunt van zorgvuldigheid, de gemachtigde van de betreffende vreemdeling op het door BMA vastgesteld verhoogd suïciderisico wijzen zodat hij, als hij dit noodzakelijk acht, stappen kan zetten om zijn cliënt te begeleiden. In verband met het vorenstaande kan de gemachtigde worden aangeraden om contact op te nemen met de behandelaar(s) van de vreemdeling alvorens betrokkene van de inhoud van de (afwijzende) beschikking op de hoogte wordt gesteld. Het vorenstaande is echter slechts een advies aan gemachtigde. Het is aan gemachtigde om te bepalen of hij dit advies opvolgt. </antwoord>
      <noten afkomstig="antwoord"/>
   </antwoorden>
</kvr>
