<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de minister van Buitenlandse Zaken over het oplaaiend geweld op Ambon. (Ingezonden 11 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12049
</item>
         <item attribuut="Inhoud">Vragen over het agenderen in de VN Veiligheidsraad van de humanitaire noodsituatie en de schendingen van mensenrechten op de Molukken.</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Grondrechten)</item>
         <item attribuut="Trefwoorden">Indonesië Mensenrechten VN</item>
         <item attribuut="Vindplaats">Kamervragen met antwoord 1999-2000, nr. 1589, Tweede Kamer</item>
         <item attribuut="Vraagnr_bij_indiening">2990013720</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">2000-07-17</item>
         <item attribuut="Datum_indiening">2000-07-11</item>
         <item attribuut="Document-id">KVR12049</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3595" allpagenumbers="3595 3596" vetnummer="2990013720" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12049" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1589" onderwerp="" indiendatum="2000-07-11">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-07-17">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Deelt u de zorg over het oplaaiend geweld op Ambon, zoals de recente (mortier) aanvallen op de dorpen Waai, Poka, Rumahtiga en de verwoesting van de universiteit van Ambon? </vraag>
      <vraag nummer="2">Wat is uw oordeel over de situatie van het toenemend aantal vluchtelingen, die zich voor een groot deel in de bergen bevinden, gezien ook de slechte weersomstandigheden? </vraag>
      <vraag nummer="3">Is het waar dat delen van het Indonesische leger meewerken aan de aanvallen of werkeloos toezien? </vraag>
      <vraag nummer="4">Deelt u de mening dat de Indonesische regering tot dusverre niet in staat blijkt het geweld te stoppen? </vraag>
      <vraag nummer="5">Welk perspectief ziet u voor stoppen van het geweld op korte termijn? </vraag>
      <vraag nummer="6">Zult u bij de Indonesische regering aandringen op stopzetten van het geweld en vervanging van onderdelen van leger en politie die deelnemen aan het geweld of die niet bereid zijn in te grijpen? </vraag>
      <vraag nummer="7">Hoe verloopt het overleg in het kader van de Verenigde Naties en de VN Veiligheidsraad met betrekking tot de situatie op de Molukken? </vraag>
      <vraag nummer="8">Bent u bereid, gezien de escalatie van geweld, alsnog aan te dringen op agendering van de humanitaire noodsituatie en de schendingen van mensenrechten op de Molukken in de VN Veiligheidsraad? </vraag>
      <vraag nummer="9">Wilt u deze vragen met spoed beantwoorden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De humanitaire situatie op Ambon is zorgwekkend. De hulporganisatie Action contre la Faim (AcF) heeft op heel Ambon 87 000 ontheemden geregistreerd. Dit aantal is in de huidige situatie moeilijk te verifiëren maar zal zeker zijn toegenomen naar aanleiding van de recente onlusten. Naar verluidt zijn ook in de Noordelijke Molukken opnieuw mensen voor het geweld gevlucht. De Nederlandse regering heeft in de bilaterale contacten met de Indonesische autoriteiten nadrukkelijk aandacht gevraagd voor de leefomstandigheden van de ontheemden. Tijdens het gesprek van de EU-ambassadeurs met president Wahid, vice-president Megawati en chef-defensiestaf Widodo, voorzien op 17 juli aanstaande, zal eveneens bijzondere aandacht worden gevraagd voor de situatie van de ontheemden en worden aangedrongen op vrije en veilige terugkeer voor hulpverleners. Ook de Secretaris-Generaal van de VN heeft in een verklaring op 30 juni opgeroepen de veilige en ongehinderde toegang van humanitaire hulpverleners toe te staan. </antwoord>
      <antwoord nummer="3">Ik constateer dat de Indonesische autoriteiten hebben aangekondigd dat zal worden overgegaan tot vervanging van leger- en politiemensen die hebben laten zien niet in staat te zijn tot onpartijdig en adequaat optreden. </antwoord>
      <antwoord nummer="4 en 5">Ik constateer dat ondanks de afkondiging van de civiele noodtoestand de situatie op de Molukken nog niet structureel is verbeterd. De Indonesische regering zal haar inspanningen gericht op herstel van rust en orde dan ook onverminderd moeten voortzetten en waar nodig intensiveren. De Nederlandse regering laat niet na haar hierop aan te spreken. Belangrijke stappen die daadwerkelijk kunnen bijdragen aan beëindiging van het geweld zijn de marineblokkade, het roteren van aanwezige politie- en legereenheden, confiscatie van wapens en verwijdering uit de Molukse archipel van buitenstaanders. </antwoord>
      <antwoord nummer="6">Ik heb de Indonesische regering bij herhaling aangesproken op het geweld in de Molukken en zal dit blijven doen zo lang dat nodig is. Voor een beschrijving van de diplomatieke inzet moge ik u verwijzen naar mijn brieven van 27 juni en 14 juli. Bij deze activiteiten heb ik ook aangedrongen op effectief en onpartijdig optreden van leger en politie. Uitgangspunt daarbij is en blijft dat de Indonesische autoriteiten zelf maatregelen nemen om aan het bloedvergieten een einde te maken. </antwoord>
      <antwoord nummer="7 en 8">Nederland heeft binnen de VN gezocht naar wegen om ook het gezag van deze organisatie in te zetten teneinde te komen tot het zo noodzakelijke herstel van rust op de Molukken. Ook hierbij gold als uitgangspunt dat de Indonesische regering zelf maatregelen dient te nemen om een einde te maken aan het conflict op de Molukken. De Indonesische regering heeft duidelijk gemaakt dat van verdergaande buitenlandse bemoeienis geen sprake kan zijn. Zij is vastbesloten de problemen op de Molukken op te lossen. Anders dan Oost-Timor zijn de Molukken onbetwist onderdeel van de Republiek Indonesië, Jakarta beschouwt het conflict als een binnenlandse aangelegenheid. Deze laatste notie wordt onderschreven in de internationale gemeenschap. Ondermijning van het gezag van de regering Wahid is niet in het belang van Indonesië, maar om haar geloofwaardigheid te kunnen behouden zal de Indonesische regering wel alert en effectief moeten handelen. In eerder genoemde verklaring van 30 juni sprak de Secretaris-Generaal van de Verenigde Naties zijn verontrusting uit over de escalatie van geweld en de verslechtering van de humanitaire situatie op de Molukken. In reactie op het aanhoudende geweld, en in vervolg op eerdere consultaties op het allerhoogste niveau in New York heeft de Nederlandse Permanente Vertegenwoordiger te New York op 6 juli namens de Nederlandse regering zijn grote zorg overgebracht aan de Secretaris-Generaal van de VN en deze verzocht in deze kwestie zijn eigen mogelijkheden maximaal te gebruiken. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
