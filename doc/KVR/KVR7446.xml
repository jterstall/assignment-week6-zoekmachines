<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over het Nederlandse collegegeldbeleid. (Ingezonden 5 juni 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7446
</item>
         <item attribuut="Inhoud">Vragen over mogelijke strijdigheid van het Nederlandse collegegeldbeleid met het Internationaal Verdrag inzake Economische, Sociale en Culturele Rechten (IVESCR).</item>
         <item attribuut="Rubriek">Hoger onderwijs (Studiefinanciering)</item>
         <item attribuut="Trefwoorden">Studiekosten</item>
         <item attribuut="Vindplaats">Kamervragen met antwoord 1997-1998, nr. 1485, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-07-09</item>
         <item attribuut="Datum_indiening">1998-06-05</item>
         <item attribuut="Document-id">KVR7446</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3049" allpagenumbers="3049 3050" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7446" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1485" onderwerp="" indiendatum="1998-06-5">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-07-9">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder>de ministers van Buitenlandse Zaken en van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de uitspraak van het VN-comité voor Economische, Sociale en Culturele rechten als zou het Nederlandse collegegeldbeleid in strijd zijn met het Verdrag voor Economische, Sociale en Culturele rechten? Zo ja, wat is uw mening over deze uitspraak? <voetnoot nummer="1"/>
      </vraag>
      <vraag nummer="2">Is het waar dat de Nederlandse regering niet op tijd, onvoldoende en onjuist heeft gerapporteerd aan het VN-comité, onder andere doordat de Nederlandse regering rapporteerde op basis van achterhaalde gegevens? </vraag>
      <vraag nummer="3">Bent u het eens met het VN-comité waar dit stelt dat de constante verhoging van de collegegelden en de daling van de basisbeurzen in strijd zijn met het beginsel van gelijke kansen voor alle inkomensgroepen? Zo neen, waarom niet? </vraag>
      <vraag nummer="4">Wat is uw mening over de stelling van het VN-comité dat bepalingen uit het genoemde verdrag wel degelijk een directe werking in Nederland moeten krijgen en over het niet acceptabel vinden dat de Nederlandse regering «vanwege technische redenen» die directe werking niet toekent? </vraag>
      <vraag nummer="5">Bent u het eens met de aanbevelingen van het VN-comité, met name waar het gaat om passende maatregelen om de nadelige effecten van de wet op de collegegelden te verlichten of te verwijderen? Zo neen, waarom niet? </vraag>
      <vraag nummer="6">Welke waarde hecht u aan de bepalingen over hoger onderwijs in het Verdrag voor Economische, Sociale en Culturele rechten? Op welke manier bent u van plan om aan de bepalingen uit het VN-verdrag te voldoen? Welke gevolgen heeft de uitspraak van het VN-comité voor de hoogte van de collegegelden, de hoogte van de basis- en aanvullende beurs en de toekomst van de prestatiebeurs? </vraag>
      <noten afkomstig="vraag">
         <noot nummer="1">Dit verdrag, door Nederland geratificeerd in 1978, bevat een bepaling die stelt dat het hoger onderwijs voor iedereen toegankelijk moet worden gemaakt, in het bijzonder door de invoering van kosteloos hoger onderwijs. Het Interstedelijk Studentenoverleg (ISO) wees het VN-comité er op dat in Nederland de collegegelden juist met 30% zijn gestegen, terwijl de basisbeurs met 25% is afgenomen. Nederland is hiermee in strijd met het VN-verdrag</noot>
      </noten>
   </vragen>
   <antwoorden aantal="6">
      <antwoord nummer="1">Het VN-comité voor Economische, Sociale en Culturele rechten heeft zich in de voorlopige versie van zijn «concluderende observaties» naar aanleiding van de Koninkrijksrapportage niet uitgesproken over het in strijd zijn van het heffen van collegegeld in Nederland met het lnternationaal Verdrag inzake Economische, Sociale en Culturele rechten (EVESCR). Ik ben op de hoogte van de uitspraak van het comité dat het bezorgd is over de gevolgen van de collegegeldwetgeving, die tot een voortdurende verhoging van de onderwijskosten zouden hebben geleid. Die verhogingen zouden volgens het comité in strijd zijn met het beginsel van gelijke kansen voor kinderen uit rijke en arme gezinnen. Voor mijn mening over dit laatste verwijs ik naar het antwoord op vraag 3. </antwoord>
      <antwoord nummer="2">Hoewel de tweede Koninkrijksrapportage ingevolge de verplichtingen van het IVESCR inderdaad vier jaar te laat werd ingediend, waarvoor Nederland zich heeft verontschuldigd sprak het VN-comité zijn waardering uit over het niveau van de rapportage. </antwoord>
      <antwoord nummer="3" voetnoot="1">Mij is een uitspraak bekend dat het VN-comité voortdurende verhoging van onderwijskosten strijdig vindt met gelijkheid van kansen tussen kinderen van rijke en arme gezinnen. Een uitspraak van dat comité die betrekking heeft op de daling van basisbeurzen is mij niet bekend. lk ben het niet eens met de uitspraak van het comité dat voortdurende stijging van collegegelden in strijd is met het beginsel van gelijke kansen voor alle inkomensgroepen. Onderwijsretributies kunnen niet los worden gezien van het stelsel waarvan zij deel uitmaken. Bij de vraag naar een aanvaardbare omvang van de collegegelden in relatie tot gelijkheid van kansen dient dan ook met de compenserende werking van dat stelsel rekening te worden houden. De uitspraak van het comité gaat eraan voorbij dat Nederland een afgewogen retributiestelsel kent waarin iedereen, die daartoe de geschiktheid bezit ongeacht zijn inkomen onderwijs kan volgen. Daarbij zijn speciale regelingen getroffen voor minder draagkrachtigen. Studerenden kunnen een tegemoetkoming in de studiekosten of studiefinanciering aanvragen. Studerenden van wie de ouders een laag of middeninkomen <voetnoot nummer="1"/>hebben, krijgen (elke verhoging van) het verschuldigde lesgeldbedrag of het wettelijk collegegeld volledig gecompenseerd in de tegemoetkoming in de studiekosten of in de studiefinanciering. Een verandering, zoals een verhoging, van het les- of collegegeld heeft dus geen gevolgen voor deze groep. </antwoord>
      <antwoord nummer="4" voetnoot="2">Ik ben het oneens met het VN-Comité wat betreft de directe werking van het IVESCR. Tijdens de behandeling van de Koninkrijksrapportage heeft de Nederlandse delegatie meermalen te kennen gegeven dat Nederland een van de weinige landen is waar de Grondwet (artikel 93) de mogelijkheid biedt internationale verdragen directe werking in het rechtsstelsel te laten hebben indien de in de verdragen opgenomen bepalingen geacht kunnen worden «voor eenieder bindend» te zijn. Ten aanzien van het IVESCR is dit niet het geval. Artikel 93 van de Grondwet heeft tot gevolg dat bij de toepassing van het internationale recht in Nederland de rechter een belangrijke rol speelt. De rechter is de aangewezen instantie om in concreto over de eenieder bindende werking van een verdragsbepaling te oordelen. De Hoge Raad heeft in het Harmonisatiewetarrest <voetnoot nummer="2"/>juist bevestigd dat het bij artikel 13 van het IVESCR niet om een eenieder bindende bepaling gaat. </antwoord>
      <antwoord nummer="5">Zoals uit het antwoord op vraag 3 valt af te leiden, ben ik het niet eens met de aanbevelingen van het VN-comité. </antwoord>
      <antwoord nummer="6" voetnoot="3 4">Nederland heeft het desbetreffende verdrag geratificeerd, weet zich verbonden aan de naleving daarvan en voldoet ook aan haar verdragsverplichtingen. Artikel 13, tweede lid, sub c van het IVESCR heeft de strekking het sociale grondrecht van de toegankelijkheid tot het hoger onderwijs te waarborgen van eenieder, die daartoe de geschiktheid bezit. In die context is vastgelegd dat landen toewerken naar «free education» (artikel 13, lid 2). Uit de ontstaansgeschiedenis van het verdrag blijkt dat met de term «free education» niet noodzakelijk bedoeld is dat het hoger onderwijs in alle gevallen kosteloos zou moeten zijn. Het gaat er om dat financiële belemmeringen de toegankelijkheid van het hoger onderwijs niet in de weg mogen staan <voetnoot nummer="3"/>. Dit is nog eens bevestigd in Nederland door het Harmonisatiewetarrest en in de zaak Flinterman – Staat der Nederlanden <voetnoot nummer="4"/>. Hiervoor heb ik reeds aangegeven dat collegegeldverhoging de door het verdrag nagestreefde toegankelijkheid van het hoger onderwijs niet in de weg staat. De uitspraak van het VN-comité heeft dus voor de hoogte van de collegegelden, de hoogte van de basis- en aanvullende beurs en de toekomst van de prestatiebeurs naar mijn oordeel geen gevolgen. Wel heeft de uitspraak van de commissie naar mijn oordeel tot gevolg dat nadere bezinning nodig is op de vraag of de verdragtekst in artkel 13, tweede lid, onder c. voldoende duidelijk is ten aanzien van haar hoofddoelstelling: de waarborging van de toegankelijkheid tot het hoger onderwijs. Tijdens de behandeling van het eerdergenoemde wetsvoorstel 24 025 is deze vraag ook aan de orde geweest. Mede gezien de ontwikkelingen in landen als het Verenigd Koninkrijk, Duitsland en Frankrijk is te bezien of er aanleiding is om binnen het kader van het verdrag mogelijkheden te vinden op één of andere wijze en duidelijker dan nu tot uitdrukking te brengen dat het financieringsbeleid zoals dat tegenwoordig in Nederland en in vele omringende landen wordt gevoerd, niet in strijd is met de doelstellingen en de geest van het verdrag. </antwoord>
      <noten afkomstig="antwoord">
         <noot nummer="1" titel="WSF-kind">Per 1 januari 1998 zijn de inkomensgrenzen tot waar recht bestaat op volledige compensatie van les-of collegegeld als volgt: – Wet tegemoetkoming studiekosten: f 50 631,– – Wet op de studiefinanciering: f 52 153,36 bij één «WSF-kind»; ouders niet ingedeeld in tariefgroep 4 of 5</noot>
         <noot nummer="2">HR 14 april 1989, NJ 1989, 469 en AB 1989, 207</noot>
         <noot nummer="3">Zie bijlage II bij de memorie van antwoord aan de Tweede Kamer bij de School-en cursusgeldwet 1972, kamerstukken 1971–1972, 11 796, nr. 5, de memorie van antwoord aan de Eerste Kamer ter zake van de wijziging van de Wet op het hoger onderwijs en wetenschappelijk onderzoek en de Wet op de studiefinanciering, houdende aanpassing van de collegegeldbepalingen en de afschaffing van de verblijfsduurbeperking (kamerstukken 1995–1996, 24 025, nr. 95b, blz. 6 en 7), alsmede de mondelinge behandeling in de Eerste Kamer (Handelingen I, 1996/97, blz. 1306, 1307, 1312, 1313, 1318, 1327 en 1331)</noot>
         <noot nummer="4" datum="1990-11-14" bron="Rb. ’s-Gravenhage">Rb. ’s-Gravenhage, 14 november 1990, rolnr. 89/7932 en 90/659</noot>
      </noten>
   </antwoorden>
</kvr>
