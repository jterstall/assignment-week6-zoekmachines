<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Binnenlandse Zaken en Koninkrijksrelaties over mogelijke toename van bureaucratie als gevolg van prestatiecontracten. (Ingezonden 7 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19663
</item>
         <item attribuut="Inhoud">Vragen over prestatiecontracten en effectiviteit bij politieregio's. De mogelijke gevolgen van prestatiecontracten zouden kunnen zijn dat de regio's zich concentreren op het arresteren en vastzetten van veelplegers en dat de cellen nodig zijn voor veelplegers, waardoor zware criminelen vervroegd op straat komen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Gevangeniswezen en penitentiair recht) Criminaliteit en openbare orde (Politie) Strafrecht en strafprocesrecht (Vervolging)</item>
         <item attribuut="Trefwoorden">Criminaliteitsbestrijding Gevangeniswezen Politie</item>
         <item attribuut="Vindplaats">Kamervragen met antwoord 2003-2004, nr. 985, Tweede Kamer</item>
         <item attribuut="Vraagnr_bij_indiening">2030405540</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-03-09</item>
         <item attribuut="Datum_indiening">2004-01-07</item>
         <item attribuut="Document-id">KVR19663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2087" allpagenumbers="2087 2088" vetnummer="2030405540" code="0304tkkvr985" lopendefooter="Tweede Kamer, vergaderjaar 2003–2004, Aanhangsel" filenaam="KVR19663" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="985" onderwerp="" indiendatum="2004-01-7">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="9 maart 2004), zie ook Aanhangsel Handelingen nr. 765, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe bent u tot de slotsom gekomen dat de toegenomen bureaucratie, als gevolg van de prestatiecontracten, aanvaardbaar is? <voetnoot nummer="1"/>
      </vraag>
      <vraag nummer="2">Hoe oordeelt u over het feit, dat een aantal regio’s geen prestatiebeloning krijgt omdat zij niet de mankracht hadden om aan de procedures te voldoen? </vraag>
      <vraag nummer="3">Deelt u de mening dat de politie minder geld moet krijgen als zij haar budget niet besteed aan het invullen van formulieren en het laten afstempelen van deze formulieren door dure accountants? Zo ja, waarom? Zo neen, bent u bereid maatregelen te treffen om de bureaucratische last te verminderen? </vraag>
      <vraag nummer="4" voetnoot="2">Hoe oordeelt u over de observaties van de heren Vlug en Klein Rensink, respectievelijk advocaat te Zwolle en vice-president van de rechtbank Zwolle, dat de keerzijde van deze prestatiecontracten is, dat voor zware misdrijven en minder zichtbare delicten zoals fraude en cocaïnesmokkel kortere straffen opgelegd kunnen worden omdat de nadruk is komen te liggen op het arresteren en vastzetten van veelplegers? <voetnoot nummer="2"/>
      </vraag>
      <vraag nummer="5">Deelt u de mening van de heren Vlug en Klein Rensink dat het vervroegd vrijlaten van zware criminelen als gevolg van de toename van veelplegers in de cellen, ertoe leidt dat zware ex-criminelen onvoorbereid op straat komen, aansluiting missen bij de reclassering en daardoor sneller in herhaling van crimineel gedrag vervallen? Deelt u de mening dat dit de effectiviteit van straffen ondergraaft? Welke oplossingen heeft u voor dit probleem? </vraag>
      <noten afkomstig="vraag">
         <noot nummer="1" datum="2003-12-29" bron="De Volkskrant">De Volkskrant, 29 december 2003</noot>
         <noot nummer="2" datum="2003-12-30" bron="NOS Radio 1 Journaal">NOS Radio 1 Journaal, 30 december 2003, 12.00 uur</noot>
      </noten>
   </vragen>
   <antwoorden aantal="5">
      <antwoord nummer="1">De voor de prestatiecontracten benodigde gegevens leveren geen extra administratieve inspanning voor de politie op. Het betreffen bestaande gegevens (zoals over het ziekteverzuim) die al voor de totstandkoming van de prestatiecontracten werden geregistreerd of gegevens die betrokken worden bij andere organisaties dan de politiekorpsen zoals het Openbaar Ministerie en het Centraal Justitieel Incasso Bureau. Uitzondering hierop vormt de prestatiebekostiging van vorig jaar, omdat de gegevens toen moesten worden betrokken van de 26 korpsen zelf. Hiertoe waren extra verplichtingen (zoals een accountantsverklaring en een audit op de informatievoorziening bij die korpsen) noodzakelijk. Dit vereiste enige extra (administratieve) inspanning bij de korpsen. Voor de goede orde wijs ik u erop dat de prestatiebekostiging die in 2003 is uitgekeerd betrekking had op de prestaties in het jaar 2002 en daarmee op een periode vóór de totstandkoming van de prestatiecontracten. </antwoord>
      <antwoord nummer="2">Ten aanzien van de procedures heeft ieder korps aan alle gestelde verplichtingen voldaan. Geen enkel korps is op grond hiervan uitgesloten van prestatiebekostiging. Een aantal korpsen is uitgesloten van prestatiebekostiging omdat op basis van de beschikbare informatie onvoldoende zekerheid bestond over de rechtmatigheid van een eventuele uitkering. Daarnaast heeft een aantal korpsen geen prestatiebekostiging ontvangen omdat de geleverde prestaties niet voldoende bleken. In mijn brief van 10 december 2003 (Kamerstuk 28 824, nr. 8) heb ik u hierover geïnformeerd. </antwoord>
      <antwoord nummer="3">De bureaucratische last kan nooit tot nul worden gereduceerd, omdat de korpsen aan bepaalde administratieve verplichtingen moeten voldoen voor de reguliere rapportage over de inzet van de financiële middelen. Dit geldt overigens voor elke organisatie waar sprake is van verantwoording van de besteding van financiële middelen. Dit neemt niet weg dat ernaar gestreefd moet worden deze administratieve verplichtingen zoveel mogelijk te beperken tot de noodzakelijke verplichtingen. Met dit doel heeft ook een IBO-onderzoek plaatsgevonden naar de administratieve lasten bij de politie. Dit onderzoek heeft een aantal bruikbare aanbevelingen opgeleverd om de lasten te verminderen. Zoals aangegeven in het kabinetsstandpunt (Kamerstuk 29 408, nr. 1) neemt het kabinet deze aanbevelingen zoveel als mogelijk over. Verder heeft het kabinet aangekondigd het onderzoek naar vermindering van de lasten bij de politie te zullen voorzetten en te zoeken naar meer mogelijkheden om het adagium «minder regels meer blauw» te realiseren. Dit jaar zal dit onderzoek zich richten op de regelgeving inzake verkeer en recherche. </antwoord>
      <antwoord nummer="4">Ons zijn geen feiten bekend die deze observaties schragen. De onafhankelijkheid van de rechter is in ons staatsbestel onbetwist. Het lijkt dan ook onwaarschijnlijk dat prestatiecontracten tussen de politieministers en de politie en landelijke prioriteiten (in dit geval ten aanzien van de aanpak van veelplegers) invloed zouden hebben op de strafmaat. Wel heeft de rechter verschillende alternatieven bij de strafoplegging. Daarmee wordt gedoeld op sanctiemodaliteiten zoals geldboete, detentie, werkstraffen, elektronische detentie, etc. Bij het bepalen van de strafmaat laat de rechter zich niet leiden door gebrek aan detentiecapaciteit. Overigens hebben de prestatiecontracten de intentie om de opsporing van strafbare feiten op een hoger niveau te brengen. Hiertoe ontvangt de politie ook extra middelen. Met dit streven wordt het niveau van opsporing in het algemeen verhoogd, ook waar het gaat om zware en ook om minder zichtbare delicten. Hiernáást, en niet in plaats daarvan, wordt extra aandacht geschonken aan een gerichte aanpak van veelplegers. </antwoord>
      <antwoord nummer="5">De toename van het aantal veelplegers in de cellen is een van de oorzaken van de sterk groeiende capaciteitsbehoefte en het huidige capaciteitstekort. Door de uitbreiding van de detentiecapaciteit, onder meer voor de (jeugdige) veelplegers, maar ook door meerpersoonscelgebruik, het toepassen van alternatieve sancties, alsmede door te investeren in alternatieve vormen van geschillenbeslechting wordt gepoogd de strafrechtsketen in het algemeen en de druk op de cellencapaciteit in het bijzonder te verminderen. Om het acute capaciteitstekort op te vangen worden de instrumenten van incidenteel versneld ontslag (IVO) en ambtshalve strafonderbreking toegepast. Momenteel laat de minister van Justitie onderzoeken of het verlenen van IVO zo kan worden georganiseerd, dat beter kan worden geanticipeerd op het moment van ontslag en de planning van reïntegratietrajecten op het IVO-moment kan worden afgestemd. Op die wijze tracht hij te voorkomen dat de aansluiting op mogelijke vervolgtrajecten gevaar loopt. </antwoord>
      <noten afkomstig="antwoord"/>
   </antwoorden>
</kvr>
