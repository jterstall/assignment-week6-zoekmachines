<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over het downloaden op internet. (Ingezonden 27 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28895
</item>
         <item attribuut="Inhoud">Vragen over implicaties van de 'thuiskopieregeling'. Er kan voor eigen gebruik van muziek en film een kopie gemaakt worden, ook al is de kopieerder niet de eigenaar van de bron, zoals bij een gehuurde of geleende cd of dvd. Indiener vraagt of deze bepalingen ook gelden voor het aanbod van werken op internet. Ze wijst op mogelijke juridische conflicten: de Nederlandse thuiskopieregeling sluit downloaden van evident illegaal gedistribueerde werken niet uit, en zou strijdig kunnen zijn met de Europese Richtlijn auteursrecht (Bern drie-stappen-test).</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Netwerken) Cultuur en taal (Overig)</item>
         <item attribuut="Trefwoorden">Audiovisuele media Auteursrecht Films Muziek Reprorecht</item>
         <item attribuut="Vindplaats">Kamervragen met antwoord 2006-2007, nr. 2256, Tweede Kamer</item>
         <item attribuut="Vraagnr_bij_indiening">2060719410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-07-18</item>
         <item attribuut="Datum_indiening">2007-06-27</item>
         <item attribuut="Document-id">KVR28895</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4779" allpagenumbers="4779 4780" vetnummer="2060719410" code="0607tkkvr2256" lopendefooter="Tweede Kamer, vergaderjaar 2006–2007, Aanhangsel" filenaam="KVR28895" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2256" onderwerp="" indiendatum="2007-06-27">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-07-18">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Klopt het dat de zogenaamde thuiskopieregeling toestaat om voor eigen gebruik van muziek en film een kopie te maken, de zogenaamde thuiskopie, ook al is de kopieerder niet de eigenaar van de bron, zoals bijvoorbeeld omdat het gaat om een gehuurde of geleende cd of dvd? </vraag>
      <vraag nummer="2">Zijn deze bepalingen ook van toepassing op het aanbod van werken op het internet? </vraag>
      <vraag nummer="3">Geldt dit ook voor het aanbod van werken op het internet die nog niet legaal voor het publiek te koop zijn of openbaar gemaakt zijn? Kunt u uw antwoord toelichten? </vraag>
      <vraag nummer="4">Bent u bekend met de Europese Richtlijn auteursrecht, waarin gesteld wordt dat, voordat een lidstaat een uitzondering kan regelen, een drie-stappen-test doorlopen moet worden, de zogenaamde Bern drie-stappen-test? </vraag>
      <vraag nummer="5">Is de thuiskopieregeling getest volgens de Bern drie-stappen-test? Zo ja, wat was hiervan de uitkomst? Zo neen, waarom niet? </vraag>
      <vraag nummer="6">Hoe verhoudt zich het downloaden van werken die nog niet via legale weg publiekelijk verkrijgbaar zijn tot de Bern-drie-stappen-test? </vraag>
      <vraag nummer="7">Acht u het mogelijk dat rechthebbenden de thuiskopieregeling succesvol aanvechten bij het Europese Hof op grond van het feit dat deze regeling, die de mogelijkheid openlaat van het downloaden van evident illegaal gedistribueerde werken, kan conflicteren met de Bern drie-stappen-test? Zo ja, welke consequenties kan dat hebben voor het hele Nederlandse thuiskopiebeleid? </vraag>
      <vraag nummer="8">Welke stappen kunt u nemen om ervoor zorg te dragen dat Nederland niet in een dergelijke juridische procedure belandt? Welke stappen bent u bereid te nemen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, mits het gaat om het reproduceren van een (gedeelte van een) film- of muziekwerk zonder direct of indirect commercieel oogmerk en de privékopie uitsluitend dient tot eigen oefening, studie of gebruik van de natuurlijke persoon die de privékopie maakt (artikel 16c, eerste lid, Auteurswet en artikel 10, onderdeel e, van de Wet op de naburige rechten). Bijgevolg is het niet toegestaan om een privékopie door derden te laten maken, af te geven of anderszins in het verkeer te brengen. Daarentegen is het zonder toestemming van rechthebbenden openbaar maken, in de zin van beschikbaar stellen aan het publiek, van beschermde werken via Internet (het zgn. uploaden) niet toegestaan (Kamerstukken II 2002/03, 28 482, nr. 5, blz. 33). </antwoord>
      <antwoord nummer="2">Ja. </antwoord>
      <antwoord nummer="3">Artikel 16c Auteurswet stelt niet de eis dat een privékopie uitsluitend mag worden gemaakt van een legale bron. Het ontbreken van de eis dat het origineel «legaal» moet zijn leidt tot een voor consumenten ruimhartig thuiskopieregime. Inherent daaraan is dat van een illegale bron legale privékopieën kunnen worden gemaakt, voor zover de overige wettelijke voorwaarden in acht worden genomen (Kamerstukken II, 2002–2003, 28 482, nr. 5, blz. 33 en Kamerstukken II, 2002–2003, 28 482, nr. 8, blz. 13). Daaraan heeft allereerst het feit ten grondslag gelegen dat artikel 5, tweede lid, onderdeel b, van Richtlijn nr. 2001/29 van het Europees Parlement en de Raad van de Europese Unie betreffende de harmonisatie van bepaalde aspecten van het auteursrecht en de naburige rechten in de informatiemaatschappij (PbEG L 167; hierna: de richtlijn) evenmin de voorwaarde van de legale bron stelt. Verder kan in een Internetomgeving van een gebruiker over het algemeen niet worden gevraagd te beoordelen of er al dan niet sprake is van een legale dan wel illegale bron. Voorts werd betwijfeld of de introductie van dit onderscheid bij de thuiskopieregeling wel handhaafbaar zou zijn (Kamerstukken II 2002–2003, 28 482, nr. 5, blz. 33), omdat het thuiskopiëren zich bij uitstek in het privédomein van de consument afspeelt. Dat laat overigens onverlet dat het leerstuk van de onrechtmatige daad grenzen kan stellen aan de uitoefening van de privékopie-exceptie. Daarvan kan bijvoorbeeld sprake zijn als er ten behoeve van het downloaden van beschermde werken technische beschermingsvoorzieningen worden omzeild, en betrokkene dat weet of redelijkerwijze behoort te weten (artikel 29a, tweede lid, Auteurswet en artikel 19, eerste lid, Wet op de naburige rechten). </antwoord>
      <antwoord nummer="4, 5 en 6">De drie-stappen-test ligt besloten in artikel 5, vijfde lid, van de richtlijn, en houdt samengevat in dat de in de richtlijn voorziene beperkingen en uitzonderingen – waaronder de privékopie-exceptie – slechts in bepaalde bijzondere gevallen mogen worden toegepast, mits daarbij geen afbreuk wordt gedaan aan de normale exploitatie van werken en de wettige belangen van de rechthebbende niet onredelijk worden geschaad. De drie-stappen-toets is bij de vormgeving van de thuiskopieregeling in acht genomen en ligt besloten in de voorwaarden die aan de inroepbaarheid van de privékopie-exceptie worden gesteld (Kamerstukken II 2002–2003, 28 482, nr. 5, blz. 18). In de thuiskopieregeling komt dit met name tot uitdrukking in het feit dat het moet gaan om een privékopie a) uitsluitend voor eigen studie, oefening of gebruik, b) gemaakt zonder direct of indirect commercieel oogmerk en c) van de natuurlijke persoon die de kopie maakt. Daartegenover staat, zoals gezegd, de aanspraak van rechthebbenden op een billijke vergoeding. </antwoord>
      <antwoord nummer="7">Mij is bekend dat er momenteel een juridische procedure loopt tussen de Stichting Onderhandelingen Blanco Informatiedragers, enerzijds, en de Stichting Onderhandelingen Thuiskopievergoedingen alsmede de Stichting De Thuiskopie, anderzijds, waarin verschillende onduidelijkheden in de regeling van de privékopie-exceptie in de Richtlijn aan de orde zijn gesteld. Op dit moment is nog open of in deze procedure prejudiciële vragen aan het Europese Hof van Justitie zullen worden gesteld. Mocht dat het geval zijn, en de procedure resulteren in een uitspraak waarin de privékopie-exceptie in strijd met de richtlijn wordt bevonden, dan zal die uitspraak nopen tot wetswijziging in de door het Hof gedicteerde zin. </antwoord>
      <antwoord nummer="8">In mijn brief van 28 maart 2007 aan uw Kamer is een bevriezing van het thuiskopiestelsel tot 1 januari 2009 bij algemene maatregel van bestuur aangekondigd (Kamerstukken II 2006/07, 30 800 VI, nr. 79). Daarbij is aangegeven dat de tussenliggende periode zal worden benut om met alle betrokken partijen in overleg te treden over de huidige thuiskopieregeling. Hierover hebben inmiddels twee bijeenkomsten plaatsgevonden, te weten op 22 mei en 21 juni jl. Daarbij is door de brancheorganisatie voor de entertainmentindustrie, de Nederlandse Vereniging van Producenten en Importeurs van beeld- en geluidsdragers, nadrukkelijk aandacht gevraagd voor het ontbreken van het onderscheid legale-illegale bron in de huidige thuiskopieregeling. Aanleiding daarvoor is zowel het feit dat er sinds de aanvaarding van de Richtlijn, bijvoorbeeld door de opkomst van webwinkels voor het betaald downloaden, sprake is van gewijzigde exploitatievormen van muziek en film in een digitale omgeving, als de omstandigheid dat enkele andere EU-lidstaten, zoals Finland, Duitsland, Noorwegen en Spanje, het onderscheid wel in enigerlei vorm kennen. Het thema «legale-illegale bron» zal daarom een van de eerste onderwerpen zijn waarover na de zomer gesproken zal worden. Het is mijn streven om de Tweede Kamer begin 2008 te berichten over de uitkomsten van deze tussentijdse evaluatie van ons thuiskopiestelsel. </antwoord>
      <noten afkomstig="antwoord"/>
   </antwoorden>
</kvr>
