<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister-president en de ministers van Justitie en van Binnenlandse Zaken en Koninkrijksrelaties over dossierinzage. (Ingezonden 1 oktober 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16832
</item>
         <item attribuut="Inhoud">Vragen naar aanleiding van de weigering aan een NRC-journalist om correspondentie over de aangifte tegen de leden van het regime Videla in te zien.</item>
         <item attribuut="Rubriek">Rechterlijke organisatie (Openbaar ministerie) Staats- en bestuursrecht (Overig)</item>
         <item attribuut="Trefwoorden">Openbaar ministerie Openbaarheid van bestuur</item>
         <item attribuut="Vindplaats">Kamervragen met antwoord 2002-2003, nr. 483, Tweede Kamer</item>
         <item attribuut="Vraagnr_bij_indiening">2020300870</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-10-01</item>
         <item attribuut="Document-id">KVR16832</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1019" allpagenumbers="1019 1020" vetnummer="2020300870" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16832" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="483" onderwerp="" indiendatum="2002-10-1">
         <vrager partij="SP" oorsprong="parlement">Kant</vrager>
         <vraagt-aan>de minister-president en de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="9 december 2002), zie ook Aanhangsel Handelingen nr. 187, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister-president, minister van Algemene Zaken en de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Waarom is aan een NRC-journalist inzage geweigerd in stukken waarvan in antwoord op schriftelijke vragen is gesteld dat: «er in informatieve zin contact is geweest over de aanklacht tussen de ministeries van Algemene Zaken en van Justitie»? Waarom zou deze «informatieve» correspondentie niet openbaar gemaakt kunnen worden? 1,2 </vraag>
      <vraag nummer="2" voetnoot="2">Waarom is inzage geweigerd in correspondentie tussen het College van Procureurs-Generaal (PG’s) en het ministerie van Algemene Zaken, waarvan de minister van Justitie heeft gesteld <voetnoot nummer="2"/>dat deze correspondentie slechts informatief en feitelijk is? </vraag>
      <vraag nummer="3">Waarom is inzage geweigerd in correspondentie waarvan in antwoord op vraag 2 wordt gesteld dat «... deze deels mondelinge en deels schriftelijke informatie in eerste instantie het feit dat er een aangifte ontvangen was, in tweede instantie de mededeling van de overdracht van de aangifte aan de bevoegde hoofdofficier van justitie te Amsterdam en in derde instantie de (voorgenomen) beslissing van het Openbaar Ministerie, de voorgenomen beslissing materieel identiek was aan de definitieve beslissing»? </vraag>
      <vraag nummer="4">Bent u bereid de volgende stukken de Kamer ter inzage te geven: – vier interne memo’s van het parket generaal aan de voorzitter van het College van PG’s (17-1-2001 en 13-2-2001 en 7-3-2001 en 13-3-2001) – een fax van de voorzitter van het College van PG’s aan de minister van Justitie (16-3-2001) – mailberichten tussen het Parket Generaal en de behandelend Officier van Justitie – een mailbericht tussen het Parket Generaal en het waarnemend hoofd van justitie te Amsterdam – een faxbericht van de voorzitter van het College van PG’s aan het ministerie van Algemene Zaken (14-3-2001) – een brief van het College van PG’s aan de minister van Justitie (26-1-2001) – Notulen van de vergadering van het College van PG’s van 17-1-2001, 6-2-2001 en 6-2-2001? Wilt u per stuk motiveren waarom u hiertoe eventueel niet bereid bent? </vraag>
      <vraag nummer="5">Als u geen inzage geeft, belemmert u dan daarmee niet de controlerende taak van de Tweede Kamer? Kunt u uitleggen waarom het niet geven van de informatie – wederom motivering per stuk waarin inzage is gevraagd – niet in strijd is met art. 68 van de Grondwet? </vraag>
      <noten afkomstig="vraag">
         <noot nummer="1" datum="2002-09-9" bron="Staatscourant">Staatscourant, 9 september 2002</noot>
         <noot nummer="2">Antwoord op kamervragen, Aanhangsel Handelingen nr. 1289, vergaderjaar 2000–2001</noot>
      </noten>
   </vragen>
   <antwoorden aantal="5">
      <antwoord nummer="1">Er hebben geen schriftelijke contacten plaatsgevonden tussen de ministeries van Algemene Zaken en van Justitie. Daarom kon er ook geen correspondentie in de door u bedoelde zin openbaar worden gemaakt. Wel zijn er mondelinge, informatieve contacten tussen deze beide departementen geweest. Omdat de Wet openbaarheid van bestuur (Wob) op grond van artikel 3, eerste lid, uitgaat van het recht op informatie voor zover die is neergelegd in documenten, valt die informatie niet onder de Wob. </antwoord>
      <antwoord nummer="2">Bij faxbericht van 14 maart 2001 heeft de voorzitter van het College van procureurs-generaal de voorgenomen afdoening van de aangifte ter informatie gefaxt naar het ministerie van Algemene Zaken. Zie voor de weigering van de openbaarmaking van dat document mijn antwoord op vraag 3. Van schriftelijke contacten buiten deze ene fax is geen sprake geweest. </antwoord>
      <antwoord nummer="3">Bij brief van 6 april 2001 heeft een journalist van NRC Handelsblad, met een beroep op de Wob verzocht om – onder meer – inzage te krijgen in alle schriftelijke stukken met betrekking tot de beslissing van de hoofdofficier van justitie te Amsterdam om geen vervolging in te stellen tegen de leden van het regiem Videla, waarbij het Ministerie van Justitie dan wel aan hem gelieerde diensten betrokken zijn geweest. Bij besluit van 22 mei 2001 heeft mijn ambtsvoorganger dit verzoek, met een beroep op de in de Wob opgenomen weigeringsgronden, gedeeltelijk ingewilligd en gedeeltelijk afgewezen. Over de niet openbaar gemaakte stukken is vervolgens tot en met de Afdeling bestuursrechtspraak van de Raad van State geprocedeerd. Openbaarmaking van de documenten werd geweigerd op grond van artikel 10, tweede lid aanhef en onder g, en artikel 11 van de Wet openbaarheid van bestuur (Wob). Voor de motivering verwijs ik naar de bijgevoegde uitspraak van de Afdeling rechtspraak van de Raad van State van 21 augustus 2002, kenmerk </antwoord>
      <antwoord nummer="200105270" voetnoot="1">
         <voetnoot nummer="1"/>. De Afdeling overwoog onder meer: «Gelet op de aard van de aan de orde zijnde aangelegenheid en de verantwoordelijkheid van de betrokken bewindspersonen heeft de president (van de rechtbank Amsterdam) aan de term «intern beraad» geen onjuiste uitleg gegeven. De Afdeling acht het voorts niet onaanvaardbaar dat in een geval als het onderhavige, waarin gelet op de aard van het onderwerp geen uitvoerige redengeving voor het weigeren van informatie kan worden gegeven, slechts wordt aangegeven welke documenten kunnen worden aangemerkt als te zijn opgesteld ten behoeve van intern beraad. In de memorie van antwoord betreffende de Wob, pagina 13, is aangegeven dat het interne karakter van een document wordt bepaald door het oogmerk waarmee het stuk is opgesteld. Na met toepassing van artikel 8:29 van de Algemene wet bestuursrecht kennis te hebben genomen van deze documenten waarvan de minister openbaarmaking geweigerd heeft, is de Afdeling, anders dan de president, van oordeel dat zij alle kunnen worden aangemerkt als documenten van intern beraad, waarin persoonlijke beleidsopvattingen zijn vervat. Dat de documenten f en t (...) twee berichten van de voorzitter van het college van procureurs-generaal aan het Ministerie van Algemene Zaken onderscheidenlijk het Ministerie van Justitie betreffen, leidt voor die documenten niet tot een andere conclusie. Gelet op het voorgaande heeft de minister zich terecht op het standpunt gesteld dat artikel 11, eerste lid van de Wob zich verzet tegen de openbaarmaking van deze documenten. Dit oordeel is niet verder te motiveren zonder prijs te geven wat de minister ingevolge deze bepaling aan de openbaarheid heeft mogen onthouden.» Daarnaast heeft de Afdeling bestuursrechtspraak van de Raad van State geoordeeld «dat uit de desbetreffende documenten reeds blijkt dat ze zijn opgesteld door een beperkt aantal personen, waarvan sommigen door hun functie persoonlijk bekend zijn. Op grond hiervan kan, gelet op de aard en de inhoud van deze documenten, worden staande gehouden dat de minister in redelijkheid heeft kunnen weigeren van de hem ingevolge artikel 11, tweede lid van de Wob toekomende bevoegdheid gebruik te maken,» aldus de Afdeling. Nu openbaarmaking van de gevraagde documenten geweigerd kon worden op grond van artikel 11 van de Wob, heeft de Afdeling de gehanteerde weigeringsgrond in artikel 10, tweede lid, aanhef en onder g, van de Wob buiten beschouwing gelaten. </antwoord>
      <antwoord nummer="4 en 5" voetnoot="2">De notulen van het College van procureurs-generaal van 17-1-2001 en 6-2-2001 heb ik bij beslissing van 22 mei 2001 reeds openbaar gemaakt. Deze notulen treft u bijgaand aan. De vertrouwelijke bijlage bij die notulen heb ik niet openbaar gemaakt. De overige stukken zal ik niet verstrekken. Zoals in het kader van het Wob-verzoek door de rechter werd vastgesteld betreft het hier documenten die kunnen worden aangemerkt als documenten van intern beraad. Ik ben mij er van bewust dat de toepasselijkheid van een weigeringsgrond op basis van de Wob geen afdoende argument hoeft te zijn om de informatie aan de Kamer te onthouden. Dat is hier ook niet het geval. De stukken betreffen echter het intern beraad binnen het Openbaar Ministerie en tussen het Openbaar Ministerie en de betrokken bewindspersonen over een lopende strafzaak. Nog los van de aard en materie van de concrete informatie is het openbaar maken van dergelijke communicaties niet opportuun. De eigen positie van het Openbaar Ministerie bij de vervolging verdraagt zich niet met het openbaar maken van stukken die betrekking hebben op de gedachtewisseling ter voorbereiding over een beslissing om tot vervolging over te gaan. Dat geldt a fortiori voor informatie van het Openbaar Ministerie aan betrokken bewindslieden. Daar betreft het informatie die mede een functie heeft bij de voorbereiding van de besluitvorming in het kabinet. In die gevallen is ook de eenheid van het regeringsbeleid in het geding. Dit standpunt beperkt op geen enkele wijze de mogelijkheid van controle door de Kamer. Deze controleert de beslissingen, maar niet de gedachtewisseling die daaraan voorafgaat. Dit geldt a fortiori voor de besluitvorming van het Openbaar Ministerie. Het Openbaar Ministerie heeft een eigen wettelijke taak waarbij de verantwoording – indirect – geschiedt door de minister van Justitie. Van een directe controle van het handelen van het Openbaar Ministerie is derhalve geen sprake. Over de feiten en omstandigheden in de onderhavige zaak heeft mijn ambtsvoorganger uw Kamer ingelicht (u zie zijn antwoorden op 27 april 2001 en 17 juni 2001) <voetnoot nummer="2"/>. Nu u die gegevens derhalve reeds heeft ontvangen, belemmer ik naar mijn vaste overtuiging niet de controlerende taak van uw Kamer. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2" documenttype="Kamervragen" documentnummer="1289" documentjaargang="2000-2001">Aanhangsel Handelingen, nr. 1289, vergaderjaar 2000–2001.</noot>
      </noten>
   </antwoorden>
</kvr>
