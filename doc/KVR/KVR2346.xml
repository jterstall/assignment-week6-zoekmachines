<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over de uitspraak in de procedure van de Zaïrees B.N. (Ingezonden 21 november 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2346
</item>
         <item attribuut="Inhoud">Betreft het terugzenden van een uitgezette Zaïrese asielzoeker.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Zaïre</item>
         <item attribuut="Vindplaats">Kamervragen met antwoord 1995-1996, nr. 409, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-11-21</item>
         <item attribuut="Document-id">KVR2346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="833" allpagenumbers="833 834" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="409" onderwerp="" indiendatum="1995-11-21">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="22 december 1995), zie ook aanhangsel Handelingen nr. 350, vergaderjaar 1995/1996.">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de uitspraak van de president van de Vreemdelingenkamer Den Haag van 6 november 1995 in de procedure van de Zaı¨rees B.N.? <voetnoot nummer="1"/>
      </vraag>
      <vraag nummer="2">Deelt u de conclusie, dat het door het ministerie van Buitenlandse Zaken uitgebrachte individuele ambtsbericht onzorgvuldig blijkt te zijn, nu het door de president op een drietal punten wordt weerlegd? </vraag>
      <vraag nummer="3">Geeft de overweging van de president van de Vreemdelingenkamer «...dat de algehele situatie in Zaı¨re thans dermate zorgwekkend is dat in het geval van uitgezette Zaı¨rese asielzoekers wellicht «monitoring» na hun aankomst in Kinshasa gewenst is...» u aanleiding om uitermate terughoudend te zijn met het terugzenden van Zaı¨rezen? </vraag>
      <vraag nummer="4">Welke stappen gaat u ondernemen om onbetrouwbare ambtsberichten te ontzenuwen? </vraag>
      <vraag nummer="5">Bent u bereid aan het verzoek van de UNHCR inzake de «monitoring» van uitgezette Zaı¨rese asielzoekers na aankomst in Kinshasa te voldoen? </vraag>
      <vraag nummer="6">Bent u tevens bereid van alle voorgenomen uitzettingen naar Zaı¨re af te zien zolang hun veiligheid niet boven alle twijfel verheven is? </vraag>
      <noten afkomstig="vraag">
         <noot nummer="1">Bijlage uitspraak vreemdelingenkamer, reg. nr. AWB/94/5615; nadere informatie is ondershands aan de regering doorgezonden</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen. Het onderzoek is in Zaı¨re op een zorgvuldige wijze door een betrouwbare lokale vertrouwenspersoon uitgevoerd. Hieronder zal, conform de van de minister van Buitenlandse Zaken verkregen nadere informatie, puntsgewijs worden ingegaan op drie elementen uit het ambtsbericht waarover de rechter anders heeft geoordeeld. Ten aanzien van het eerste element, de betrouwbaarheid van de detentieregisters van de Makala- gevangenis, is van belang dat voornoemde vertrouwenspersoon zelf inzage heeft gehad in deze detentieregisters van de jaren 1992 en 1993 en op grond daarvan tot de conclusie is gekomen dat de naam van B.N. niet in deze registers voorkomt. Het is de minister van Buitenlandse Zaken bekend dat er in Zaı¨re (geheime) detentieplaatsen zijn die onder de controle van de verschillende veiligheids- en inlichtingendiensten staan, en waar niet altijd inzage kan worden verkregen in de detentieregisters. Over het algemeen kan er echter van uit worden gegaan dat de detentieregisters van een officie¨le detentieplaats zoals de Makala- gevangenis, die dient ter bewaring van gedetineerden die verdacht worden van of veroordeeld zijn voor het plegen van commune delicten, compleet zijn en worden bijgehouden. Gebleken is dat onderzoek naar gestelde detentie in de detentieruimte van de Division Speciale Presidentielle (de 2e Cite´ de l’OUA, Domaine Presidentielle, Zone Ngaliema) niet mogelijk was. Ten aanzien van het tweede element, de positie van de «Eglise du Plein Evangile», geldt dat destijds werd gesproken met de dominee van deze kerk te Kinshasa. Deze gaf aan dat zijn kerk een onafhankelijke kerk is en geen deel uitmaakt van de Pinkstergemeenschap in Zaı¨re. Ten aanzien van het derde element is door het ministerie van Buitenlandse Zaken destijds nagegaan of een collega pastor/dominee van de heer B.N. een dochter had, genaamd Katanda wa Mukalayi, terwijl de heer B.N. dat in zijn asielrelaas niet had gesteld. Hierbij is sprake geweest van een misverstand aan de kant van het ministerie van Buitenlandse Zaken. Het bovenstaande leidt tot de conclusie dat het ambtsbericht slechts op e´e´n ondergeschikt punt feitelijk is weerlegd. Ten aanzien van de overige twee punten kan uit het oordeel van de rechter niet worden afgeleid dat het ambtsbericht onzorgvuldig tot stand is gekomen. </antwoord>
      <antwoord nummer="3">De algehele situatie in Zaı¨re is weliswaar zorgwekkend, maar niet dusdanig dat enkel op die grond geen enkele uitgeprocedeerde asielzoeker naar dat land terug zou kunnen. Ik verwijs hier onder meer naar de uitspraak van de Rechtseenheidkamer van 3 november 1994 (AWB 94/2413 VRWET) en naar mijn antwoorden op de vragen van de leden Middel en Van Oven (PvdA) over de uitzetting van Zaı¨rese asielzoekers (nr. 518804/95/DVB). </antwoord>
      <antwoord nummer="4">Het feit dat de rechter in e´e´n individuele zaak een ambtsbericht voldoende weerlegd heeft geacht, neemt niet weg dat de minister van Buitenlandse Zaken naar mijn oordeel in zijn algemeenheid maximale zorgvuldigheid betracht bij het samenstellen van ambtsberichten. Ook bij het onderhavige ambtsbericht is dat naar mijn mening het geval geweest. Wel zal ik de minister deelgenoot maken van uw bezorgdheid. </antwoord>
      <antwoord nummer="5">De aankomst op de luchthaven van Kinshasa van uitgeprocedeerde Zaı¨rese asielzoekers is door medewerkers van de Nederlandse ambassade en vertegenwoordigers van lokale mensenrechtenorganisaties gevolgd en steeds zonder problemen verlopen. De vraag of uitgeprocedeerde Zaı¨rese asielzoekers na terugkeer in hun land van herkomst te vrezen hebben voor vervolging, dan wel een ree¨el risico lopen om te worden onderworpen aan een behandeling of straf in de zin van artikel 3 van het Europese Verdrag voor de rechten van de mens en de fundamentele vrijheden, is reeds uitvoerig aan de orde geweest in het kader van de asielprocedure van betrokkenen en negatief beantwoord. Verder onderzoek in de vorm van «monitoring» zou derhalve een doublure vormen. Wel wordt aan te verwijderen Zaı¨rese personen steeds het adres en telefoonnummer van de Nederlandse vertegenwoordigers in Kinshasa verstrekt, waar zij zich kunnen vervoegen. Tenslotte kan door de minister van Buitenlandse Zaken een onderzoek worden ingesteld, indien er aanwijzingen zijn van of over personen die na aankomst in Kinshasa in moeilijkheden zijn geraakt. Dergelijke onderzoeken zijn in de praktijk reeds in een aantal gevallen ingesteld, maar dit heeft niet geleid tot aanwijzingen van vervolging. </antwoord>
      <antwoord nummer="6">Alleen die personen, wier veiligheid in Zaı¨re boven alle twijfel verheven is, komen voor uitzetting in aanmerking. Zoals bekend kan de rechter de voorgenomen uitzetting op dit punt toetsen. </antwoord>
      <noten afkomstig="antwoord"/>
   </antwoorden>
</kvr>
