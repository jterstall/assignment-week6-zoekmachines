<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over boetes voor luchtvaartmaatschappijen voor de aanvoer van passagiers zonder geldige reispapieren. (Ingezonden 22 februari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2865
</item>
         <item attribuut="Inhoud">Vragen naar aanleiding van een bericht in de Telegraaf van 21 februari 1996.</item>
         <item attribuut="Rubriek">Criminaliteit en openbare orde (Persoonsregistratie en identificatie) Handel en economie (Douane) Staats- en bestuursrecht (Vreemdelingenrecht) Strafrecht en strafprocesrecht (Straffen) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Douane Geldboetes Paspoorten Schiphol Visa Vreemdelingen</item>
         <item attribuut="Vindplaats">Kamervragen met antwoord 1995-1996, nr. 914, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1996-04-04</item>
         <item attribuut="Datum_indiening">1996-02-22</item>
         <item attribuut="Document-id">KVR2865</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1857" allpagenumbers="1857 1858" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="914" onderwerp="" indiendatum="1996-02-22">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="4 april 1996), zie ook Aanhangsel Handelingen nr. 784, vergaderjaar 1995–1996.">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is tot op heden aan geen enkele luchtvaartmaatschappij op de luchthaven Schiphol een boete opgelegd voor de aanvoer van passagiers zonder geldige reispapieren? <voetnoot nummer="1"/>
      </vraag>
      <vraag nummer="2">Krijgen in de ons omringende landen en in de Verenigde Staten luchtvaartmaatschappijen in dergelijke situaties wel boetes opgelegd? Zo ja, hoe luiden in die landen de betreffende regelingen? Welke boetes kunnen daar worden opgelegd? </vraag>
      <vraag nummer="3">Hoe is de situatie ten aanzien van vervoerders aan de andere buitengrenzen van Nederland? </vraag>
      <vraag nummer="4">Deelt u de opvatting, dat er sprake is van strijd met de Vreemdelingenwet (artikel 6 lid 2)? </vraag>
      <vraag nummer="5">Zo ja, wat bent u voornemens te doen opdat de Vreemdelingenwet wordt nageleefd? </vraag>
      <noten afkomstig="vraag">
         <noot nummer="1" datum="1996-02-21" bron="Zie De Telegraaf">Zie De Telegraaf, 21 februari 1996</noot>
      </noten>
   </vragen>
   <antwoorden aantal="4">
      <antwoord nummer="1">Het is waar dat tot dusverre geen boetes zijn opgelegd aan luchtvaartmaatschappijen op de luchthaven Schiphol voor de aanvoer van passagiers zonder geldige reispapieren. Mijn voorkeur gaat ernaar uit om op basis van goede afspraken met de luchtvaartmaatschappijen te voorkomen dat «inadmissables» worden aangevoerd. Het opleggen van boetes moet in dit verband worden gezien als ultiem middel. Indien evenwel mocht blijken dat de afspraken met de luchtvaartmaatschappijen niet het gewenste resultaat hebben, zal toepassing van het boetesysteem zeker plaatsvinden. </antwoord>
      <antwoord nummer="2">Met betrekking tot de situatie in de ons omringende landen en de Verenigde Staten kan ten aanzien van het al dan niet opleggen van boetes aan luchtvaartmaatschappijen het volgende worden opgemerkt: – In Belgie¨ bestaat formeel een boetesysteem. In de praktijk wordt er onder meer vanwege invorderingsproblemen niet mee gewerkt. Op dit moment bestaat er een officie¨le instructie om het opleggen van boetes op te schorten. Het systeem zelf voorziet in boetes binnen het administratieve recht, waarbij ook nog een «toeslag» kan worden opgelegd; – In Duitsland liggen de opgelegde boetes tussen de DM 2.000,– en DM 4.000,–. Ook hier is sprake van een boetesysteem binnen het administratieve recht. In de praktijk worden de opgelegde boetes door de grote carriers niet voldaan. Lufthansa vecht momenteel iedere opgelegde sanctie afzonderlijk aan. Een definitieve rechterlijke uitspraak is nog niet voorhanden. Tot dat moment zullen de grotere maatschappijen niet betalen; – In Groot-Brittannie¨ bedraagt de standaard boete voor het aanvoeren van onjuist gedocumenteerde vreemdelingen £ 2.000,– per persoon. Ook in dit geval is sprake van een administratiefrechtelijke sanctie. In de praktijk voldoen de grotere carriers de opgelegde boetes. Overigens is het niet voldoen van de opgelegde boetes een strafbaar feit; – In Frankrijk is ook sprake van een systeem binnen het administratieve recht. De hoogte van de boete is FF 10.000.– per met een vliegtuig vervoerde vreemdeling die niet of niet juist is gedocumenteerd en FF 5.000,– per over zee aangevoerde vreemdeling. Van iedere zaak wordt door de ambtenaren belast met de grensbewaking een proces-verbaal opgemaakt, waarna daartoe bevoegde ambtenaren van het ministerie van Binnenlandse Zaken bepalen of de sanctie ook daadwerkelijk wordt opgelegd. Het boetesysteem wordt sinds 1993 toegepast; – In de Verenigde Staten bedraagt de hoogte van de boete maximaal $ 3.000,–. In de praktijk wordt een boete echter kwijtgescholden, als de vervoerder kan aantonen niet nalatig te zijn geweest. Dit is meestal het geval. Ook hier is sprake van administratief recht. </antwoord>
      <antwoord nummer="3">De situatie van vervoerders die vreemdelingen binnen brengen aan de andere buitengrenzen van Nederland is in theorie dezelfde als die van luchtvervoerders. Van de bestaande afschriftplicht, als bedoeld in artikel 6, tweede lid, Vreemdelingenwet (Vw) zijn zij echter vooralsnog nadrukkelijk vrijgesteld. (Zie bijlage C14, onder 2.6 Grensbewakingscirculaire). Ook deze vervoerders hebben de verplichting zorg te dragen voor de aanvoer van uitsluitend goed gedocumenteerde vreemdelingen. Dit geldt met name voor de regelmatige ferry-verbindingen en de handelsvaart, die ook passagiers vervoert. </antwoord>
      <antwoord nummer="4 en 5">Gelet op het antwoord op vraag 1 ben ik van mening dat er geen sprake is van strijd met artikel 6, tweede lid van de Vreemdelingenwet. </antwoord>
      <noten afkomstig="antwoord"/>
   </antwoorden>
</kvr>
