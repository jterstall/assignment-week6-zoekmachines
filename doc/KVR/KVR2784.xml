<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roethof (D66), Van Zuijlen (PvdA) en H.G.J. Kamp (VVD) over een violent-chip in televisietoestellen. (Ingezonden 7 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2784
</item>
         <item attribuut="Rubriek">Communicatie, media en informatievoorziening (Radio en televisie) Welzijn (Jeugdigen)</item>
         <item attribuut="Trefwoorden">Jeugdigen Televisie</item>
         <item attribuut="Vindplaats">Kamervragen met antwoord 1995-1996, nr. 833, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Roethof</persoon>
            <persoon partij="PvdA">Van Zuijlen</persoon>
            <persoon partij="VVD">H.G.J. Kamp</persoon>
         </item>
         <item attribuut="Datum_reaktie">1996-03-22</item>
         <item attribuut="Datum_indiening">1996-02-07</item>
         <item attribuut="Document-id">KVR2784</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1689" allpagenumbers="1689 1690" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="833" onderwerp="" indiendatum="1996-02-7">
         <vrager partij="D66" oorsprong="parlement">Roethof</vrager>
         <vrager partij="PvdA" oorsprong="parlement">Van Zuijlen</vrager>
         <vrager partij="VVD" oorsprong="parlement">H.G.J. Kamp</vrager>
         <vraagt-aan/>
      </vraagdata>
      <antwoorddata antwoorddatum="22 maart 1996), zie ook Aanhangsel Handelingen nr. 761, vergaderjaar 1995–1996">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Justitie en van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de verplichting voor televisieproducenten, opgenomen in de nieuwe Amerikaanse Telecommunications Bill, om een violent-chip (V-chip) in televisietoestellen in te bouwen? <voetnoot nummer="1"/>
      </vraag>
      <vraag nummer="2">Reageert de V-chip, die tot doel heeft te voorkomen dat kinderen onverhoeds geconfronteerd worden met gewelddadige of pornografische televisiebeelden, op signalen die met het beeldmateriaal worden meegezonden? </vraag>
      <vraag nummer="3" voetnoot="2">Bent u tevens op de hoogte van een andere technische oplossing om hetzelfde doel te bereiken, namelijk de «child protection»? <voetnoot nummer="2"/>
      </vraag>
      <vraag nummer="4">Leven er gedachten op het Europees niveau over regels in deze trant? Zo ja, wilt u dan de techniek van het kinderslot stimuleren en de ontwikkeling van de V-chip afraden? </vraag>
      <vraag nummer="5">Bent u bereid in overleg te treden met de televisieproducenten om voor zover nodig de ontwikkeling van de V-chip in televisietoestellen voor de Europese markt te ontraden? </vraag>
      <noten afkomstig="vraag">
         <noot nummer="1" datum="1996-02-2" bron="NRC Handelsblad">NRC Handelsblad, 2 februari 1996</noot>
         <noot nummer="2">Child Protection wil zeggen dat de chip in het televisietoestel niet reageert op de met het programma meegezonden signalen (in de Verenigde Staten door een federale filmkeuring, de FCC, bepaald), maar wel op signalen die met behulp van de eigen afstandsbediening in ieder huis naar eigen inzicht kunnen worden ingetikt</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. De specificaties van de violence-chip (V-chip) zijn nog niet precies vastgesteld. Duidelijk is wel dat de V-chip moet kunnen reageren op de met het beeldsignaal meegestuurde «rating» signalen. Voor de kijker zal het mogelijk zijn de V-chip aan/uit te schakelen voor «rating» signalen. Door «rating signalen» kan door de kijker vooraf worden bepaald welk soort beelden of programma’s (niet) wordt weergegeven op zijn televisietoestel. </antwoord>
      <antwoord nummer="3">Onder «child protection» verstaan wij het kinderslot. Het is mij bekend dat er nog vele andere technische mogelijkheden zijn om bepaalde programma’s te blokkeren zonder dat er op centraal niveau «ratings» hoeven te worden toegekend. Diverse systemen zijn nu al op de markt, ook in Nederland, bijvoorbeeld voor het blokkeren van bepaalde (satelliet-)kanalen of het blokkeren van videorecorders. </antwoord>
      <antwoord nummer="4">Richtlijn 89/552/EEG «Televisie zonder grenzen» van de Raad van de Europese Gemeenschappen, over het vrije verkeer van televisie-uitzendingen, bevat o.m. bepalingen ter bescherming van minderjarigen tegen programma’s die schade kunnen toebrengen aan hun lichamelijke, geestelijke of zedelijke ontwikkeling, in het bijzonder pornografische beelden of beelden van nodeloos geweld bij televisie-uitzendingen. Het huidige artikel 22 schrijft de Lid-Staten voor, ten aanzien van televisie-omroeporganisaties die onder hun bevoegdheid vallen, daartoe passende maatregelen te treffen. Het is bijvoorbeeld mogelijk door de keuze van het tijdstip van de uitzending of door technische maatregelen te waarborgen dat minderjarigen de uitzendingen normaal gesproken niet kunnen zien. Bij de thans lopende procedure tot herziening van de richtlijn heeft het Europees Parlement amendementen ten aanzien van artikel 22 ingediend die in de richting gaan van de bovengenoemde combinatie van een aan/uitschakelbare V-chip met een programma-classificatie. Hierbij dienen omroeporganisaties organen in het leven te roepen voor classificatie van de inhoud van de programma’s. Daarnaast dienen televisie-ontvangers die in de Gemeenschap op de markt worden gebracht, van technische apparatuur te zijn voorzien die reageert op deze met het beeldmateriaal meegezonden classificatie-signalen. Hierdoor kunnen programma’s selectief door de kijker geweerd worden. De Europese Commissie heeft aangegeven de betreffende amendementen niet over te zullen nemen. De Nederlandse regering meent dat iedere Lid-Staat, binnen het kader van de richtlijn, de mogelijkheid dient te hebben naar eigen normen en waarden beleid te ontwikkelen ten aanzien van televisie-uitzendingen en de bescherming van minderjarigen. Nederland neemt hierbij het standpunt in dat, met inachtneming van hetgeen door de Mediawet en het Wetboek van strafrecht (artikel 240a) is geregeld, de omroepsector bij televisieuitzendingen via zelfregulering binnen de grenzen van maatschappelijk aanvaarde normen moet zien te blijven. Vanuit dit standpunt bezien ligt het niet voor de hand om de toepassing van bepaalde technieken, bijvoorbeeld het kinderslot, dwingend voor te schrijven. Indien een aan/uitschakelbare V-chip op vrijwillige basis door de televisie-fabrikanten wordt ingebouwd, is dit alleen zinvol als tegelijkertijd de omroepsector, eveneens op vrijwillige basis, afspraken maakt over de vormgeving en toepassing van een classificatiesysteem van televisie-programma’s. De Nederlandse regering maakt zich wel zorgen over de hoeveelheid geweld die te zien is op de televisie. Zij wacht thans de resultaten van het overleg in Brussel af en zal bezien of in aanvulling daarop behoefte bestaat aan actie op nationaal niveau. </antwoord>
      <antwoord nummer="5">Nee. De overheid voert regelmatig overleg met partijen uit de omroepsector (industrie, televisie-producenten, omroep, zenderparkbeheerders). Hierbij zal de overheid, die op afgewogen wijze recht wil doen aan belangen van de betrokken partijen, niet op voorhand deze partijen op willen leggen welke middelen (wel of niet V-chip voor Europese markt) zij aan moeten wenden om binnen de grenzen van maatschappelijk aanvaarde normen te opereren. </antwoord>
      <noten afkomstig="antwoord"/>
   </antwoorden>
</kvr>
