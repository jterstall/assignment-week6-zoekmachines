<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balkenende (CDA) aan de minister-president en de ministers van Financiën en van Onderwijs, Cultuur en Wetenschappen over de aankoop van het schilderij Victorie Boogie Woogie. (Ingezonden 15 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7898
</item>
         <item attribuut="Inhoud">Vragen over afstemming met het (demissionaire) kabinet door minister Zalm (Fin.).</item>
         <item attribuut="Rubriek">Cultuur en taal (Beeldende kunsten) Overheidsfinanciën (Comptabiliteitsvoorschriften) Overheidsfinanciën (De Nederlandsche Bank)</item>
         <item attribuut="Trefwoorden">Beeldende kunst Comptabiliteitsvoorschriften De Nederlandsche Bank Schenkingen</item>
         <item attribuut="Vindplaats">Kamervragen met antwoord 1998-1999, nr. 87, Tweede Kamer</item>
         <item attribuut="Vraagnr_bij_indiening">2989900190</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="CDA">Balkenende</persoon>
         </item>
         <item attribuut="Datum_reaktie">1998-09-30</item>
         <item attribuut="Datum_indiening">1998-09-15</item>
         <item attribuut="Document-id">KVR7898</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="177" allpagenumbers="177 178" vetnummer="2989900190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7898" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="87" onderwerp="" indiendatum="15 september">
         <vrager partij="CDA" oorsprong="parlement">Balkenende</vrager>
         <vraagt-aan>de minister-president en de ministers van Financiën en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1998-09-30">
         <antwoorder functie="minister-president" ministerie="Algemene Zaken">Kok</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft de minister van Financiën zijn besluit tot toestemming voor de schenking door De Nederlandsche Bank toen, zoals in de pers <voetnoot nummer="1"/>wordt gesteld, het kabinet zich in demissionaire status bevond, afgestemd met het kabinet? Zo neen, waarom niet? Ligt het niet in de rede wanneer een kabinet demissionair is juist de zorgvuldigheid te betrachten? </vraag>
      <vraag nummer="2">Is het waar dat de minister van Financiën de president van De Nederlandsche Bank – medio juni 1998 – heeft geadviseerd de jaarlijkse winstinhouding van de bank eenmalig te laten passeren? Heeft over dit advies afstemming plaats gevonden met andere leden van het demissionaire kabinet, in het bijzonder de minister-president en de minister van Onderwijs, Cultuur en Wetenschappen? </vraag>
      <vraag nummer="3">Dient de toestemming van de minister van Financiën met betrekking tot stortingen in en onttrekkingen aan de reserves van De Nederlandsche Bank, wanneer deze niet betrekking hebben op het reguliere takenpakket van de bank, niet tenminste te kunnen rekenen op de instemming van regering en parlement? </vraag>
      <vraag nummer="4">Vloeit uit de strekking en de wetsgeschiedenis van de Bankwet 1998 – met name de artikelen 2, 3, 4 en 16, lid 2 – voort dat het bestemmen van winsten voor andere doelen dan de eigenlijke taken van De Nederlandsche Bank geoorloofd is? Komt het oordeel, of een schenking voor aankopen van kunstwerken met behulp van reserves van deze bank, «passend» wordt geacht – zie antwoord 3 op de schriftelijke vragen van het lid Schutte – tegen de achtergrond van strekking en wetsgeschiedenis van De Bankwet uitsluitend toe aan De Nederlandsche Bank en de minister van Financiën? </vraag>
      <vraag nummer="5">Druist de hele procedurele gang van zaken met betrekking tot de aankoop van Mondriaans Victory Boogie Woogie – en meer in het bijzonder de rol van de minister van Financiën – niet in tegen het door het kabinet voorgestane «betrouwbare en voorspelbare begrotingsbeleid»? Behoren winsten van De Nederlandsche Bank, voor zover deze niet worden toegevoegd aan de reserves, immers niet ten goede te komen aan de schatkist en daarmee aan het budgetrecht van de Tweede Kamer? </vraag>
      <vraag nummer="6">Welke stappen heeft het kabinet ondernomen om herhalingen van handelwijzen als de onderhavige te voorkomen? </vraag>
      <vraag nummer="7">Is het kabinet bereid de eigen handelwijze opnieuw te wegen indien de resultaten van het onderzoek dat momenteel door de Algemene Rekenkamer wordt overwogen daartoe aanleiding mocht geven? </vraag>
      <noten afkomstig="vraag">
         <noot nummer="1" datum="1998-09-14" bron="Volkskrant, 12 respectievelijk">Volkskrant, 12 respectievelijk, 14 september 1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Rosenmöller, Vendrik en Lambrechts, ingezonden 15 september 1998. </toelichting>
   <antwoorden aantal="6">
      <antwoord nummer="1">De minister van Financiën heeft in juli positief gereageerd op een initiatief van De Nederlandsche Bank om een bijzonder gebaar naar de Nederlandse samenleving te maken door het beschikbaar stellen van middelen, te bestemmen door een kunstfonds voor aankoop van kunstwerken in eigendom van de Staat ten behoeve van openbare collecties in Nederland. De minister van Financiën heeft terzake overleg gevoerd met de minister-president; de minister-president was van de gestelde voorwaarden (zie antwoorden op eerdere kamervragen) op de hoogte en was met de reactie van de minister van Financiën akkoord. </antwoord>
      <antwoord nummer="2">Op 6 mei 1998 heeft de president van De Nederlandsche Bank mondeling aan de minister van Financiën voorgelegd dat de Bank de overgang naar de euro zou willen markeren met een bijzonder gebaar richting de Nederlandse samenleving. Het betrof slechts een eerste verkenning waarin diverse mogelijkheden aan de orde zijn geweest; de suggestie de winstinhouding over het lopende jaar te passeren, was een element in die verkenning. Bij brief, 15 juli 1998 heeft de minister van Financiën, na overleg met de minister-president, de president van De Nederlandsche Bank laten weten dat het een goede gedachte werd gevonden om bij gelegenheid van de toetreding van de Bank tot het Europees Stelsel van Centrale Banken een bijzonder gebaar richting de Nederlandse samenleving te maken. In de brief is ook gesteld dat daartoe De Nederlandsche Bank de winstinhouding over het lopende jaar zou laten passeren. Over verdere modaliteiten zou nader contact volgen (in dit verband zij verwezen naar de brief van de minister van Financiën die heden aan de Tweede Kamer is gezonden). </antwoord>
      <antwoord nummer="3 en 4">Het is goed gebruik dat de minister van Financiën bijzondere besluiten in de sfeer van de winst waartoe de Bankwet hem bevoegdheid en beoordelingsruimte geeft tevoren met de minister-president afstemt. Met betrekking tot bestemming van de winst en uitgavenbeleid van De Nederlandsche Bank hebben de Bank en de minister van Financiën ieder een eigen verantwoordelijkheid. Reeds lang bestaat er de afspraak dat als regel een deel van de winst wordt ingehouden om aan de reserves van de Bank toe te voegen en een deel van de winst aan de Staat wordt afgedragen. Recent is deze afspraak geactualiseerd: een vast percentage van 5 procent van de winst zal jaarlijks worden ingehouden en aan de reserves worden toegevoegd, de resterende 95 procent zal worden afgedragen (zie de brief van de minister van Financiën aan de Tweede Kamer, 9 juli 1998). Het unieke en eenmalige karakter van de overgang van de gulden naar de euro schept voor De Nederlandsche Bank een aanleiding voor een bijzonder gebaar van een evenzeer uniek en eenmalig karakter. Immers voor de Bank is er sprake van een cesuur in haar monetaire taken zonder precedent; voor haar zelfstandige taak als «hoedster van de Nederlandse gulden» komt in de plaats haar deelname aan het Europees Stelsel van Centrale Banken dat tot doel heeft prijsstabiliteit in de euro-zone te handhaven. Deze unieke en eenmalige aanleiding voor De Nederlandsche Bank heeft zwaar gewogen om op het voornemen tot schenking positief te reageren. </antwoord>
      <antwoord nummer="5">Nee. Zie voorts de antwoorden op vragen 3 en 4. </antwoord>
      <antwoord nummer="6">Gelet op de eenmalige aanleiding voor de schenking door De Nederlandsche Bank, is het gestelde in de vraag niet aan de orde. </antwoord>
      <antwoord nummer="7">Het ligt niet in de rede nu reeds op eventuele bevindingen van de Algemene Rekenkamer vooruit te lopen. </antwoord>
      <noten afkomstig="antwoord"/>
   </antwoorden>
</kvr>
