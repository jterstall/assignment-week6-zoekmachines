<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Belinfante (PvdA) aan de staatssecretaris van Onderwijs, Cultuur en Wetenschappen, dhr. Van der Ploeg en aan de staatssecretaris van Binnenlandse Zaken en Koninkrijksrelaties, over verwaarlozing van onderhoud van monumenten op de Nederlandse Antillen. (Ingezonden 9 februari 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11351
</item>
         <item attribuut="Inhoud">Vragen naar aanleiding van een artikel in de krant 'Metro' van 8 februari 2000.</item>
         <item attribuut="Rubriek">Cultuur en taal (Monumenten)</item>
         <item attribuut="Trefwoorden">Monumenten Nederlandse Antillen</item>
         <item attribuut="Vindplaats">Kamervragen met antwoord 1999-2000, nr. 967, Tweede Kamer</item>
         <item attribuut="Vraagnr_bij_indiening">2990006630</item>
         <item attribuut="Afkomstig_van">Onderwijs, Cultuur en Wetenschappen Binnenlandse Zaken en Koninkrijksrelaties</item>
         <item attribuut="Indiener">
            <persoon partij="PvdA">Belinfante</persoon>
         </item>
         <item attribuut="Datum_reaktie">2000-03-22</item>
         <item attribuut="Datum_indiening">2000-02-09</item>
         <item attribuut="Document-id">KVR11351</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2105" allpagenumbers="2105 2106" vetnummer="2990006630" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11351" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="967" onderwerp="" indiendatum="2000-02-9">
         <vrager partij="PvdA" oorsprong="parlement">Belinfante</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg en aan de staatssecretaris van Binnenlandse Zaken en Koninkrijksrelaties,</vraagt-aan>
      </vraagdata>
      <antwoorddata antwoorddatum="22 maart 2000). Zie ook Aanhangsel Handelingen nr. 808, Vergaderjaar 1999–2000">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de verwaarlozing van onderhoud van de monumenten op de Nederlandse Antillen en in het bijzonder op Curac¸ao, zoals onder meer beschreven in het artikel «Verwaarlozing en tropische regens funest voor monumenten op Curac¸ao»? <voetnoot nummer="1"/>
      </vraag>
      <vraag nummer="2">Deelt u de mening dat, met het oog op het herstelplan voor onder meer de economie van Curac¸ao het van groot belang lijkt om gezien de economische mogelijkheden die het toerisme biedt bijzondere aandacht te besteden aan het behoud van monumenten en het gedeeld erfgoed? Zo ja, biedt het monumentenherstelplan van eind jaren tachtig aanknopingspunten voor een systematische aanpak van onder andere het in 1997 op de UNESCO Wereld Erfgoedlijst geplaatste historische deel van Willemstad? </vraag>
      <vraag nummer="3" voetnoot="2">Deelt u de mening dat het daarom zeer te betreuren zou zijn als door het achterwege laten van de noodzakelijke noodreparaties, naast de tien al ingestorte monumenten, meer monumenten in en rond Willemstad zullen instorten? <voetnoot nummer="2"/>Zo ja, welke aanpak staat u dan voor ogen? </vraag>
      <vraag nummer="4">Bent u bereid om, gezien het belang dat binnen het huidige regeringsbeleid wordt gehecht aan het behoud van de geschiedenis van de VOC, u ook in te zetten voor het behoud van de geschiedenis van de WIC en de Curac¸aose monumenteninstellingen te hulp te schieten in het kader van het herstelplan? </vraag>
      <vraag nummer="5">Bent u bereid om in het kader van het herstelplan te onderzoeken hoe een instelling als het Curac¸aose Monumentenbureau een vorm van aanschrijvingsbeleid zou kunnen voeren, waarbij de beschikbaar gestelde middelen indien noodzakelijk worden ingezet voor noodreparaties (daar is nu geen geld voor vanwege het stopzetten van de overheidsbijdrage) waarvan de kosten kunnen worden verhaald op de weigerachtige eigenaar? </vraag>
      <vraag nummer="6">Bent u bereid in overleg met de regering ter plaatse te bezien of het mogelijk is de naleving van de bestaande monumentenverordening te verbeteren en effectieve sancties op te leggen bij eigenaren die weigeren noodzakelijk onderhoud te plegen? </vraag>
      <noten afkomstig="vraag">
         <noot nummer="1" datum="2000-02-8" bron="Metro">Metro, 8 februari 2000, blz. 18</noot>
         <noot nummer="2">Idem</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het Nationaal Herstelplan en het daarop gebaseerd zijnde Urgentieprogramma van het kabinet Pourier bevatten de koers die de regering van de Nederlandse Antillen heeft uitgezet om de openbare financiën gezond te maken, hetgeen perspectief biedt voor verbetering van de economische bedrijvigheid. Hierdoor zou een eind moeten komen aan de situatie dat van de belastinginkomsten 95% wordt gebruikt voor ambtenarensalarissen, het instandhouden van het overheidsapparaat en rente. Of beschikbare middelen de komende jaren zullen worden aangewend voor monumentenzorg of voor andere politieke prioriteiten staat ter beoordeling van de landsregering en de bestuurscolleges van de Nederlandse Antillen. Het Nederlandse beleid ten aanzien van de ontwikkelingssamenwerking met de Nederlandse Antillen en Aruba is weergegeven in de Nota «Toekomst in Samenwerking» (TIS). Deze nota legt – met de nadruk op zelfredzaamheid – onder meer vast dat Nederland de samenwerking wil concentreren op een viertal sectoren, te weten: rechtshandhaving, kwaliteit van bestuur, duurzame economische ontwikkeling en onderwijs. Op hoofdlijnen bestaat hierover overeenstemming met de regering van de Nederlandse Antillen. Monumentenzorg is van belang in het kader van de rol die de bevordering van het toerisme kan spelen bij duurzame economische ontwikkeling. In dit verband is de plaatsing door het Koninkrijk van het historische deel van Willemstad op de Werelderfgoedlijst van de UNESCO van grote betekenis. In 1990 heeft het Bestuurscollege van het Eilandgebied Curac¸ao het Monumentenplan vastgesteld. Dit plan heeft als hoofddoelstelling het behoud en herstel van zo veel mogelijk waardevolle panden en historische stedenbouwkundige structuren in de binnenstad. Het monumentenbeleid wordt geplaatst in het proces van stadsvernieuwing met uitstraling naar economische ontwikkeling, volkshuisvesting en toerisme. Als zodanig biedt het plan aanknopingspunten voor een systematische aanpak van het historische deel van Willemstad. Overigens is ook de infrastructuur voor een systematische aanpak van het monumentenbeleid aanwezig. In dit verband kan worden verwezen naar het in 1995 door de eilandraad van Curac¸ao vastgestelde Eiland Ontwikkelingsplan (EOP), hetgeen het bestuurlijk kader vormt voor het ruimtelijk beheers- en ontwikkelingsbeleid. Het herstel en de ontwikkeling van Willemstad en het behoud van de monumenten maken hiervan onderdeel uit. Daarnaast bestaat er het Meerjarenprogramma Bijdrageregeling Monumentenzorg Curac¸ao (financieel kader) en de Monumenteneilandsverordening Curac¸ao (juridisch). Wat betreft de organisatorische infrastructuur zijn er verschillende organisaties die zowel binnen als buiten de overheid uitvoering geven aan het monumentenbeleid. </antwoord>
      <antwoord nummer="3 en 6">De verantwoordelijkheid voor de monumentenzorg, alsmede voor de naleving daarvan en het eventuele opleggen van sancties bij eigenaren ligt, conform het Statuut van het Koninkrijk, bij de Nederlands-Antilliaanse autoriteiten. Ik deel de mening dat het te betreuren zou zijn als meer monumenten verloren zouden gaan. Om deze reden heeft Nederland in het verleden ook bijgedragen aan de verschillende aspecten van monumentenbeleid en zal dat ook blijven doen. </antwoord>
      <antwoord nummer="4">De regering heeft in de notitie «Internationaal cultuurbeleid en de besteding van de HGIS-cultuurmiddelen» van 14 juli 1999 de Tweede Kamer laten weten deze middelen aan te willen wenden ten behoud van in het buitenland gelegen gemeenschappelijk cultureel erfgoed waaronder overblijfselen uit de tijd van de WIC. Wat betreft Curac¸ao, is Nederland reeds geruime tijd – sinds 1989 – betrokken bij het beleid ten aanzien van de monumentenzorg, onder meer door het beschikbaar stellen van expertise. Uitgangspunt van het Nederlandse beleid was altijd dat de Nederlandse Antillen en Aruba uiteindelijk «self-supporting» (financieel en organisatorisch) zouden worden. In dit kader is dan ook sinds de jaren tachtig een aanzienlijke financiële bijdrage geleverd. Zo bestaat er sinds 1988 een overeenkomst tot medefinanciering van de kosten verbonden aan de aankoop en restauratie van historische bouwwerken door de Stichting Monumentenzorg Curac¸ao (SMZC). De afgelopen tien jaar heeft Nederland jaarlijks Naf. 2 miljoen beschikbaar gesteld aan het SMCZ. Daarnaast heeft Nederland bijgedragen aan de opzet van de infrastructuur voor het monumentenbeleid door het Eilandgebied Curac¸ao, in het kader van het stadsvernieuwingsbeleid uit 1989. Belangrijkste instrumenten hiervan zijn de Monumenten Eilandsverordening (1990) en de Stichting Monumentenfonds (SMF). Dit laatste fonds heeft in de periode van 1993 tot en met 1997 Naf 25,8 gekregen vanuit Nederland. Met ondersteuning van het toenmalige KABNA is in 1989 het secretariaat Stadsvernieuwing totstandgekomen als een coördinerende instantie voor de stadsvernieuwing. In 1990 is een Werkplan Binnenstad vastgesteld, met een integrale visie op de gewenste aanpak van de binnenstad. Monumentenbeleid is hiervan één van de elementen. Nederland heeft een aanzienlijke financiële bijdrage geleverd aan dit werkplan. Ik zie ook in de toekomst ruimte voor (gedeeltelijke) medefinanciering van een stadsvernieuwingsbeleid voor Curac¸ao in het kader van duurzame economische ontwikkeling. In het kader van het Werkplan Binnenstad ligt er bijvoorbeeld een projectvoorstel tot restauratie van het gebouw «Casa Blanca» in de wijk «Otrobanda». Nederland heeft reeds te kennen gegeven bereid te zijn om dit project financieel te ondersteunen tot een bedrag van maximaal Naf. 8,25 miljoen, mits het voorstel nader wordt uitgewerkt. Tenslotte hebben ook N.V. Stadsherstel (eenmalige bijdrage Naf. 5 miljoen) en Fundashon Kas Popular (medefinanciering jaarlijkse bestedingsplannen) bijdragen vanuit Nederland gekregen. </antwoord>
      <antwoord nummer="5">De mogelijkheid voor een dergelijk aanschrijvingsbeleid bestaat reeds. Het Curac¸aose Monumentenbureau van de Dienst Ruimtelijke Ordening en Volkshuisvesting werd in de periode 1990–1994 vanuit de Rijksdienst voor de Monumentenzorg geoperationaliseerd en beschikt over de bestuurlijke capaciteit om een aanschrijvingsbeleid vorm te geven. De voorfinanciering van de kosten van noodherstel en het verhaal van deze kosten op de eigenaren is een interne aangelegenheid van het eilandgebied. </antwoord>
      <noten afkomstig="antwoord"/>
   </antwoorden>
</kvr>
