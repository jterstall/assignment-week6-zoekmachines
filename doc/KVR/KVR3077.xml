<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) over overeenkomsten met niet-OESO-landen om gevaarlijk afval te exporteren of te importeren. (Ingezonden 17 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3077
</item>
         <item attribuut="Rubriek">Handel en economie (Internationale handel) Milieu (Gevaarlijke stoffen)</item>
         <item attribuut="Trefwoorden">Gevaarlijke afvalstoffen Internationale handel</item>
         <item attribuut="Vindplaats">Kamervragen met antwoord 1995-1996, nr. 1121, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1996-05-13</item>
         <item attribuut="Datum_indiening">1996-04-17</item>
         <item attribuut="Document-id">KVR3077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2281" allpagenumbers="2281 2282" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1121" onderwerp="" indiendatum="1996-04-17">
         <vrager partij="GroenLinks" oorsprong="parlement">M.B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-05-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Met welke niet-OESO-landen heeft Nederland bilaterale overeenkomsten (ex artikel 11 van de Basel-conventie) om gevaarlijk afval te exporteren of te importeren? Kunt u een overzicht geven van de data waarop deze overeenkomsten in werking zijn getreden of zullen treden en van de hoeveelheden en soorten afval waarop deze overeenkomsten betrekking hebben? </vraag>
      <vraag nummer="2">Naar welke niet-OESO-landen heeft Nederland sinds 1993 afval gee¨xporteerd, dat vo´o´rkomt op annex III of IV van de Europese regeling 259/93? Kunt u een overzicht geven van landen, de soort en hoeveelheid afval en de data waarop exporten plaatsvonden? </vraag>
      <vraag nummer="3">Wanneer zal Nederland naar verwachting het amendement op het Verdrag van Basel ratificeren (decision III)/1 dat is overeengekomen tijdens de derde bijeenkomst van partijen in september 1995? Wat is de uiterste datum waarop Nederland de ratificatie rond wil hebben? </vraag>
      <vraag nummer="4">Overweegt Nederland ratificatie te laten wachten tot het moment dat de Europese Unie tot ratificatie overgaat? Zo ja, welke is de reden hiervoor en op welk moment zal ratificatie door de EU naar verwachting plaatsvinden? Als ratificatie door de EU te lang op zich laat wachten, zal Nederland dan unilateraal ratificeren? OESO = Organisatie voor Economische Samenwerking en Ontwikkeling </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Nederland heeft geen bilaterale overeenkomsten met niet-OESO-landen inzake import of export van gevaarlijke afvalstoffen afgesloten. </antwoord>
      <antwoord nummer="2">De Verordening 259/93/EEG betreffende toezicht en controle op overbrengingen van afvalstoffen binnen, naar en uit de Europese Gemeenschap (Verordening) is sinds 6 mei 1994 van toepassing. Vanaf die datum gelden derhalve de bijlagen III en IV. Enkele afvalstoffen van bijlage III vielen voorheen onder een lichte procedure (de zogenaamde non-ferro regeling) waardoor exacte cijfers van de export tot 6 mei 1994 niet te geven zijn. Sinds 6 mei 1994 zijn de volgende afvalstoffen naar niet-OESO-landen gee¨xporteerd: naar India: – 1.790.635 kg zinkassen tussen 5-9-1994 en 27-9-1995 naar Israe¨l: – 12.835 kg residuen van koper tussen 11-8-1995 en 13-3-1996 – 14.954 kg residuen van kobalt tussen 13-3-1996 en 27-3-1996 – 6.222 kg residuen van chroom-staal op 27-3-1996 naar de Verenigde Arabische Emiraten: – 144.990 kg tinassen tussen 23-1-1995 en 12-10-1995 – 37.985 kg metaalresiduen op 27-3-1996 – 187.682 kg assen/slakken tussen 15-3-1995 en 28-11-1995 – 49.907 kg assen/slakken metaal tussen 28-12-1994 en 28-12-1995 </antwoord>
      <antwoord nummer="3">Het Verdrag van Bazel is in Nederland geı¨mplementeerd door middel van de Verordening. Het ligt derhalve voor de hand om ook het uitvoerverbod op deze wijze te implementeren. Het is daarbij van groot belang dat de implementatie tijdig plaatsvindt. De Europese Commissie heeft de werkzaamheden om te komen tot de implementatie voortvarend opgepakt. Dit heeft erin geresulteerd dat op 4 maart jl. de Milieuraad unaniem een gemeenschappelijk standpunt heeft ingenomen over de wijze waarop de implementatie van het uitvoerverbod van het Verdrag van Bazel in de Verordening zal plaatsvinden. Gezien bovenstaande is het zo goed als zeker dat het uitvoerverbod tijdig in de Verordening wordt geı¨mplementeerd. Het enige punt dat nog niet is vastgelegd, betreft de vraag welke afvalstoffen in het kader van het Verdrag van Bazel als gevaarlijke afvalstoffen aangemerkt moeten worden. Dit punt betreffende de reikwijdte van het verbod wordt op dit moment op verschillende niveaus besproken, zowel binnen de Europese Unie als in het kader van het Verdrag van Bazel. In het kader van het Verdrag van Bazel is een technische werkgroep bezig met het opstellen van lijsten van afvalstoffen die binnen het Verdrag van Bazel als gevaarlijk afval respectievelijk als niet-gevaarlijk afval moeten worden aangemerkt. Deze lijsten zullen worden vastgesteld tijdens de 4e Conferentie van Partijen bij het Verdrag van Bazel, welke naar verwachting in september 1997 wordt gehouden. Het is niet uitgesloten dat de afronding van de implementatie van het uitvoerverbod pas na deze datum plaatsvindt. De uiterste datum waarop de ratificatie moet zijn afgerond is 31 december 1997. </antwoord>
      <antwoord nummer="4">Ja, zie het antwoord op vraag 3. In het niet waarschijnlijk geachte geval dat ratificatie door de Europese Unie te lang op zich zal laten wachten, zal ik zeker overwegen om het besluit unilateraal te ratificeren. </antwoord>
      <noten afkomstig="antwoord"/>
   </antwoorden>
</kvr>
