<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over het ontslag van dhr. Francis Bonsu. (Ingezonden 30 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4530
</item>
         <item attribuut="Inhoud">Betreft vragen over de heer Bonsu die zijn opleiding tot politieagent eind 1994 heeft moeten afbreken, mogelijk omdat hij een relatie onderhoudt met iemand die nu of in het verleden object is of was van de BVD.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Ontslagen)</item>
         <item attribuut="Trefwoorden">Ontslagen Politie</item>
         <item attribuut="Vindplaats">Kamervragen met antwoord 1996-1997, nr. 844, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-03-14</item>
         <item attribuut="Datum_indiening">1997-01-30</item>
         <item attribuut="Document-id">KVR4530</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1727" allpagenumbers="1727 1728" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="844" onderwerp="" indiendatum="1997-01-30">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="14 maart 1997), zie ook Aanhangsel Handelingen nr. 707, vergaderjaar 1996–1997">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u vernomen, dat de heer Francis Bonsu zijn opleiding tot politieagent eind 1994 heeft moeten afbreken? <voetnoot nummer="1"/>
      </vraag>
      <vraag nummer="2">Om welke reden heeft de heer Bonsu ontslag gekregen? </vraag>
      <vraag nummer="3">Is het denkbaar, dat een relatie van een politieagent in opleiding ertoe kan leiden dat de betreffende politieagent zijn opleiding moet afbreken? Zo ja, wanneer is dat het geval? </vraag>
      <vraag nummer="4">Heeft de relatie van de heer Bonsu met een vrouw, die een vooraanstaande rol heeft gespeeld in de Nijmeegse kraakbeweging, invloed gehad op zijn ontslag? Zo ja, op welke wijze? </vraag>
      <vraag nummer="5">Heeft de BVD, naast het gebruikelijke antecedentenonderzoek, een nader onderzoek ingesteld naar de heer Bonsu en de relatie tussen de heer Bonsu en de desbetreffende vriendin? Zo ja, heeft het resultaat van dit onderzoek een rol gespeeld bij de beoordeling van de heer Bonsu? Indien het resultaat van dit BVD-onderzoek een rol heeft gespeeld, wat was dan die rol? </vraag>
      <vraag nummer="6">Houdt de formulering van de woordvoerder Binnenlandse Zaken, in het radioprogramma «De BVD doet hier geen mededelingen over» in dat de BVD zich met de heer Bonsu heeft beziggehouden? </vraag>
      <vraag nummer="7">Acht u het toelaatbaar, dat een politieagent in opleiding wordt ontslagen vanwege het feit dat hij een relatie onderhoudt met iemand die nu of in het verleden object is of was van de BVD? Zo ja, waarom? Zo neen, op welke wijze gaat u voorkomen, dat ontslagen bij de politie om die reden plaatsvinden? </vraag>
      <noten afkomstig="vraag">
         <noot nummer="1" datum="1996-12-20" bron="ARGOS, VPRO-radio,">ARGOS, VPRO-radio,, 20 december 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Uit de inhoud van door mij opgevraagde ambtsberichten van de korpsleiding van het regiokorps Rotterdam-Rijnmond, is mij het volgende gebleken. Per 1 oktober 1992 is de heer Bonsu op basis van een arbeidscontract toegelaten tot de landelijke opstapcursus als voorbereiding op de opleiding tot agent. Hij had een arbeidscontract met de regiopolitie Rotterdam-Rijnmond. Per 1 april 1993 is betrokkene aangesteld als adspirant van politie en toegelaten tot de politie-opleidingsschool. Tijdens de opleiding is gebleken dat de heer Bonsu op verschillende onderdelen een onvoldoende score behaalde. Op grond van een eerste profileringsverslag van de opleiding na drie maanden, is betrokkene in de opleiding teruggeplaatst teneinde hem in de gelegenheid te stellen deze onvoldoende score te herstellen. Bij een tweede profileringsverslag bleek betrokkene wederom op verschillende onderdelen van de opleiding negatief te scoren. De directeur van de opleidingsschool was van mening dat er te veel twijfels omtrent het functioneren van de heer Bonsu bestonden. De negatieve score alsmede het advies van de directeur van de opleidingsschool vormden aanleiding om de opleiding van de heer Bonsu definitief te stoppen. </antwoord>
      <antwoord nummer="3">In principe is het denkbaar dat een politie-agent in opleiding vanwege het onderhouden van een bepaalde relatie zijn opleiding moet afbreken. Hij bezit dan niet de geschiktheid die voor de dienst wordt vereist (zie artikel 89 Besluit algemene rechtspositie politie). Met name politie-ambtenaren in executieve functies lopen risico’s met betrekking tot de integriteit, vanwege de belangen die gemoeid zijn bij vooral de strafrechtelijke taakuitvoering. Wanneer tot afbreking van de opleiding wordt overgegaan, hangt af van de omstandigheden van het geval. Daarbij kan de aard van de relatie een rol spelen in samenhang met de antecedenten van de persoon met wie de relatie wordt onderhouden. </antwoord>
      <antwoord nummer="4">Bij het ontslag van de heer Bonsu hebben slechts de onvoldoende studieresultaten van de opleiding een rol gespeeld. Er bestonden gerede twijfels ten aanzien van het met een positief resultaat kunnen afronden van de opleiding. Zie in dit verband ook het antwoord onder vraag 2. </antwoord>
      <antwoord nummer="5">Een antecedentenonderzoek op grond van artikel 7 van het Besluit algemene rechtspositie politie wordt niet door de BVD ingesteld maar door de korpsbeheerder van het regionaal politiekorps of het KLPD waarbij betrokkene zal worden aangesteld. De BVD heeft ook geen nader onderzoek ingesteld naar de heer Bonsu dan wel naar zijn relatie met de in deze vraag bedoelde vriendin. </antwoord>
      <antwoord nummer="6">Neen. </antwoord>
      <antwoord nummer="7">Afhankelijk van de omstandigheden van het concrete geval – vergelijk het antwoord op vraag 3 – is het antwoord bevestigend. De BVD heeft immers tot taak inlichtingen te verzamelen over personen die aanleiding geven tot het ernstige vermoeden dat zij een gevaar vormen voor het voortbestaan van de democratische rechtsorde dan wel voor de veiligheid of voor andere gewichtige belangen van de Staat. </antwoord>
      <noten afkomstig="antwoord"/>
   </antwoorden>
</kvr>
