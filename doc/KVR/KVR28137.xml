<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de minister van Landbouw, Natuur en Voedselkwaliteit over de mogelijke oneigenlijke besteding van Koopmansgelden in de Provincie Flevoland. (Ingezonden 19 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28137
</item>
         <item attribuut="Inhoud">Vragen naar aanleiding van voornemen van provincie Flevoland om een fors deel van de 'Koopmansmiddelen' in te zetten voor natuurdoeleinden, namelijk het realiseren van een natuurcorridor tussen de Oostvaardersplassen en de Veluwe. Indiener wijst erop dat de Koopmansmiddelen uitsluitend bedoeld zijn voor de extensivering en versterking van de melkveehouderij. Hij wil een overzicht van de besteding van Koopmansmiddelen tot nu toe en inzicht in hetgeen er nog aan Koopmansgelden resteert binnen de begrotingen van LNV en VROM. [De 'Koopmansgelden' zijn genoemd naar voorzitter Lenze Koopmans van de commissie Herstructurering Melkveehouderij, die in 2000 advies uitbracht over de mogelijkheden tot extensivering van de melkveehouderij.]</item>
         <item attribuut="Rubriek">Landbouw (Subsidies) Natuur (Dierenbescherming) Natuur (Landelijke gebieden) Veeteelt (Intensieve veehouderij)</item>
         <item attribuut="Trefwoorden">Landbouwsubsidies Landelijke gebieden Natuurbescherming Veehouderij</item>
         <item attribuut="Vindplaats">Kamervragen met antwoord 2006-2007, nr. 1549, Tweede Kamer</item>
         <item attribuut="Vraagnr_bij_indiening">2060709870</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2007-05-21</item>
         <item attribuut="Datum_indiening">2007-03-19</item>
         <item attribuut="Document-id">KVR28137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3283" allpagenumbers="3283 3284" vetnummer="2060709870" code="0607tkkvr1549" lopendefooter="Tweede Kamer, vergaderjaar 2006–2007, Aanhangsel" filenaam="KVR28137" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1549" onderwerp="" indiendatum="2007-03-19">
         <vrager partij="CDA" oorsprong="parlement">Atsma</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-05-21">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat de provincie Flevoland een fors deel van de zogenaamde Koopmansmiddelen wil inzetten voor natuurdoeleinden, namelijk het realiseren van een corridor tussen de Oostvaardersplassen en de Veluwe? </vraag>
      <vraag nummer="2">Deelt u de mening dat de Koopmansgelden uitsluitend bedoeld zijn voor de extensivering en versterking van de melkveehouderij? </vraag>
      <vraag nummer="3">Deelt u de mening dat besteding van de Koopmansmiddelen, zoals door Flevoland wordt voorgesteld, niet strookt met doelstelling van het door de commissie Koopmans bedoelde fonds en bent u bereid uw medewerking te weigeren aan een dergelijke inzet van de middelen? </vraag>
      <vraag nummer="4">Kunt u een overzicht geven van de besteding van de Koopmansmiddelen tot nu toe en het bedrag dat binnen de begrotingen van LNV en VROM aan Koopmansmiddelen resteert? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het deel van de Koopmansmiddelen dat voor kavelruil is bestemd, is opgenomen in de budgetten van het Investeringsbudget Landelijk Gebied (ILG), zie ook het antwoord op vraag 4. De provincie Flevoland heeft de regie op het tempo van investeringen voor de realisatie van de prestaties in de ILG-overeenkomst. De provincie Flevoland geeft aan dat het deel van de Koopmansmiddelen dat bestemd is voor kavelruil ingezet wordt via het ILG-budget «Structuurversterking Landbouw» en niet voor de realisatie van de in de vraag genoemde corridor. </antwoord>
      <antwoord nummer="2">De Koopmansgelden zijn bestemd voor structuurverbetering van de melkveehouderij en vermindering van de milieubelasting door de melkveehouderij. Dit kan onder andere plaatsvinden door extensivering. Daartoe zullen de Koopmansgelden worden besteed (en zijn deels besteed) aan landinrichting, kavelruil en regionale projecten gericht op milieu- en structuurverbetering. Ter versterking van de melkveehouderij is en wordt tevens ingezet op kennisontwikkeling en -verspreiding en innovatie. Zie verder het antwoord op vraag 4. </antwoord>
      <antwoord nummer="3">Zoals aangegeven in het antwoord op vraag 1 zijn de Koopmansmiddelen voor kavelruil opgenomen in de budgetten van het Investeringsbudget Landelijk Gebied (ILG). De provincie Flevoland heeft binnen de looptijd van zeven jaar van de overeenkomst de regie om de afgesproken prestaties te realiseren, in de beste volgorde en het meest geschikte tempo. Rijk en provincies hebben afgesproken om tijdens de midtermreview van het ILG in 2010 de voortgang in de prestaties specifiek te kwantificeren en daar in gezamenlijk overleg gevolgen aan te verbinden. Tevens is in het antwoord op vraag 1 aangegeven dat de provincie Flevoland deze middelen niet wil inzetten voor de genoemde corridor. </antwoord>
      <antwoord nummer="4">Oorspronkelijk was beschikbaar aan Koopmansgelden € 204 miljoen, waarvan op VROM-begroting € 79 miljoen en op LNV-begroting € 125 miljoen. In de brief van de toenmalige staatssecretaris van VROM aan de Tweede Kamer van 12 juli 2006 (Tweede Kamerstukken 2005–2006, 30 468 en 29 939, nr. 3) is aangegeven dat van deze bedragen voor de periode 2006–2010 op de begrotingen respectievelijk nog € 45 miljoen en € 73 miljoen resteerde. Het overige is ingezet voor de meerjarige interne prioriteringen die destijds bij de rijksbrede bezuinigingsrondes noodzakelijk waren op de begrotingen van VROM en LNV. De totaal beschikbare € 118 miljoen is of wordt als volgt besteed: • Vanuit de LNV-begroting is € 30 miljoen voor de versnelde afronding van klassieke landinrichtingsprojecten en € 20 miljoen voor kavelruil opgenomen in het ILG. • € 11,6 miljoen van de VROM-begroting voor kavelruil en herverkaveling met het oog op verdrogingsbestrijding staat gereserveerd om toegevoegd te worden aan het ILG-budget voor verdrogingsbestrijding. • € 23,4 mln. van de VROM-begroting voor het landelijk meetnet effecten mestbeleid is formeel toegezegd aan het RIVM. • Van het budget voor projecten ten behoeve van melkveehouderij en milieu en voor kennisontwikkeling en -stimulering van in totaal € 22 miljoen is € 16 miljoen besteed of gereserveerd (met name voor verschillende regionale projecten, Melkveeacademie en pilots «Koe in de wei»). Uit deze € 16 miljoen wordt naar aanleiding van een toezegging aan uw Kamer tijdens de laatste LNV-begrotingsbehandeling ook € 2,6 miljoen ten behoeve van stimulering jonge boeren gefinancierd. • Er is dus nog € 6 miljoen beschikbaar (op de VROM-begroting). De minister van VROM wil dit bedrag – mede in het licht van de discussie tijdens het AO Verdroging van 10 april jl. – toevoegen aan de € 11,6 miljoen Koopmansmiddelen die via het ILG worden bestemd voor kavelruil en herverkaveling als middel in de verdrogingsbestrijding. Voorts is het ILG ook het meest geëigende subsidiekader voor de gebiedsgerichte projecten. Deze € 6 miljoen Koopmansmiddelen worden daarom net als de eerdergenoemde € 11,6 miljoen toegevoegd aan het met de provincies afgesproken ILG-budget voor Verdrogingsbestrijding voor de periode 2007–2013. • Tot slot wordt € 11 miljoen op de LNV-begroting besteed aan innovatieprojecten in de melkveehouderij. Verplichtingen hiervoor worden aangegaan in de periode 2007 t/m 2011 via met name innovatie- en demoregelingen. Recentelijk is de eerste openstelling hiervoor («samenwerking bij innovatie») afgekondigd. Met deze bestedingen voor concrete activiteiten vervullen LNV en VROM een stimulerende en faciliterende rol ten behoeve van structuurversterking en milieuverbetering in de melkveehouderij. Tevens stimuleren LNV en VROM hiermee, in lijn met het Coalitieakkoord, de ontwikkeling van kennis, innovatie en duurzaam ondernemerschap. </antwoord>
      <noten afkomstig="antwoord"/>
   </antwoorden>
</kvr>
