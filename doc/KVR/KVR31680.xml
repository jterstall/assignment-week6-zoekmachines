<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe aan de minister van Volkshuisvesting, Ruimtelijke Ordening en Milieubeheer over vrijkomen van Blauwzuurgas bij de energiecentrale Swentibold van DSM. (Ingezonden 26 maart 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31680
</item>
         <item attribuut="Inhoud">Vragen naar aanleiding van een artikel in de De Telegraaf van 21 maart 2008 over vrijkomen van Blauwzuurgas bij de energiecentrale Swentibold van DSM. De indiener vraagt aan de minister of er inmiddels maatregelen zijn genomen waarmee de oorzaak van de emissie is weggenomen zodat een dergelijke emissie niet meer kan plaatsvinden.</item>
         <item attribuut="Rubriek">Energie, water en grondstoffen (Energiebedrijven) Milieu (Luchtverontreiniging)</item>
         <item attribuut="Trefwoorden">Afvalstoffen Energiebedrijven Luchtverontreiniging</item>
         <item attribuut="Vindplaats">Kamervragen met antwoord 2007-2008, nr. 2074, Tweede Kamer</item>
         <item attribuut="Vraagnr_bij_indiening">2070815740</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-04-17</item>
         <item attribuut="Datum_indiening">2008-03-26</item>
         <item attribuut="Document-id">KVR31680</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4251" allpagenumbers="4251 4252" vetnummer="2070815740" code="0708tkkvr2074" lopendefooter="Tweede Kamer, vergaderjaar 2007–2008, Aanhangsel" filenaam="KVR31680" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2074" onderwerp="" indiendatum="2008-03-26">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-04-17">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht dat op 26 februari jl. uit de energiecentrale Swentibold van DSM in Limburg blauwzuurgas is ontsnapt? <voetnoot nummer="1"/>Zo ja, wanneer bent u van dit ongeval op de hoogte gesteld? Welke stappen heeft u sindsdien ondernomen? </vraag>
      <vraag nummer="2">Waarom heeft DSM het ongeval pas donderdag 20 maart jl. gepubliceerd? Wanneer heeft DSM de politie, brandweer en gemeente geïnformeerd? Is er sprake van ernstige overtreding van de meldplicht van ongewone ongevallen? Zo ja, welke sancties staan daar op? </vraag>
      <vraag nummer="3">Bestonden er risico’s voor de volksgezondheid tijdens en na de emissie van blauwzuurgas? Zo ja, hoeveel omwonenden (in aantallen) hebben risico voor hun gezondheid gelopen, of hadden risico kunnen lopen? </vraag>
      <vraag nummer="4">Zijn er klachtenmeldingen en slachtoffers als gevolg van dit ongeval bekend? Zo ja, hoeveel en welke klachten? </vraag>
      <vraag nummer="5">Welke afvalstoffen mag de betreffende energiecentrale volgens de vergunning meestoken? Voldeed de samenstelling van de brandstofmix op het moment van het ongeval aan die vergunning? </vraag>
      <vraag nummer="6">Is er sprake van eindverwerking van afvalstoffen in deze energiecentrale? Voldeed de centrale aan alle eisen en beschikte deze over de best beschikbare technieken? </vraag>
      <vraag nummer="7">Wat was de oorzaak van het ontstaan en vrijkomen van blauwzuurgas? </vraag>
      <vraag nummer="8">Hoe lang heeft de emissie van blauwzuurgas plaatsgevonden en om hoeveel vrijgekomen blauwzuurgas gaat het? </vraag>
      <vraag nummer="9">Zijn er inmiddels maatregelen genomen waarmee de oorzaak van de emissie is weggenomen zodat een dergelijke emissie niet meer kan plaatsvinden? Zo ja, waaruit bestaan deze maatregelen? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-21" bron="De Telegraaf">De Telegraaf, 21 maart 2008</noot>
      </noten>
   </vragen>
   <antwoorden aantal="9">
      <antwoord nummer="1">Ja, op 20 maart 2008 is de VROM Inspectie Regio Zuid op de hoogte gesteld. De VROM-Inspectie Regio Zuid heeft naar aanleiding van de melding bij bedrijf en bevoegd gezag nadere gegevens opgevraagd. En nader onderzoek naar de melding loopt. De Provincie Limburg is bevoegd gezag voor Chemelot. Het is primair een taak van de Provincie Limburg om in het kader van de afhandeling van dit ongewoon voorval inzicht te krijgen in de feitelijke oorzaken van deze onverwachte overschrijding. Daartoe zijn stappen gezet. Voor de goede orde merk ik op dat het gaat om een installatie van EdeA (Milieuketel F3400) voor de opwekking van stoom, het gaat niet om de elektriciteitscentrale van Swentibold. EdeA is een vennootschap onder firma van EZN Swentibold B.V. (dochter van Essent) en DSM Swentibold B.V. (dochter van DSM Services), die verantwoordelijk is voor de exploitatie van installaties waarmee stoom, elektriciteit, diverse soorten water en lucht en technische gassen worden geproduceerd en gedistribueerd ten behoeve van de fabrieken van DSM en Sabic op het Chemelot-terrein te Geleen. Chemelot Site Permit B.V. (CSP) is vergunninghouder voor de gehele Chemelot-site waaronder deze activiteit van EdeA valt. </antwoord>
      <antwoord nummer="2">Voor CSP bestaat uitsluitend een meldplicht van ongewone voorvallen richting bevoegd gezag. Het is een misverstand te veronderstellen dat de vergunninghouder de plicht heeft om ongewone voorvallen te publiceren. Er is geen overtreding van de meldplicht «ongewone voorvallen» op grond van de Wet milieubeheer (hfdst. 17). De emissie van blauwzuur (waterstofcyanide) is op grond van de milieuvergunning toegestaan. De melding betreft een overschrijding van de norm die geconstateerd werd bij een periodieke meting. Er is geen sprake van een explosie of ongeval. De tijdlijn is als volgt. Op 26 februari 2008 heeft EdeA verplichte periodieke emissiemetingen uitgevoerd aan de verbrandingsgassen van Milieuketel F3400. Op 7 maart 2008 zijn de analyseresultaten aan het bevoegd gezag bekend gemaakt. Het uitvoeren van analyses kost namelijk enige tijd. Omdat sprake was van een normoverschrijding voor blauwzuur met meer dan een factor twee, is na overleg met de provincie door Chemelot conform de Meldingsregeling Ongewone Voorvallen Site Chemelot een melding «ongewoon voorval» ingediend. De Provincie Limburg heeft na binnenkomst van de melding op 20 maart 2008 onder meer de brandweer, het openbaar ministerie, de gemeente en de VROM-Inspectie Regio Zuid geïnformeerd over het ongewoon voorval. Aangezien de melding niet helemaal correct was, is er op 21 maart 2008 een rectificatie verstuurd. </antwoord>
      <antwoord nummer="3">De verspreiding van de emissie is op verzoek van de VROM-Inspectie met behulp van een rekenmodel door het RIVM beoordeeld. Het RIVM komt tot de conclusie dat de verdunning dermate groot is dat er op leefniveau geen gezondheidsrisico’s zijn te verwachten (ruimschoots onder de MAC-waarde). Het betreft de emissie van verbrandingsgassen, waaronder waterstofcyanidegas, via de schoorsteen van milieuketel F3400 op een hoogte van 125 meter. Deze methode van emitteren is opgenomen in de milieuvergunning. De emissie van 0,4 kg/uur waterstofcyanide is op grond van de vergunning toegestaan. </antwoord>
      <antwoord nummer="4">Er zijn geen slachtoffers als gevolg van dit voorval. Noch bij de Provincie Limburg, noch bij de VROM-Inspectie Regio Zuid zijn klachten met betrekking tot dit voorval ingediend. </antwoord>
      <antwoord nummer="5">Milieuketel F3400 produceert stoom door verbranding van afgassen. Als brandstof mogen in de ketel restgassen en/of vloeibare afvalstoffen afkomstig van deelinrichtingen binnen de site Chemelot worden verwerkt. De restgassen van de deelinrichtingen ACN en Special Products kunnen sporen van acrylonytril en blauwzuur bevatten. Het aandeel vloeibare afvalstoffen mag maximaal 35% bedragen. De samenstelling van de brandstofmix ten tijde van de normoverschrijding wordt door de provincie Limburg nader onderzocht. De VROM Inspectie Regio Zuid wordt geïnformeerd over de uitkomst van dit onderzoek. </antwoord>
      <antwoord nummer="6">Ja, er is sprake van eindverwerking van afvalstoffen. Bij milieuvergunning van november 2007 is rekening gehouden met het Besluit verbranden afvalstoffen en de Best Beschikbare Technieken. Tot op heden zijn er door de Provincie Limburg bij het toezicht op de naleving geen afwijkingen geconstateerd. De Provincie Limburg zal bij de eerstvolgende controle nagaan of ketel F3400 nog steeds voldoet aan de eisen zoals gesteld in de Wm-vergunning (inclusief de best beschikbare techniek voor wat betreft het verbranden van afval) en het Besluit verbranden afvalstoffen. </antwoord>
      <antwoord nummer="7">De oorzaak van de overschrijding van de emissienorm is nog niet bekend. Het bedrijf verricht in overleg met de Provincie Limburg momenteel nader onderzoek om de oorzaak te achterhalen. Naar het zich laat aanzien is de overschrijding (1,7 kg/uur in plaats van de vergunde 0,4 kg/uur) veroorzaakt door afwijkingen in het verbrandingsproces. </antwoord>
      <antwoord nummer="8">De provincie onderzoekt hoe lang de verhoogde emissie van waterstofcyanide via verbrandingsgassen van milieuketel F3400 heeft geduurd. De betreffende milieuketel F3400 zal medio 2008 worden voorzien van een continue emissiemeting, waardoor onder andere de emissie van waterstofcyanide continue kan worden bewaakt en overschrijdingen van de norm direct kunnen worden geconstateerd zodat maatregelen kunnen worden getroffen. </antwoord>
      <antwoord nummer="9">Nee, op grond van het oordeel van het RIVM is geconstateerd dat de risico’s niet zodanig zijn dat er aanleiding is om direct in te grijpen. Immers de concentratie op leefniveau blijft ver onder de MAC-waarde. Derhalve geeft dit de tijd om met voornoemd nader onderzoek na te gaan wat de oorzaak en tijdsduur van de verhoogde emissie van waterstofcyanide via verbrandingsgassen van Milieuketel F3400 is geweest. De uitkomsten van dit onderzoek zullen antwoord moeten geven op de vraag welke maatregelen getroffen moeten worden. De VROM-Inspectie Regio Zuid beoordeelt de uitkomst van dit onderzoek. </antwoord>
      <noten afkomstig="antwoord"/>
   </antwoorden>
</kvr>
