<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer over de centrale inkoop van het wagenpark van de rijksoverheid. (Ingezonden 10 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22694
</item>
         <item attribuut="Inhoud">Vragen over het aanschaffen van schone, zuinige en stille voertuigen zoals elektrische, hybride en waterstofvoertuigen</item>
         <item attribuut="Rubriek">Staats- en bestuursrecht (Rijksoverheid) Verkeer, vervoer en waterstaat (Motorrijtuigen)</item>
         <item attribuut="Trefwoorden">Motorrijtuigen Rijk</item>
         <item attribuut="Vindplaats">Kamervragen met antwoord 2004-2005, nr. 1348, Tweede Kamer</item>
         <item attribuut="Vraagnr_bij_indiening">2040510230</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2005-04-11</item>
         <item attribuut="Datum_indiening">2005-03-10</item>
         <item attribuut="Document-id">KVR22694</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2859" allpagenumbers="2859 2860" vetnummer="2040510230" code="0405tkkvr1348" lopendefooter="Tweede Kamer, vergaderjaar 2004–2005, Aanhangsel" filenaam="KVR22694" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1348" onderwerp="" indiendatum="2005-03-10">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-04-11">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder>de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Klopt het dat de minister van Verkeer en Waterstaat in het kader van het Project Inkoop Taakstelling verantwoordelijk is voor de centrale inkoop van het rijkswagenpark? </vraag>
      <vraag nummer="2">Welk programma van eisen hanteert de rijksoverheid bij het aanbesteden van het wagenpark? Welke milieueisen zitten hierbij? </vraag>
      <vraag nummer="3">Deelt u de mening dat de (rijks)overheid in haar aanbestedingsbeleid een positieve invloed kan hebben op de versnelde marktintroductie van schone, zuinige en stille voertuigen en daarmee een bijdrage kan leveren aan de vermindering van de problemen rond de luchtkwaliteit? Zo neen, waarom niet? </vraag>
      <vraag nummer="4">Deelt u de mening dat de (rijks-)overheid een voorbeeldfunctie heeft als het gaat om de aanschaf van schone, zuinige en stille voertuigen? Zo neen, waarom niet? Zo ja, bent u bereid om de centrale aanbesteding van het rijkswagenpark aan te grijpen om schone, zuinige en stille voertuigen, zoals elektrische-, hybride- en waterstofvoertuigen, aan te schaffen? </vraag>
      <vraag nummer="5">Bent u bereid om dit te realiseren door in het programma van eisen op te nemen dat zoveel mogelijk elektrische of hybride voertuigen worden aangeschaft, dat bij de keuze voor diesel standaard een roetfilter wordt vereist, dat ze worden voorzien van de stille banden, en dat ze binnen het A-, B- of eventueel C-label vallen en/of een zo laag mogelijke CO2-emissie hebben? Zo neen, waarom niet? </vraag>
      <vraag nummer="6">Hoe garandeert u bij de thans gekozen structuur van het aanbestedings- en inkoopproces, waarbij de uiteindelijke beslissing over de aan te schaffen voertuigen toch nog per departement plaatsvindt, dat het uiteindelijke wagenpark in zijn totaliteit aan bepaalde milieueisen voldoet? Is het niet wenselijk om ook de aankoopbeslissingen centraal te nemen? Zo neen, waarom niet? </vraag>
      <vraag nummer="7">Bent u bereid deze vragen te beantwoorden voor het algemeen overleg over luchtkwaliteit op 16 maart a.s. en tot die tijd geen onomkeerbare stappen in de aanbesteding te nemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Nee, de Staatssecretaris van Economische Zaken is verantwoordelijk voor het beleid en de hoofdlijnen van de uitvoering van het Programma Inkoop Taakstelling, waaronder de gezamenlijke aanschaf van dienstauto’s valt. </antwoord>
      <antwoord nummer="2">In het aanbestedingsdocument voor de aanschaf van voertuigen staan de volgende milieueisen vermeld: 1) alle aangeboden voertuigen moeten voldoen aan de Euro 4 norm; 2) alle dieselvoertuigen moeten zijn voorzien van een roetfilter; 3) de aangeboden kleine en middengrote personenauto’s moeten een A,B of C energielabel hebben en de grote personenauto’s, de auto’s voor de bewindslieden, (p)SG’s, (p)DG (alle auto’s met chauffeur) mogen een D energielabel hebben. Een E-label is niet toegestaan; 4) alle aangeboden voertuigen moeten zijn voorzien van een signalering voor wat betreft het brandstofverbruik. Daarnaast is er een apart segment gecreëerd waarin innovatieve voertuigen kunnen worden aangeboden en geselecteerd. Ook de te selecteren externe wagenparkbeheerders met wie een raamcontract zal worden gesloten, worden beoordeeld op de wijze waarop zij een bijdrage leveren aan het minder belasten van het milieu door het wagenpark van het Rijk. </antwoord>
      <antwoord nummer="3">Ja, wij delen de mening dat de Rijksoverheid die positieve invloed kan hebben. </antwoord>
      <antwoord nummer="4">Ja, wij delen de mening dat de (rijks)overheid een voorbeeldfunctie kan hebben als het gaat om de aanschaf van zuinige en stille voertuigen. Daarom is in deze aanbesteding een speciaal segment opgenomen voor minder milieubelastende innovatieve voertuigen.Het gaat hierbij om voertuigen die met de nieuwste reeds bewezen technieken zijn uitgerust en marktrijp zijn. </antwoord>
      <antwoord nummer="5">In de aanbesteding is, zoals hiervoor al vermeld, een apart milieusegment opgenomen waarvoor de leveranciers innovatieve (zoals elektrische, hybride, ethanol, aardgas) voertuigen kunnen aanbieden.Hiervoor zullen dan ook raamcontracten worden gesloten. Voor wat betreft de roetfilter kan ik u meedelen dat elk te leveren dieselvoertuig voorzien zal moeten zijn van een roetfilter.Deze eis is als zodanig opgenomen in het aanbestedingsdocument. Voor A-, B- of C-label verwijs ik u naar mijn antwoord op vraag 2. Stille banden die tegelijkertijd aan de veiligheidseisen voldoen kunnen worden aangeschaft.Voorschriften dienaangaande leveren na afronding van de aanbesteding geen problemen op voor invoering. </antwoord>
      <antwoord nummer="6">Iedere verantwoordelijke functionaris op een departement is gehouden aan de gestelde milieueisen.De departementen schaffen voertuigen aan binnen de contracten die op basis van deze aanbesteding afgesloten zijn.Daarom acht ik het niet nodig om het gecoördineerde inkoopmodel, dat thans voor alle productgroepen geldt, aan te passen.Door nader op te stellen streefcijfers voor het innovatieve segment kan aantoonbaar worden gemaakt hoe vergroening van het wagenpark van het Rijk de komende jaren gestalte krijgt. </antwoord>
      <antwoord nummer="7">Omdat de aanbesteding ruimte biedt voor innovatieve voertuigen en aan bestaande technologie al milieueisen stelt, zien wij geen aanleiding de aanbesteding langer uit te stellen. </antwoord>
      <noten afkomstig="antwoord"/>
   </antwoorden>
</kvr>
