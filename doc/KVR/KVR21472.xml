<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aasted Madsen-van Stiphout en Mosterd (beiden CDA) aan de minister van Onderwijs, Cultuur en Wetenschap over herexamens voortgezet onderwijs in de 4e periode. (Ingezonden 4 oktober 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21472
</item>
         <item attribuut="Inhoud">Vragen over belemmeringen voor leerlingen die door bijvoorbeeld ziekte niet kunnen deelnemen aan het eerste tijdvak Centraal Schriftelijk Examen (CSE) voortgezet onderwijs, om in een volgend beschikbaar tijdvak examen te doen in alle vakken. Kan deze categorie voor een vak wat ze onvoldoende afsluiten herexamen doen?</item>
         <item attribuut="Rubriek">Voortgezet onderwijs (Examens)</item>
         <item attribuut="Trefwoorden">Examens Voortgezet onderwijs</item>
         <item attribuut="Vindplaats">Kamervragen met antwoord 2004-2005, nr. 253, Tweede Kamer</item>
         <item attribuut="Vraagnr_bij_indiening">2040501030</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Aasted Madsen-van Stiphout</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2004-10-28</item>
         <item attribuut="Datum_indiening">2004-10-04</item>
         <item attribuut="Document-id">KVR21472</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="527" allpagenumbers="527 528" vetnummer="2040501030" code="0405tkkvr253" lopendefooter="Tweede Kamer, vergaderjaar 2004–2005, Aanhangsel" filenaam="KVR21472" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="253" onderwerp="" indiendatum="4oktober 2004">
         <vrager partij="CDA" oorsprong="parlement">Aasted Madsen-van Stiphout</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-10-28">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u bevestigen dat leerlingen die niet kunnen deelnemen aan het eerste tijdvak Centraal Schriftelijk Examen (CSE) in het voortgezet onderwijs door bijvoorbeeld ziekte, alsnog kunnen deelnemen aan het tweede tijdvak? In het tweede tijdvak worden echter niet alle vakken aangeboden, waardoor voor een aantal leerlingen een derde tijdvak nodig is om het examen in de ontbrekende vakken af te leggen. Indien zij één van de vakken niet voldoende afsluiten wordt hen niet de mogelijkheid geboden om herexamen te doen, omdat examens in de vierde periode slechts toegankelijk zijn voor leerlingen die een staatsexamen over moeten doen. Bent u bekend met bovenstaande situatie? </vraag>
      <vraag nummer="2">Deelt u de mening dat leerlingen die buiten hun schuld niet deel kunnen nemen aan het CSE niet de dupe mogen worden van regelgeving, waardoor zij na vier, vijf of zes jaar hard werken, niet het begeerde vmbo-, havo- of vwo-diploma in hun bezit kunnen krijgen? </vraag>
      <vraag nummer="3">Is het u bekend dat ongediplomeerde vwo-leerlingen indien zij, op grond van overgangsbewijzen toch worden toegelaten tot HBO, geen recht hebben op studiefinanciering? </vraag>
      <vraag nummer="4">Bent u bereid het vierde tijdvak in oktober, ook toegankelijk te maken voor de zogeheten schoolkandidaten die buiten hun schuld niet eerder gebruik konden maken van de mogelijkheid tot het afleggen van een herexamen? </vraag>
      <vraag nummer="5">Kunt u de noodzakelijke wijzigingen op zo een korte termijn aanbrengen, dat de leerlingen die het nu betreft in oktober 2004hun herexamen kunnen afleggen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is juist dat kandidaten die deelnemen aan het centraal examen voortgezet onderwijs en vallen onder de werking van het Eindexamenbesluit v.w.o.-h.a.v.o.-m.a.v.o.-v.b.o. 1989, Stb. 327, incl. wijziging vmbo, Stb. 2003, 106, in het tweede tijdvak worden toegelaten indien zij recht hebben op herkansing of afronding van het examen. Er is ook een combinatie van afronding en herkansing toegestaan. In het tweede tijdvak worden weliswaar alle vakken aangeboden maar door de beperkte tijd zijn er maar een aantal zittingen per kandidaat mogelijk. De procedure voor het derde tijdvak is overeenkomstig het tweede tijdvak met dien verstande dat dit wordt afgenomen door de staatsexamencommissie. Er is geen verdere herkansing mogelijk (Eindexamenbesluit v.w.o.-h.a.v.o.-m.a.v.o.-v.b.o., artikel 37). Daarnaast zijn er kandidaten die deelnemen aan het centraal examen voortgezet onderwijs en vallen onder de werking van het Besluit staatsexamens v.w.o.-h.a.v.o.-m.a.v.o. 2000, Stb. 623, incl. wijziging vmbo, Stb. 2003, 106. In artikel 23, 1 lid onder a, van het Besluit staatsexamens is bepaald dat een kandidaat, die om een geldige reden is verhinderd bij één of meer toetsen van het centraal examen in het eerste tijdvak tegenwoordig te zijn, de gelegenheid heeft het centraal examen in ten hoogste twee toetsen te voltooien in het tweede tijdvak. Dit tijdvak kan niet voor herkansingen worden benut omdat staatsexamenkandidaten het zgn. commissie-examen (vergelijk het schoolexamen) afleggen in de maand juli nadat het eerste en tweede tijdvak zijn afgesloten. Dan pas kan de uitslag worden bepaald en kan de kandidaat aangeven voor welk vak hij wil herkansen. De staatsexamenkandidaat kan dus pas voor de eerste keer herkansen en/of inhalen in het derde tijdvak (augustus), de tweede mogelijkheid wordt hem geboden in het vierde tijdvak (oktober). Het moge duidelijk zijn dat alle kandidaten voortgezet onderwijs een gelijk aantal herkansingen heeft. Vanwege de andere examensystematiek bij de staatsexamens bestaat er een vierde tijdvak; dit geeft in de praktijk nog wel eens verwarring. </antwoord>
      <antwoord nummer="2">Zoals ik in mijn antwoord op vraag 1 heb aangegeven hebben alle examenkandidaten voortgezet onderwijs dezelfde herkansingsmogelijkheden. Het Eindexamenbesluit en het Besluit staatsexamens bieden een uitgebalanceerd systeem van examenafname, inhaal- en herkansingsmogelijkheden, waarbij rekening is gehouden met kandidaten die buiten hun schuld niet kunnen deelnemen aan de centrale examens. Ik moet echter vasthouden aan de hierboven genoemde regelgeving omdat een diploma voortgezet onderwijs een groot civiel effect kent. Het diploma staat garant voor kwaliteit en heeft een paspoortfunctie naar het vervolgonderwijs. </antwoord>
      <antwoord nummer="3">De studiefinanciering volgt voor wat betreft hoger onderwijs de Wet op het hoger onderwijs en wetenschappelijk onderzoek (WHW). In de Wet Studiefinanciering 2000 (WSF 2000, artikel 2.8 en 2.9) is bepaald dat studenten die ingeschreven zijn voor het volgen van een bachelor- of een masteropleiding aan een instelling voor hoger onderwijs, aanspraak hebben op studiefinanciering. Wie ingeschreven mag worden aan zo’n instelling is geregeld in de WHW. Instellingen voor hoger onderwijs mogen dus regulier geen studenten toelaten zonder een diploma vwo, havo of secundair beroepsonderwijs (WHW, Stb. 593, 1992, artikel 7.24). Er kan in andere gevallen derhalve ook geen sprake zijn van studiefinanciering. Alleen als een student de leeftijd van 21 jaar heeft bereikt kan een instelling hem toelaten op basis van een toelatingsonderzoek (WHW, Stb. 593, 1992, artikel 7.29). </antwoord>
      <antwoord nummer="4">In mijn antwoord op vraag 1 heb ik een uiteenzetting gegeven van de vigerende wet- en regelgeving. In uitzonderlijke gevallen kan de voorzitter van de staatsexamencommissie gebruikmaken van de hardheidsclausule opgenomen in artikel 36 van het Besluit staatsexamens v.w.o.- h.a.v.o.- m.a.v.o. 2000, Stb. 2003, 106. Deze luidt als volgt: «De voorzitter kan bij of krachtens dit besluit vastgestelde voorschriften buiten toepassing laten of daarvan afwijken voor zover toepassing gelet op de bijzondere functie van het staatsexamen mede voor kandidaten die in bijzondere omstandigheden verkeren, zal leiden tot een onbillijkheid van overwegende aard. </antwoord>
      <antwoord nummer="5">Ik kan en wil de huidige wet- en regelgeving betreffende de herexamenmogelijkheden niet op korte termijn aanpassen. In Koers VO heb ik de Tweede Kamer een uitwerkingsnotitie examens toegezegd. Het kan zijn dat na bespreking van de uitwerkingsnotitie met uw Kamer het systeem van centrale examinering wordt aangepast, dit kan ook gevolgen hebben voor de regelgeving met betrekking tot herkansen. </antwoord>
      <noten afkomstig="antwoord"/>
   </antwoorden>
</kvr>
