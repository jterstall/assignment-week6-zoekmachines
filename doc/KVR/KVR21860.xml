<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Volkshuisvesting, Ruimtelijke Ordening en Milieubeheer over de mogelijke instelling van één waterketennota. (Ingezonden 10 november 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21860
</item>
         <item attribuut="Inhoud">Vragen naar aanleiding van een artikel in 'Binnenlands Bestuur' van 5 november 2004 over een rapport van het Centrum voor onderzoek van de economie van lagere overheden (Coelo).</item>
         <item attribuut="Rubriek">Energie, water en grondstoffen (Watervoorziening) Milieu (Afvalstoffen)</item>
         <item attribuut="Trefwoorden">Afvalwater Watervoorziening</item>
         <item attribuut="Vindplaats">Kamervragen met antwoord 2004-2005, nr. 602, Tweede Kamer</item>
         <item attribuut="Vraagnr_bij_indiening">2040503160</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2004-12-20</item>
         <item attribuut="Datum_indiening">2004-11-10</item>
         <item attribuut="Document-id">KVR21860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1263" allpagenumbers="1263 1264" vetnummer="2040503160" code="0405tkkvr602" lopendefooter="Tweede Kamer, vergaderjaar 2004–2005, Aanhangsel" filenaam="KVR21860" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="602" onderwerp="" indiendatum="2004-11-10">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-12-20">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Eén waterketentarief pakt voor minima ongunstig uit» <voetnoot nummer="1"/>en het hierin beschreven rapport van het Centrum voor onderzoek van de economie van lagere overheden (Coelo)? </vraag>
      <vraag nummer="2">Hoe verhoudt dit rapport zich tot het door u aangekondigde onderzoek naar de invoering van één waterketentarief? Is dit onderzoek nog noodzakelijk? </vraag>
      <vraag nummer="3">Deelt u de conclusie van het Coelo-onderzoek dat de invoering van één waterketentarief kan leiden tot aanzienlijke lastenverschuivingen voor individuele burgers? Zo ja, wat zijn uw opvattingen over deze verschuivingen? Zo neen, waarom niet? </vraag>
      <vraag nummer="4">Onderschrijft u de conclusie van het Coelo-rapport dat de invoering van één tarief ongunstig uitpakt voor huishoudens in de bijstand en dat flankerend beleid om dit te voorkomen het leveren van maatwerk verhindert? Zo neen, waarom niet? </vraag>
      <vraag nummer="5">Deelt u de mening dat invoering van één waterketentarief geen middel is om burgers bewuster te maken van hun watergebruik aangezien het bovengenoemde rapport stelt dat zuinig en bewust watergebruik door burgers wellicht zal leiden tot hogere watertarieven? Zo neen, waarom niet? </vraag>
      <vraag nummer="6">Deelt u de mening dat de conclusies uit het rapport de instelling van één waterketentarief niet ondersteunen? Bent u derhalve bereid af te zien van uw beleidsvoornemen één waterketentarief in te stellen? </vraag>
      <noten afkomstig="vraag">
         <noot nummer="1" datum="2004-11-5" bron="Binnenlands Bestuur">Binnenlands Bestuur, 5 november 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De onderdelen van de waterketen, drinkwater, riolering en afvalwaterzuivering, zijn te beschouwen als voorzieningen met een bedrijfsmatige rationaliteit omdat een dienst wordt geleverd aan de burger. Naar mijn mening is het van belang dat de kosten van deze diensten en de daarop te baseren tarieven inzichtelijk zijn. Voor de burger moet duidelijk zijn wat hij krijgt voor zijn geld. Dit vraagt om een transparante en eenvoudige bekostigingsstructuur. Daarnaast is de gedachte dat één waterketentarief een bedijfsmatige en daarmee doelmatige aanpak bevordert. Het COELO rapport geeft op basis van een aantal uitgangspunten een indicatie van mogelijke lastenverschuivingen als gevolg van een andere financieringsstructuur. Deze indicatie onderschrijft juist het belang de mogelijkheden en consequenties van de invoering van één waterketentarief nader te onderzoeken, met inbegrip van mogelijke inkomenseffecten. </antwoord>
      <antwoord nummer="3">Een lastenverschuiving ten gevolge van de invoering van één waterketentarief is naar aard en omvang afhankelijk van de vormgeving, zoals ook het Coelo rapport aangeeft. In situaties waar bijvoorbeeld het huidige rioolrecht afwezig of niet volledig kostendekkend is – financiering vindt dan bijvoorbeeld via de OZB plaats – zal overgang naar een kostendekkend tarief voor de gehele waterketen uiteraard leiden tot een hoger bedrag op de nota. Hier is op macro-niveau echter geen sprake van een werkelijke lastenverzwaring, maar een verschuiving in de wijze van financiering, namelijk van de OZB naar de waterketennota. Uiteraard kan voor individuele huishoudens een lastenverschuiving optreden. Hoe dit uitpakt is afhankelijk van de huidige situatie in een gemeente en de vormgeving van het waterketentarief. </antwoord>
      <antwoord nummer="4">De individuele lastenverschuiving is sterk afhankelijk van de vormgeving van het waterketentarief en de mate waarin die afwijkt van de nu door gemeenten gehanteerde wijze van bekostiging van het rioolbeheer. Een in absolute zin gelijke lastenverlichting of lastenverzwaring zal in termen van inkomenseffect altijd hoger zijn voor huishoudens met lagere inkomens dan voor huishoudens met hogere inkomens. In het door mij uit te laten voeren onderzoek zal hier aandacht aan worden besteed. Belangrijk uitgangspunt bij de vorming van één waterketentarief is dat dit niet mag leiden tot onaanvaardbare lastenverzwaring. Daarbij sluit ik eventuele compensatie voor huishoudens met lagere inkomens niet op voorhand uit. Niet is in te zien waarom maatwerk daarbij niet mogelijk zou zijn. </antwoord>
      <antwoord nummer="5">Deze mening deel ik niet. Gelet op de zeer geringe prijselasticiteit is niet te verwachten dat een wijze van financiering waarbij een koppeling wordt gelegd met de mate van verbruik zal leiden tot een dusdanige vermindering van het totale watergebruik dat dit leidt tot hogere tarieven. Wel zal dit bijdragen aan meer bewustwording bij de verbruiker over het omgaan met water. </antwoord>
      <antwoord nummer="6">Ik zie in de resultaten van het rapport geen aanleiding af te zien van een mogelijke invoering van één waterketentarief. Wel zal in het door mij aangekondigde onderzoek aandacht worden besteed aan de mogelijke gevolgen van invoering daarvan. Daarbij zal ook zorgvuldig gekeken worden naar de inkomenseffecten. De resultaten van het COELO rapport zullen daarbij worden betrokken. Zoals reeds aangegeven in het antwoord op vraag 2 wordt met één waterketentarief een verhoging van de transparantie nagestreefd en wordt verwacht dat dit kan bijdragen tot bevordering van de doelmatigheid. Conform mijn toezegging naar aanleiding van de motie van Van Lith en Geluk (TK 2003–2004, 29 428, nr. 3) zullen ook andere opties ter vergroting van de doelmatigheid worden onderzocht. </antwoord>
      <noten afkomstig="antwoord"/>
   </antwoorden>
</kvr>
