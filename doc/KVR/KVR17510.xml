<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan minister van Justitie over de eisen aan onbegeleid proefverlof. (Ingezonden 10 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17510
</item>
         <item attribuut="Inhoud">Vragen over de omstandigheden van het ontsnappen van een van moord verachte man, tijdens onbegeleid proefverlof, uit een TBS-kliniek.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">TBS Verdachten</item>
         <item attribuut="Vindplaats">Kamervragen met antwoord 2002-2003, nr. 1049, Tweede Kamer</item>
         <item attribuut="Vraagnr_bij_indiening">2020308450</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2003-04-02</item>
         <item attribuut="Datum_indiening">2003-03-10</item>
         <item attribuut="Document-id">KVR17510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2191" allpagenumbers="2191 2192" vetnummer="2020308450" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17510" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1049" onderwerp="" indiendatum="2003-03-10">
         <vrager partij="LPF" oorsprong="parlement">Eerdmans</vrager>
         <vraagt-aan>minister van Justitie</vraagt-aan>
      </vraagdata>
      <antwoorddata antwoorddatum="2003-04-2">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de inhoud van het artikel over de gang van zaken rond de ontsnapping, tijdens onbegeleid proefverlof, uit een TBS-kliniek van een 30-jarige man die wordt verdacht van de moord op de heer P. van Harpen? <voetnoot nummer="1"/>
      </vraag>
      <vraag nummer="2">Aan welke eisen moet een onder TBS gestelde voldoen wil hij/zij op onbegeleid proefverlof kunnen gaan? </vraag>
      <vraag nummer="3">Voldeed de voornoemde man aan deze eisen? </vraag>
      <vraag nummer="4">Is pas een week na de ontsnapping van voornoemde man uit de TBS-kliniek waar hij werd behandeld, alarm geslagen? Zo ja, waarom heeft dat zo lang geduurd? </vraag>
      <vraag nummer="5">Welke maatregelen gaat u nemen om te voorkomen dat in de toekomst TBS-gestelden tijdens onbegeleid proefverlof ontsnappen? </vraag>
      <noten afkomstig="vraag">
         <noot nummer="1" datum="2003-03-5" bron="Haagsche Courant">Haagsche Courant, 5 maart 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">De tbs-maatregel is primair gericht op de beveiliging van de maatschappij. Dit wordt gerealiseerd door de opname van tbs-gestelden in een (gesloten) beveiligde inrichting. De tbs-maatregel is gericht op structurele en duurzame gedragsverandering van de tbs-gestelde, waardoor een verantwoorde terugkeer naar de maatschappij mogelijk is. De verloffase is een belangrijke stap in het kader van de op duurzame gedragsverandering gerichte behandeling. Het verloftraject begint met een begeleid verlof. Daarna volgen, als alles goed verlopen is, verloven met een grotere mate van vrijheid (begeleid, semi-begeleid, onbegeleid kort overdag, onbegeleid met overnachtingen (max. 6), woonverlof, proefverlof). Elk verlof, of dat nu begeleid is of onbegeleid, is expliciet doelgericht. Met de patiënt wordt afgesproken hoe het verlof wordt doorgebracht, welke doelen daarbij bereikt moeten worden en welke signalen betrokkene zelf in de gaten moet houden teneinde te voorkomen dat hij afglijdt. Ook kunnen er randvoorwaarden aan het verlof worden gesteld zoals bijvoorbeeld controles op het gebruik van middelen of van de financiën van de patiënt. Al deze punten worden door de behandelaar gecontroleerd en geëvalueerd. Elke vervolgstap in het verloftraject is afhankelijk van de mate waarin de vorige stap binnen de gestelde voorwaarden is voltooid. Het hoofd van de inrichting voor verpleging van tbs-gestelden dient bij de Dienst Justitiële Inrichtingen (DJI) van mijn ministerie een verlofaanvraag in. <voetnoot nummer="1"/>Een verlofaanvraag wordt alleen ingediend wanneer er geen direct delictgevaar aanwezig wordt geacht. In de verlofaanvraag wordt weergegeven hoe het behandelverloop van betrokkene is geweest, welke overwegingen aan het verlofvoorstel ten grondslag liggen, hoe het risico op vluchten, onttrekken en recidive wordt ingeschat en of er in de loop van de tbs-behandeling incidenten hebben plaatsgevonden. De verlofaanvraag wordt door DJI beoordeeld op volledigheid van de verstrekte gegevens en consistentie van de argumentatie. Er wordt onderzocht of er incidenten hebben plaatsgevonden die zouden moeten leiden tot nadere overwegingen of afwijzing. Ook wordt er gecontroleerd of de belangen van het eventuele slachtoffer zijn gewaarborgd. Een verlofaanvraag kan worden afgewezen, er kan een machtiging worden verstrekt conform de in het voorstel aangegeven randvoorwaarden of er worden nadere randvoorwaarden gesteld (bijvoorbeeld controle op gebruik van middelen). </antwoord>
      <antwoord nummer="3">Het besluit om met de tbs-gestelde, die ervan wordt verdacht de heer P. van Harpen om het leven te hebben gebracht, de fase van onbegeleid verlof in te gaan blijkt volgens de gangbare regels tot stand te zijn gekomen. Een belangrijke vraag is echter of het risico vooraf beter getaxeerd had kunnen worden. In het onderhavige geval heeft de behandelaar deze stap gezet na de daaraan voorafgaande stap (begeleid verlof) zorgvuldig geëvalueerd te hebben. De verlofaanvraag is zoals hierboven beschreven getoetst. Bij het toetsen van de verlofaanvraag is nagegaan of er sprake was van eventuele inconsistenties tussen het oordeel van de behandelaar op het moment van aanvraag van het verlof en eerdere constateringen en rapportages. Deze werden niet aangetroffen. Ook nu dit achteraf nogmaals geverifieerd is, is geen enkele aanwijzing gevonden dat er sprake was van (direct) delictgevaar bij deze patiënt. De betrokken tbs-gestelde had reeds enkele maanden onbegeleid verlof dat zonder incidenten was verlopen. </antwoord>
      <antwoord nummer="4">Door de tbs-kliniek waar de betrokken tbs-gestelde verbleef is een regionaal opsporingsverzoek gedaan bij de regiopolitie Rotterdam-Rijnmond. Dit is gedaan een uur na het tijdstip waarop de betrokken patiënt behoorde terug te keren van zijn verlof (op 15 december 2002). Op 23 december 2002 is het regionale opsporingsverzoek omgezet in een landelijk opsporingsverzoek. De moord waarvan de betrokken tbs-gestelde wordt verdacht is op 16 januari 2003 gepleegd. Op 20 januari 2003 is de signalering aangepast na informatie van de familie dat de verdachte in het bezit zou zijn van een vuurwapen. Op 23 januari 2003 werd bij de politie een wapen ingeleverd. Op 24 januari 2003 werd na schietproeven bij het NFI duidelijk dat het om het wapen ging waarmee dhr. P. van Harpen om het leven was gebracht. Naar aanleiding van informatie van degene die het wapen had ingeleverd is betrokkene op 24 januari 2003 als verdachte aangemerkt. Dankzij een telefoontje van zijn familie diezelfde dag (24 januari 2003) is de politie achter de verblijfplaats van verdachte gekomen en kon hij worden aangehouden. </antwoord>
      <antwoord nummer="5">Er vinden jaarlijks gemiddeld ruim 50 000 (begeleide en onbegeleide) «verlofbewegingen» plaats. Daarbij vinden er jaarlijks gemiddeld ongeveer 90 ontvluchtingen of onttrekkingen (aan begeleid of onbegeleid verlof) plaats. De onttrekkingen uit een situatie van verlof duren doorgaans slechts enkele dagen. Binnen een week zijn de meeste tbs-gestelden weer terug in de kliniek. In de meeste gevallen gebeurt dat uit eigen beweging, in een enkel geval wordt de tbs-gestelde aangehouden door de politie. Hoewel het aantal ontvluchtingen en onttrekkingen ten opzichte van het aantal verlofbewegingen niet erg groot is, is een aantal maatregelen in voorbereiding om dit nog verder terug te dringen: – Het verder aanscherpen van de aanvraagprocedure voor verlof door het verplicht opnemen van een risico-taxatie-test in elke verlofaanvraag; – Bij complexe casuïstiek het principe van intercollegiale toetsing toepassen; – Het (in samenspraak met behandelaars) ontwikkelen van een meer gedetailleerde, volstrekt transparante en in een gestandaardiseerd format aan te leveren verlofaanvraag. </antwoord>
      <noten afkomstig="antwoord"/>
   </antwoorden>
</kvr>
