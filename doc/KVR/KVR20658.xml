<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over de Code Verspreiding Reclame via E-mail. (Ingezonden 18 juni 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20658
</item>
         <item attribuut="Inhoud">Vragen over: de wijze van aanmelding (door het aanvinken van een vakje op een website) en of deze voldoet aan de regels in de Telecommunicatiewet;de verwijzing naar de Reclame Code Commissie in geval van klachten, terwijl de OPTA met de handhaving van deze wet is belast.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Reclame)</item>
         <item attribuut="Trefwoorden">Internet Reclame</item>
         <item attribuut="Vindplaats">Kamervragen met antwoord 2003-2004, nr. 1876, Tweede Kamer</item>
         <item attribuut="Vraagnr_bij_indiening">2030416210</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2004-07-07</item>
         <item attribuut="Datum_indiening">2004-06-18</item>
         <item attribuut="Document-id">KVR20658</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3973" allpagenumbers="3973 3974" vetnummer="2030416210" code="0304tkkvr1876" lopendefooter="Tweede Kamer, vergaderjaar 2003–2004, Aanhangsel" filenaam="KVR20658" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1876" onderwerp="" indiendatum="18juni 2004">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-07-7">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat op 15 juni jl. de Code Verspreiding Reclame via E-mail is ingegaan? <voetnoot nummer="1"/>
      </vraag>
      <vraag nummer="2">Bent u van mening dat de beschreven aanmeldingswijze (op een website aanvinken van een vakje waarmee toestemming wordt gegeven voor verzending van e-mail) voldoet aan de regels in de nieuwe Telecommunicatiewet? </vraag>
      <vraag nummer="3" voetnoot="2">Deelt u de mening, dat met de in de code beschreven methode niet vaststaat dat de eigenaar van het e-mailadres daadwerkelijk degene is die toestemming verleent? Zo ja, deelt u dan voorts de mening dat gebruik zou moeten worden gemaakt van een systeem waarbij de eigenaar van een e-mailadres zijn voorkeur bevestigt op basis van een ontvangen e-mail (het zogeheten confirmed opt-in model <voetnoot nummer="2"/>)? </vraag>
      <vraag nummer="4">Hebt u er kennis van genomen dat de nieuwe code, consumenten met klachten over het naleven van de code, verwijst naar de Reclame Code Commissie? </vraag>
      <vraag nummer="5">Deelt u de mening dat hierdoor verwarring wordt geschapen, aangezien de OPTA belast is met de handhaving van de Telecommunicatiewet, en daarvoor reeds de website www.spamklacht.nl heeft opgezet? Zo ja, bent u bereid de initiatiefnemers van de genoemde code hierop aan te spreken, om te bewerkstelligen dat voor consumenten met klachten over de naleving van het spamverbod slechts één meldpunt wordt gehanteerd? </vraag>
      <noten afkomstig="vraag">
         <noot nummer="1">Zie www.reclamecode.nl</noot>
         <noot nummer="2">Zie www.spamvrij.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De code geeft niet aan dat het toestemming geven voor verzending van e-mail middels het aanvinken van een vakje dient te geschieden. Aangegeven wordt dat dit door middel van een actieve handeling moet plaats vinden (zie artikel 4.2, eerste volzin van de code). Bij het bepalen van de wijze van aanmelden, lees: het geven van toestemming voor het toezenden van e-mail voor onder meer commerciële doeleinden, zal men dienen te voldoen aan het bepaalde in artikel 11.7 van de Telecommunicatiewet. Omtrent het aldaar gehanteerde begrip toestemming is in artikel 11.1, onder g, van de Telecommunicatiewet bepaald dat daarmee hetzelfde wordt bedoeld als gedefinieerd in artikel 1, onder i, van de Wet bescherming persoonsgegevens. In de memorie van toelichting op het voorstel van wet tot wijziging van de Telecommunicatiewet en enkele andere wetten in verband met de implementatie van een nieuwe geharmoniseerd regelgevingkader voor elektronische communicatienetwerken en -diensten en de dienstenrichtlijn van de Commissie van de Europese Gemeenschappen (kamerstukken II 2002/2003, 28851, nr. 3, blz. 152 en 153) is nader uiteengezet op welke wijze dit moet worden uitgelegd. Daarbij is aangegeven dat een toestemming aan een aantal criteria dient te voldoen: 1. er moet sprake zijn van een vrije wilsuiting, 2. er dient duidelijkheid te zijn omtrent welke soort verwerking van welke gegevens voor welk doel er plaatsvindt (gerichte toestemming) en 3. voorts dient de betrokkene zodanig te worden geïnformeerd dat hij begrijpt waarvoor hij toestemming geeft (informed consent). Indien aan de genoemde criteria wordt voldaan en de betrokkene vervolgens zijn toestemming effectueert door bijvoorbeeld het aanvinken van een vakje, dan lijkt mij deze aanmeldingwijze in overeenstemming met de eisen van de Telecommunicatiewet. </antwoord>
      <antwoord nummer="3">Ook de code kan niet voorkomen dat personen het e-mailadres van iemand anders invoeren, maar dat is niet het probleem waarvoor deze code een oplossing wil geven. In dit verband wijs ik op artikel 11.7, eerste lid, van de Telecommunicatiewet, waarin wordt aangegeven dat de bewijslast voor de gegeven toestemming bij de verzender berust. De verzender doet er dan ook goed aan het door hem aangewende systeem voor het verkrijgen van toestemming zodanig in te richten dat hij aan die bewijslast kan voldoen. Een systeem van confirmed opt-in kan daaraan bijdragen. </antwoord>
      <antwoord nummer="4">Ja. </antwoord>
      <antwoord nummer="5">Nee, ik deel de mening dat er verwarring wordt geschapen niet. De gedragscode is door de Stichting Reclame Code vastgesteld en de Reclame Code Commissie (RCC) ziet toe op de naleving daarvan. Met de handhaving van het spamverbod in de Telecommunicatiewet is OPTA belast en dit wordt ook duidelijk, zowel door OPTA als door mijn departement, aan het publiek gecommuniceerd. De consument die de weg van een klacht bij de RCC bewandelt, staat ook de weg naar OPTA open via de website www.spamklacht.nl. (en andersom). Het totstandkomen van deze Code is in mijn ogen een positief teken. De sector geeft hiermee blijk van betrokkenheid bij de overlast die door spam wordt veroorzaakt en van een positieve houding om deze overlast voor de consument te beperken. </antwoord>
      <noten afkomstig="antwoord"/>
   </antwoorden>
</kvr>
