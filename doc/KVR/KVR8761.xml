<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers en Hillen (beiden CDA) aan de minister van Volksgezondheid, Welzijn en Sport over medeverzekering in het ziekenfonds. (Ingezonden 28 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8761
</item>
         <item attribuut="Inhoud">Vragen over het ontbreken van de mogelijkheid om de echtgenoot/echtgenote mee te verzekeren via het ziekenfonds voor een bepaalde groep VUT-gerechtigden met een gedeeltelijke WAO-uitkering.</item>
         <item attribuut="Rubriek">Gezondheidszorg (Zorgverzekeringen) Inkomen en rechtspositie (VUT en pensionering) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">VUT WAO Ziekenfondsverzekering</item>
         <item attribuut="Vindplaats">Kamervragen met antwoord 1998-1999, nr. 831, Tweede Kamer</item>
         <item attribuut="Vraagnr_bij_indiening">2989906670</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1999-02-23</item>
         <item attribuut="Datum_indiening">1999-01-28</item>
         <item attribuut="Document-id">KVR8761</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1701" allpagenumbers="1701 1702" vetnummer="2989906670" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8761" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="831" onderwerp="" indiendatum="1999-01-28">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">Hillen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-02-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het u bekend dat mensen die aanvankelijk particulier verzekerd waren op grond van een inkomen vanuit een zogenaamde 55+ maatregel (80% van het laatste salaris met een aanvulling naar 90% van de zijde van de werkgever) en op zestigjarige leeftijd gebruik gaan maken van een VUT-uitkering, gevoegd bij een gedeeltelijke WAO-uitkering (25%), vanwege de laatstgenoemde uitkering verplicht verzekerd zijn via het ziekenfonds? </vraag>
      <vraag nummer="2">Kunt u bevestigen dat de echtgenote of echtgenoot zonder inkomen van de desbetreffende verzekerde niet als medeverzekerde kan worden aangemerkt, omdat het kostwinnerschap in de zin van de Ziekenfondswet ontbreekt? </vraag>
      <vraag nummer="3">Vindt dit zijn oorzaak in het feit dat het inkomensbestanddeel waarop geen ziekenfondspremie wordt ingehouden hoger is dan dat waarop wel ziekenfondspremie wordt ingehouden? </vraag>
      <vraag nummer="4">Kunt u bevestigen dat volgens de Ziekenfondswet een verzekerde als kostwinner van zijn echtgenote/echtgenoot wordt aangemerkt indien zijn loon in de regel tenminste de helft bedraagt van het gezamenlijk inkomen van de verzekerde en zijn echtgenote/echtgenoot? </vraag>
      <vraag nummer="5">Betekent dat concreet dat de echtgenote/echtgenoot zonder inkomen, zoals geschetst in de gezinssituatie in de vragen 1 en 2, gedwongen is zich particulier tegen ziektekosten te verzekeren? </vraag>
      <vraag nummer="6">Wie is in de geschetste gezinssituatie nu kostwinner? Moet vastgesteld worden dat er geen kostwinner in dit gezin bestaat in de zin van de Ziekenfondswet? Hoe beoordeelt u die situatie? </vraag>
      <vraag nummer="7">Wilt u een verklaring geven waarom het zo kan zijn dat betrokkene zich verplicht via het ziekenfonds moet verzekeren, als gevolg van het feit dat hij een gedeeltelijke WAO-uitkering geniet en op enig moment met zijn volledige inkomen onder de loongrens van het ziekenfonds zakt, terwijl tegelijkertijd zijn echtgenote zich particulier moet verzekeren en zij beiden per saldo een hoger bedrag aan premie ziektekostenverzekeringen moeten betalen dan in de oude situatie of wanneer zij beiden via het ziekenfonds verzekerd zouden zijn? </vraag>
      <vraag nummer="8">Kunt u zich voorstellen dat als gevolg van deze situatie betrokken gezinnen in financiële problemen kunnen geraken en dat juist de ziekenfondsverzekering in haar toepassing hier (mede) de oorzaak van is? Zo kan de Ziekenfondswet in haar uitwerking toch niet bedoeld zijn? </vraag>
      <vraag nummer="9">Welke maatregelen heeft u op korte termijn voor ogen om aan de hier geschetste onwenselijke situatie een einde te maken? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Ziekenfondsverzekerd is de werknemer in de zin van de Ziektewet en overige aangewezen groepen van uitkerings- of pensioengerechtigden. Werknemer in de zin van de Ziektewet is onder meer degene die een WAO-uitkering ontvangt. De hoogte van die WAO-uitkering is in dit kader niet relevant. Een VUT-uitkering is alleen dan grond voor ziekenfondsverzekering indien men voorafgaande aan de toekenning van de VUT-uitkering al ziekenfondsverzekerd was. </antwoord>
      <antwoord nummer="2">Ja. Voorwaarde voor medeverzekering is onder meer dat de verzekerde kostwinner is. Voor de toepassing van de medeverzekeringsbepalingen heeft het begrip «kostwinner» een andere betekenis dan in het dagelijks spraakgebruik. Voor de medeverzekering is men kostwinner als ten minste de helft van het inkomen van de verzekerde bestaat uit verzekeringsplichtig inkomen. Deze voorwaarde is opgenomen om te bereiken dat eerst medeverzekering mogelijk is als over het merendeel van het inkomen van een huishouden premie betaald wordt, waardoor een beter evenwicht ontstaat tussen het aantal personen dat aanspraak heeft op ziekenfondsverstrekkingen en de door dat huishouden betaalde premie. In casu wordt niet voldaan aan de kostwinnersvoorwaarde. Dit omdat het inkomen dat voor het vaststellen van de kostwinnerschap van belang is, in dit geval alleen het WAO-inkomen is. Om die reden is medeverzekering van de partner niet mogelijk. De partner blijft aangewezen op een particuliere ziektekostenverzekering. </antwoord>
      <antwoord nummer="3 t/m 6">Voor een antwoord op de vragen 3 t/m 6 verwijs ik naar het antwoord op vraag 2. </antwoord>
      <antwoord nummer="7">De ziekenfondsverzekering is een verzekering van rechtswege. Als aan de gestelde voorwaarden wordt voldaan dan is men – ongeacht de persoonlijke voorkeur – ziekenfondsverzekerd. In de in de vragen gegeven situatie voldoet de man aan de voorwaarden voor ziekenfondsverzekering, omdat hij een WAO-uitkering ontvangt. Hij is vervolgens alleen over zijn WAO-uitkering procentuele ziekenfondspremie verschuldigd. Afhankelijk van de hoogte van de particuliere premie en de hoogte van het verzekeringsplichtige inkomen, kan dit een financieel voordeel of nadeel opleveren. </antwoord>
      <antwoord nummer="8">Ik krijg wel brieven van burgers dat de premie die zij voor hun ziektekostenverzekering betalen, in verhouding tot het genoten inkomen, als hoog wordt ervaren. Mij hebben echter niet eerder signalen bereikt dat als gevolg van de systematiek van kostwinnerschap in de Ziekenfondswet mensen in financiële problemen zijn gekomen. Voor het tweede deel van de vraag verwijs ik naar het antwoord onder 2 en 7. </antwoord>
      <antwoord nummer="9">Ik heb op dit moment geen voornemen om de kostwinnersregeling zoals deze thans in de Ziekenfondswet is opgenomen, op korte termijn te wijzigen. In het regeerakkoord is opgenomen dat het kabinet een studie doet naar de toekomstige inrichting van het stelsel van ziektekostenverzekeringen. Afhankelijk van de uitkomsten van die studie zullen voorstellen tot herinrichting van het stelsel worden gedaan, waarop ik nu nog niet vooruit kan lopen. </antwoord>
      <noten afkomstig="antwoord"/>
   </antwoorden>
</kvr>
