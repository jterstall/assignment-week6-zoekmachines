<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de ministers van Volksgezondheid, Welzijn en Sport en van Binnenlandse Zaken en Koninkrijksrelaties en de staatssecretaris van Justitie over het mogelijk verstrekken van voorzieningen aan uitgeprocedeerde asielzoekers. (Ingezonden 2 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13798
</item>
         <item attribuut="Inhoud">Is het juist dat gemeenten voorzieningen verstrekken aan uitgeprocedeerde asielzoekers, en in hoeverre is dat in strijd met het beleid van de rijksoverheid.</item>
         <item attribuut="Rubriek">Staats- en bestuursrecht (Gemeenten) Welzijn (Vreemdelingen en asielzoekers)</item>
         <item attribuut="Trefwoorden">Gemeenten Hulpverlening Vluchtelingen Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1290, Tweede Kamer</item>
         <item attribuut="Vraagnr_bij_indiening">2000110280</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2001-06-05</item>
         <item attribuut="Datum_indiening">2001-05-02</item>
         <item attribuut="Document-id">KVR13798</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2697" allpagenumbers="2697 2698" vetnummer="2000110280" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13798" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1290" onderwerp="" indiendatum="2001-05-2">
         <vrager partij="VVD" oorsprong="parlement">Kamp</vrager>
         <vraagt-aan>de ministers van Volksgezondheid, Welzijn en Sport en van Binnenlandse Zaken en Koninkrijksrelaties en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-06-5">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de minister van Volksgezondheid, Welzijn en Sport, mede namens de minister van Binnenlandse Zaken en Koninkrijksrelaties en de staatssecretaris van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Is het u bekend dat er gemeenten zijn die direct of indirect voorzieningen (bed, bad en brood) verstrekken aan uitgeprocedeerde asielzoekers en aan asielzoekers die rechtmatig in Nederland verblijven, maar geen recht meer hebben op voorzieningen? </vraag>
      <vraag nummer="2">Aan welke categorieën personen worden de voorzieningen precies verstrekt? </vraag>
      <vraag nummer="3">In hoeverre wordt de maatschappelijke opvang gegeven op basis van de regeling met betrekking tot de dak- en thuislozenopvang? Is er sprake van een aparte regeling voor deze personen? Zo ja, hoe ziet deze regeling er uit? </vraag>
      <vraag nummer="4">In hoeverre vallen de besluiten van de gemeenten om voorzieningen te verstrekken aan de in vraag 1 bedoelde personen onder de gemeentelijke autonomie? </vraag>
      <vraag nummer="5">Op welke wijze wordt uitvoering gegeven aan de bepaling, dat het bieden van nachtopvang aan personen die onrechtmatig in Nederland verblijven, bij de Vreemdelingendienst moet worden gemeld? </vraag>
      <vraag nummer="6">In hoeverre handelen de in vraag 1 bedoelde gemeenten in strijd met de Koppelingwet dan wel een andere regeling? </vraag>
      <vraag nummer="7">Deelt u de mening dat gemeenten die op een directe dan wel indirecte wijze voorzieningen verstrekken aan uitgeprocedeerde asielzoekers, dan wel aan asielzoekers die rechtmatig in Nederland verblijven, maar geen recht meer hebben op voorzieningen, het beleid van de rijksoverheid doorkruisen? Zo neen, waarom niet? </vraag>
      <vraag nummer="8">Heeft u over deze problematiek overleg gevoerd met de Vereniging van Nederlandse Gemeenten? Wat was uw inzet tijdens dat overleg? Wat was de uitkomst van dat overleg? </vraag>
      <vraag nummer="9">Zijn er mogelijkheden om de hier aan de orde zijnde besluiten van gemeenten voor te dragen voor schorsing dan wel vernietiging door de Kroon? Zal daar in deze situatie gebruik van worden gemaakt? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In antwoord op vragen van het lid Rabbae van uw Kamer over het opvangbeleid (nr. 200107110) heeft de Staatssecretaris van Justitie aangegeven met gemeenten te overleggen over de initiatieven van enkele gemeenten om voorzieningen te bieden aan vreemdelingen die niet in aanmerking komen voor overheidsvoorzieningen. Tijdens dit overleg, dat op 4 april jl. heeft plaatsgevonden, is ondermeer afgesproken dat van de zijde van gemeenten zal worden geprobeerd inzichtelijk te maken om welke categorieën vreemdelingen het gaat, waarbij zal worden getracht onderscheid te maken tussen Dublinclaimanten, indieners van een tweede of volgende asielaanvraag, uitgeprocedeerde of rechtmatig verwijderbare asielzoekers en illegalen. </antwoord>
      <antwoord nummer="3 en 5">Het is waarschijnlijk dat vreemdelingen zonder geldige verblijfsstatus gebruik maken van sommige vormen van dak- en thuislozenopvang. Laagdrempelige voorzieningen voor kortdurende opvang zoals passantenopvang, nachtopvang en stoelenprojecten accepteren acute gevallen conform hun doelstelling. Zij registreren niet op verblijfstatus. Als een cliënt de eigen bijdrage niet kan betalen, komt dit voor rekening van de instelling. Er is geen sprake van een aparte regeling voor deze personen. Vanwege het feit dat niet wordt geregistreerd en geïnformeerd naar de verblijfsrechtelijke positie van de vreemdeling, vindt over het nachtverblijf in de regel geen mededeling plaats aan de korpschef van het regionale politiekorps. </antwoord>
      <antwoord nummer="4, 6 en 7">Gemeenten hebben ingevolge artikel 108 van de Gemeentewet autonome bevoegdheden. Zij kunnen deze bevoegdheden gebruiken voor zover er door de wetgever ruimte is gelaten voor een eigen invulling. De Koppelingswet laat naar de letter van de wet aan gemeenten de ruimte om voorzieningen te verstrekken aan vreemdelingen die geen aanspraak maken op voorzieningen ingevolge de materiewetten, mits deze voorzieningen niet per beschikking worden toegekend en voor zover er geen structurele regelingen worden getroffen. Het staat gemeenten vrij om in dezen een eigen afweging te maken. Uiteraard dienen initiatieven van gemeenten binnen de kaders van de Koppelingswet en het vigerende terugkeerbeleid te blijven. </antwoord>
      <antwoord nummer="8">Ja. Op 4 april 2001 heeft over de problematiek waarvoor gemeenten zich gesteld zien als het gaat om (uitgeprocedeerde) asielzoekers zonder overheidsvoorzieningen een eerste informeel overleg plaatsgevonden tussen de Staatssecretaris van Justitie en een vertegenwoordiging van de VNG, twee Commissarissen van de Koningin en een aantal gemeenten. Tijdens dit overleg is afgesproken dat een aantal aspecten betreffende de rol van de rijksoverheid, lokale autoriteiten en maatschappelijke (hulp-)organisaties op het punt van de opvang van bepaalde groepen en de begeleiding van uitgeprocedeerden nader zal worden verkend voor een volgend overleg. </antwoord>
      <antwoord nummer="9">Op grond van de artikelen 10:35 van de Algemene wet bestuursrecht en 268 van de Gemeentewet kunnen besluiten van gemeentebesturen door de Kroon vernietigd worden. Vernietigingsgronden zijn: strijd met het recht en strijd met het algemeen belang. Vernietiging is een bevoegdheid van de Kroon; geen plicht. Met dit (ultimum remedium) instrument wordt terughoudend omgegaan. Alleen wanneer dringende redenen van bestuurlijke aard daartoe aanleiding geven wordt vernietiging overwogen.Gelet op de hiervoor onder 4, 6 en 7 gegeven antwoorden is dat niet aan de orde. </antwoord>
      <noten afkomstig="antwoord"/>
   </antwoorden>
</kvr>
