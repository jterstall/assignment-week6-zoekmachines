<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de staatssecretaris van Volksgezondheid, Welzijn en Sport over de door het College voor zorgverzekeringen (CVZ) afgekondigde uitgavenstop voor persoonsgebonden budgetten (pgb's). (Ingezonden 21 februari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27425
</item>
         <item attribuut="Inhoud">Vragen naar aanleiding van het bericht in Trouw van 17 februari 2007 dat het CVZ een uitgavenstop heeft afgekondigd voor persoonsgebonden budgets. Geldt dit voor alle regio's, wat betekent dit voor de zorgontvangers en hoe kan het dat dit in februari al nodig is? Ook wordt gevraagd of er van het extra geld dat is beschikbaar gesteld voor het oplossen van wachtlijsten, een evenredig gedeelte naar de pgb's is gegaan.</item>
         <item attribuut="Rubriek">Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Patiënten Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 902, Tweede Kamer</item>
         <item attribuut="Vraagnr_bij_indiening">2060708080</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2007-03-01</item>
         <item attribuut="Datum_indiening">2007-02-21</item>
         <item attribuut="Document-id">KVR27425</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1931" allpagenumbers="1931 1932" vetnummer="2060708080" code="0607tkkvr902" lopendefooter="Tweede Kamer, vergaderjaar 2006–2007, Aanhangsel" filenaam="KVR27425" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="902" onderwerp="" indiendatum="2007-02-21">
         <vrager partij="VVD" oorsprong="parlement">Van Miltenburg</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-1">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat het College voor zorgverzekeringen (CVZ) een uitgavenstop heeft afgekondigd voor persoonsgebonden budgetten (pgb’s)? <voetnoot nummer="1"/>
      </vraag>
      <vraag nummer="2">Hoe kan het dat in februari het budget voor het hele jaar al is besproken? </vraag>
      <vraag nummer="3">Wat betekent de uitgavenstop in de praktijk? Ontvangen mensen met een toegekend pgb geen geld meer of worden nieuwe aanvragen voor een pgb niet meer gehonoreerd? </vraag>
      <vraag nummer="4">Geldt deze uitgavenstop voor alle regio’s? Zo neen, in welke regio’s zijn dan problemen? </vraag>
      <vraag nummer="5">Is het waar dat als er gemiddeld 300 pgb-houders per week bij komen de wachtlijsten snel zullen groeien? Zo ja, wat gaat u doen om dit probleem op te lossen? Zo neen, waarom niet? </vraag>
      <vraag nummer="6">Is het waar dat veel pgb-houders mensen zijn die van zorg in natura overstappen naar een persoonsgebonden budget? Deelt u de mening dat in deze gevallen mensen altijd direct over hun budget moeten kunnen beschikken? Zo neen, waarom niet? </vraag>
      <vraag nummer="7">Is het waar dat nadat halverwege vorig jaar wachtlijsten ontstonden bij natura-aanbieders de vraag naar pgb’s steeg? Heeft het huidige tekort te maken met die verschuiving? </vraag>
      <vraag nummer="8">Is er, van het extra geld dat het kabinet voor het bestrijden van de wachtlijsten beschikbaar stelde in 2006, een evenredig deel naar het pgb-budget overgeheveld? Zo neen, waarom niet? Gaat u dat nu alsnog doen? Zo ja, wanneer en om hoeveel geld gaat het? Zo neen, waarom niet? </vraag>
      <vraag nummer="9">Bent u bereid deze vragen voor het einde van dit krokusreces te beantwoorden? </vraag>
      <noten afkomstig="vraag">
         <noot nummer="1" datum="2007-02-17" bron="Trouw">Trouw, 17 februari 2007</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Dat komt omdat de groei van het aantal budgethouders in 2006 groter is geweest dan geraamd. Deze groei is gedeeltelijk opgenomen in het pgb-subsidieplafond dat is vastgesteld voor 2007. Echter, doordat het aantal pgb-houders ook de laatste maanden van 2006 harder is gegroeid dan voorzien, is reeds in het begin van dit jaar door het CVZ gemeld dat er onvoldoende financiële ruimte beschikbaar is om naast bestaande verplichtingen, nieuwe verplichtingen te kunnen aangaan, uitgaande van een correcte uitvoering van de pgb-regeling. </antwoord>
      <antwoord nummer="3">Het CVZ heeft een «beleidsregel overschrijding subsidieplafond pgb AWBZ 2007» vastgesteld. In deze beleidsregel geeft het CVZ de zorgkantoren richtlijnen hoe te handelen als zij hun subsidieplafond hebben overschreden. Kortweg komen deze richtlijnen erop neer dat in geval van overschrijding van het subsidieplafond alle mensen met een toegekend pgb hun budget houden, ook na herindicatie, en dat het betreffende zorgkantoor een wachtlijst moet aanleggen voor nieuwe pgb-aanvragen. </antwoord>
      <antwoord nummer="4">Het CVZ heeft aan de zorgkantoren gemeld dat zij vanaf maandag 19 februari 2007 geen toekenningsbeschikkingen meer af kunnen geven indien het voor het betreffende zorgkantoor van toepassing zijnde subsidieplafond is overschreven. Het CVZ heeft mij per brief van 12-2-2007 laten weten dat dit de zorgkantoren van VGZ en Trias betreft. Zij hebben gemeld dat hun plafond inmiddels is overschreden. Het gaat dan in totaal om zes zorgkantoren. </antwoord>
      <antwoord nummer="5">De ervaring leert dat de groei van het aantal budgethouders zich moeilijk laat voorspellen. Met de inwerkingtreding van de Wmo kunnen mensen zich voor een pgb voor huishoudelijke verzorging tot hun gemeente wenden. Waren er eind 2006 in totaal zo’n 95.000 budgethouders, vanaf 1-1-2007 zijn er ongeveer 57.000 budgethouders met een pgb in de AWBZ. De groeicurve van pgb-houders laat in de afgelopen jaren een stijgende lijn zien van 11% in 2004, naar 15% in 2005 en 18% in 2006. In 2006 is het aantal budgethouders in absolute zin toegenomen met zo’n 1200 per maand. Het is dus inderdaad zo dat als er 300 pgb-houders per week bijkomen, en er wachtlijsten zijn, die snel zullen groeien. Dat vind ik ongewenst, daarom heb ik inmiddels met het CVZ afspraken gemaakt die inhouden dat er niet langer sprake is van wachtlijsten voor een pgb. In het kader van de Voorjaarsnota zal het Kabinet nadere besluiten nemen omtrent het subsidieplafond pgb in relatie tot het totale AWBZ budget. </antwoord>
      <antwoord nummer="6">Uit onderzoek blijkt dat er beduidend meer mensen zijn die nog niet eerder zorg ontvingen en dus nieuw instromen als budgethouder, dan dat er overstappers zijn die besluiten hun zorg in natura te verruilen voor een pgb. Recente regionale cijfers vanuit een deelrapportage uit het evaluatie-onderzoek dat ITS momenteel uitvoert naar het pgb, laten zien dat er wel een stijging van het aantal «overstappers» valt waar te nemen als je de jaren 2005 en 2006 met elkaar vergelijkt. ITS meldt dat er in 4 zorgkantoorregio’s in 2005 9% van de budgethouders «overstappers» zijn en dat dit percentage in 2006 is gegroeid naar 21%. Op uw vraag of ik uw mening deel dat «overstappers» direct over een budget moeten kunnen beschikken, kan ik u antwoorden, dat ik dit even belangrijk vind voor mensen die een pgb aanvragen zonder overstapper te zijn. Beide groepen hebben immers een indicatie voor AWBZ zorg. </antwoord>
      <antwoord nummer="7">Het lopende evaluatie-onderzoek naar het pgb zal naar verwachting een antwoord op deze vraag kunnen geven. Momenteel is de indruk dat er geen vermindering van de groei van het aantal budgethouders optrad toen de wachtlijsten bij de natura-aanbieders waren verholpen. Dus het kan zijn dat de stijgende vraag naar pgb’s gedeeltelijk te verklaren is door de optredende schaarste in het natura-aanbod in de zomer/najaar van 2006, maar het is niet andersom zo dat het verhelpen van die schaarste heeft geleid tot een vermindering van de vraag naar pgb’s. </antwoord>
      <antwoord nummer="8">Ja, er is een evenredig deel naar het pgb-budget overgeheveld. Gelet op de stijgende uitgaven voor het pgb in 2006 is het pgb-subsidieplafond voor 2007 opgehoogd met een bedrag van in totaal € 182 miljoen. Dekking voor deze ophoging is onder andere gevonden in een herschikking van de beschikbare middelen. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
