<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hirsi Ali (VVD) aan de ministers van Justitie, voor Vreemdelingenzaken en Integratie en van Binnenlandse Zaken en Koninkrijksrelaties over maatregelen ter bescherming van opinie-makers en kunstenaars. (Ingezonden 1 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25837
</item>
         <item attribuut="Inhoud">Diverse opinie-makers zijn bedreigd of mishandeld. Welke maatregelen worden er genomen om te voorkomen dat in ons land de sfeer van intimidatie en zelfcensuur de overhand krijgt.</item>
         <item attribuut="Rubriek">Communicatie, media en informatievoorziening (Pers) Communicatie, media en informatievoorziening (Radio en televisie) Cultuur en taal (Algemeen) Staats- en bestuursrecht (Grondrechten)</item>
         <item attribuut="Trefwoorden">Kunst Massamedia Mensenrechten</item>
         <item attribuut="Vindplaats">Kamervragen met antwoord 2005-2006, nr. 1673, Tweede Kamer</item>
         <item attribuut="Vraagnr_bij_indiening">2050612530</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Hirsi Ali</persoon>
         </item>
         <item attribuut="Datum_reaktie">2006-06-20</item>
         <item attribuut="Datum_indiening">2006-05-01</item>
         <item attribuut="Document-id">KVR25837</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3571" allpagenumbers="3571 3572" vetnummer="2050612530" code="0506tkkvr1673" lopendefooter="Tweede Kamer, vergaderjaar 2005–2006, Aanhangsel" filenaam="KVR25837" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1673" onderwerp="" indiendatum="2006-05-1">
         <vrager partij="VVD" oorsprong="parlement">Hirsi Ali</vrager>
         <vraagt-aan>de ministers van Justitie, voor Vreemdelingenzaken en Integratie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-06-20">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie, van Binnenlandse Zaken en Koninkrijksrelaties en voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht dat de columniste van het dagblad Metro Ebru Umar, op 21 april jl. door twee (Marokkaans uitziende) jongemannen voor haar huis in Amsterdam is mishandeld? <voetnoot nummer="1"/>Deelt u de mening dat het zeer waarschijnlijk is dat deze mishandeling samenhangt met het gegeven dat zij actief is als columniste? </vraag>
      <vraag nummer="2" voetnoot="2">Heeft Paul Cliteur, geruime tijd columnist bij «Het Buitenhof», aangegeven dat «een hoog profiel in de media een reële dreiging veroorzaakt»? Heeft hij ook verklaard dat mensen zich uit angst terugtrekken uit het debat? <voetnoot nummer="2"/>
      </vraag>
      <vraag nummer="3">Herinnert u zich dat Hasna el Maroudi, columniste bij NRC-Handelsblad, afgelopen najaar is gestopt met haar columns na allerlei bedreigingen aan haar adres? Stond het buiten kijf dat die bedreigingen een reactie vormden op haar columns? </vraag>
      <vraag nummer="4" voetnoot="3">Herinnert u zich dat de Marokkaanse kunstenaar, Rachid ben Ali, begin 2005 is geconfronteerd met ernstige bedreigingen? Hingen deze bedreigingen samen met de expositie van cartooneske tekeningen van zijn hand in het Cobra Museum in Amstelveen, die een reactie vormden op de moord op Theo van Gogh? <voetnoot nummer="3"/>
      </vraag>
      <vraag nummer="5" voetnoot="4">Durfde een aantal Marokkaanse acteurs anderhalve week na de moord op Theo van Gogh niet het toneelstuk «Het zijn allemaal flikkers bij de tv» te spelen uit angst voor represailles? <voetnoot nummer="4"/>
      </vraag>
      <vraag nummer="6">Onderkent u dat maatregelen moeten worden genomen om de vrije beoefening van kunsten en het vrije debat in ons land doorgang te kunnen laten vinden? </vraag>
      <vraag nummer="7">Hoe staat het op dit moment met het totstandkomen van een wetsvoorstel voor de bescherming van opiniemakers in ons land? </vraag>
      <vraag nummer="8">Welke andere maatregelen zult u treffen om te voorkomen dat in ons land een sfeer van (vaak succesvolle) intimidatie en zelfcensuur de overhand krijgt? </vraag>
      <noten afkomstig="vraag">
         <noot nummer="1" datum="2006-04-25" bron="Metro, 24 april 2006 en de Volkskrant, 24 en">Metro, 24 april 2006 en de Volkskrant, 24 en, 25 april 2006</noot>
         <noot nummer="2" datum="2005-10-28" bron="Trouw">Trouw, 28 oktober 2005</noot>
         <noot nummer="3" datum="2005-01-20" bron="De Telegraaf">De Telegraaf, 20 januari 2005</noot>
         <noot nummer="4" datum="2005-10-28" bron="Trouw">Trouw, 28 oktober 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. Naar de mishandeling en of er sprake is van samenhang daarvan met het feit dat mevrouw Umar actief is als columniste, loopt momenteel nog een strafrechtelijk onderzoek. </antwoord>
      <antwoord nummer="2, 3, 4 en 5">Wij hebben kennisgenomen van deze berichten in de media. Zie verder het antwoord op vraag 6. </antwoord>
      <antwoord nummer="6">De vrije beoefening van kunsten en de doorgang van het vrije debat in Nederland zijn cruciaal voor onze vrije en pluriforme samenleving, ook of zelfs juist wanneer daarbij controversiële onderwerpen aan de orde zijn. Dit neemt niet weg dat de vrijheid van meningsuiting niet afdoet aan de verantwoordelijkheid ten opzichte van anderen. Bij deelname aan het publieke debat hoort ook zelfreflectie en een besef van het effect dat woorden en daden kunnen oproepen. Dit laat onverlet dat het een zeer kwalijke ontwikkeling is als columnisten, kunstenaars, film- en theatermakers onder druk van bedreigingen zich terug trekken uit het debat, hun werkzaamheden als columnisten staken of van vertoning van theaterstukken afzien (vgl. Kamerstukken II, 2003–04, 29 200 VII, nr. 53 en zie ook de beantwoording op vraag 2, 3 en 4 van de Kamervragen over de film Submission van het Kamerleden Van der Ham en Van der Laan met als kenmerk 2040507380, Aanhangsel Handelingen, nr. 1184, vergaderjaar 2004–2005). Ondanks een vrij publiek debat zullen er altijd mensen zijn die geen toegang krijgen tot de media voor hun mening. Anderen zullen hun mening aanpassen uit vrees voor commentaar of kritiek door anderen. De vrijheid van meningsuiting houdt in dat het niet aan de overheid is om een oordeel te hebben over de inhoud van het publieke debat. Voorts heeft de overheid een bijzondere verantwoordelijkheid het publieke debat te beschermen. Dit betekent dat er voor de overheid reden kan zijn om op te treden indien blijkt dat bepaalde uitingen stelselmatig worden weggedrukt door gebrek aan toegang tot de media of de dreiging met geweld. Het nieuwe stelsel van bewaken en beveiligen speelt hierbij een belangrijke rol. Het functioneren van dit stelsel is in het najaar van 2005 geëvalueerd en verbeterd. Een belangrijke nieuwe maatregel die is genomen in het nieuwe stelsel is dat de Coördinator Bewaking en Beveiliging nu stelselmatiger bekijkt of er aanleiding bestaat om bedreigde personen die niet behoren tot de verantwoordelijkheid van de Rijksoverheid, bij de Evaluatiedriehoek voor te dragen voor tijdelijke opname op de zogenaamde limitatieve lijst. (Kamerstukken II, 2005–2006, 28 974, nr. 5) </antwoord>
      <antwoord nummer="7">Hiervoor is geen wetsvoorstel in ontwikkeling. </antwoord>
      <antwoord nummer="8">Ruimte voor vrije culturele en artistieke expressie is wezenlijk voor alle burgers en essentieel voor een zich steeds vernieuwend cultureel klimaat in Nederland, voor de kwaliteit van het publieke debat en daarmee voor het functioneren van de democratie. De overheid heeft een functie om dit actief te stimuleren en uit te dragen. Daarbij is het van belang dat burgers voldoende kennis en begrip hebben van grondrechten, waaronder ook die van de vrijheid van meningsuiting. Het kabinet is bezig met een actieplan om deze kennis en dit begrip te bevorderen. Ook is dit jaar «Burgerschap en integratie» als kerndoel in het onderwijs geïntroduceerd, en wordt ter ondersteuning van docenten lesmateriaal op dit terrein ontwikkeld. Voorts worden in het kader van de preventie van radicalisering verschillende maatregelen genomen om het democratisch bewustzijn en open debat over de gevaren van radicalisering vooral onder jongeren te vergroten (zie de nota Radicalisme en Radicalisering en de nota Weerbaarheid en Integratiebeleid (2004–2005, 29 754, nr. 26 en 27). Tenslotte is adequaat strafrechtelijk optreden vanzelfsprekend van belang indien intimidatie de vorm krijgt van bedreiging of anderszins strafbare feiten. </antwoord>
      <noten afkomstig="antwoord"/>
   </antwoorden>
</kvr>
