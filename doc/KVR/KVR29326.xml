<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jansen (SP) aan de minister van Financiën over de hoogteverschillen in bouwleges (Ingezonden 7 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29326
</item>
         <item attribuut="Inhoud">Vragen naar aanleiding van resultaten enquête Vereniging Eigen Huis, waarbij een grote meerderheid van de ondervraagden zich beklaagt over de grote verschillen in bouwleges. De huidige vrijwillige regeling voor transparante bouwleges wordt door gemeenten kennelijk niet naar behoren toegepast. Indieners vragen de regering voor een regeling waarmee de grote verschillen worden weggenomen [Aanvulling op eerdere vragen terzake van de leden Van Dijck en Brinkman (beiden PVV), eveneens ingezonden 7 augustus 2007].</item>
         <item attribuut="Rubriek">Belastingen (Leges) Bouw (Algemeen) Overheidsfinanciën (Gemeentelijke financiën) Volkshuisvesting (Koopwoningen)</item>
         <item attribuut="Trefwoorden">Gemeentefinanciën Koopwoningen Leges</item>
         <item attribuut="Vindplaats">Kamervragen met antwoord 2006-2007, nr. 2642, Tweede Kamer</item>
         <item attribuut="Vraagnr_bij_indiening">2060722560</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Jansen</persoon>
         </item>
         <item attribuut="Datum_reaktie">2007-09-10</item>
         <item attribuut="Datum_indiening">2007-08-07</item>
         <item attribuut="Document-id">KVR29326</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5597" allpagenumbers="5597 5598" vetnummer="2060722560" code="0607tkkvr2642" lopendefooter="Tweede Kamer, vergaderjaar 2006–2007, Aanhangsel" filenaam="KVR29326" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2642" onderwerp="" indiendatum="2007-08-7">
         <vrager partij="SP" oorsprong="parlement">Jansen</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-09-10">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Bijleveld-Schouten</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u net als de 83% ondervraagden door Eigen Huis van mening <voetnoot nummer="1"/>dat de grote verschillen in bouwleges niet redelijk zijn en dus weggenomen moeten worden? Zo neen, waarom niet? </vraag>
      <vraag nummer="2">Deelt u de conclusie dat blijkbaar de huidige regeling op vrijwillige basis voor transparante bouwleges niet naar behoren door gemeenten wordt toegepast? Zo neen, waarom niet? </vraag>
      <vraag nummer="3">Bent u bereid gemeenten te verplichten inzicht te verschaffen in de kostendekkendheid van de bouwleges zodat de achtergrond van de verschillen inzichtelijk wordt? Zo neen, waarom niet? </vraag>
      <vraag nummer="4">Bent u bereid een verplichte regeling in te voeren die de grote verschillen in bouwleges wegneemt? Zo neen, waarom niet en hoe gaat u gemeenten dan aansporen tot transparante leges? Toelichting Deze vragen dienen ter aanvulling van eerdere vragen ter zake van de leden Van Dijck en Brinkman (beiden PVV), ingezonden 7 augustus 2007, (vraagnummer 2060722540). </vraag>
      <noten afkomstig="vraag">
         <noot nummer="1" weblink="http://www.eigenhuis.nl/VerenigingEigen Huis/Actueel/Nieuws/VerschillenBouwleges Onaanvaardbaar.htm">http://www.eigenhuis.nl/VerenigingEigen Huis/Actueel/Nieuws/VerschillenBouwleges Onaanvaardbaar.htm</noot>
      </noten>
   </vragen>
   <antwoorden aantal="4">
      <antwoord nummer="1">Ook wanneer alle gemeenten op exact dezelfde wijze hun bouwleges zouden berekenen, dan zouden er nog verschillen bestaan in tarieven. Dat heeft o.a. te maken met de verschillen in bouwactiviteit per gemeente. Zo kan een gemeente waar relatief veel gebouwd wordt de kosten van overhead beter verspreiden over meerdere aanvragen dan een gemeente waar slechts sporadisch vergunningen worden aangevraagd. De verschillen worden daarnaast mede veroorzaakt door autonome beleidsmatige keuzes die gemeenten zelf moeten maken. Deze bevoegdheid en verantwoordelijkheid ligt bij de decentrale overheden. Er is daarnaast winst te halen in de sfeer van klantgerichtheid, de snelheid van verwerking van de aanvraag en de communicatie over de tarieven. Het is aan gemeenten om aan de belastingplichtigen duidelijk te maken waarvoor zij wat betalen. Dit laat onverlet, dat al te grote verschillen in onze samenleving op onvrede stuiten derhalve onwenselijk zijn. Het is om die reden dat de VNG het model «transparantie bouwgerelateerde leges» geïntroduceerd heeft en meer recentelijk (juli 2007) het rijk de «handreiking kostentoerekening leges en tarieven» ter beschikking heeft gesteld. Verwacht mag worden, dat toepassing van dit model en deze handreiking grote onbegrijpelijke verschillen wegneemt. Enig verschil zal – gezien de bovengenoemde verschillen per gemeente – echter altijd blijven bestaan. Gemeenten moeten in dit kader hun eigen verantwoordelijkheid behouden. Dit is ook in lijn met de gemeentelijke en provinciale autonomie en de Code interbestuurlijke verhoudingen uit januari 2005. Daarbij hoort wel ook het expliciet nemen van die verantwoordelijkheid. Als dat betekent dat er professioneler gewerkt moet worden of meer met shared services gewerkt moet worden, dan komt dat ten goede aan de vergunning aanvragers. </antwoord>
      <antwoord nummer="2">Recent is op de site van BZK de «Handreiking kostentoerekening leges en tarieven» gepubliceerd (aangeboden aan de kamer op 9 juli 2007, Kamerstukken II, 2006–2007, 29 515, nr. 199). Samen met het «Model transparantie bouwgerelateerde leges» en het «Model leges omgevingsvergunning» van VROM hebben gemeenten voldoende handvatten om op een uniforme en transparante wijze de tarieven te bepalen. Het toepassen van deze modellen en handreikingen leidt niet noodzakelijkerwijs tot lagere tarieven of minder verschil in tarieven. Het zou zelfs tot hogere tarieven kunnen leiden, als duidelijk wordt in hoeverre men nu niet kostendekkend werkt. Immers alle gemeenten kennen een andere kostenstructuur en daarom ook andere tarieven. De onvrede zit hem naar mijn idee veeleer in de attitude van gemeenten, die zich moeten realiseren dat de vergunningaanvrager met name gebaat is bij duidelijke voorlichting en tijdige afwikkeling van zijn aanvraag. </antwoord>
      <antwoord nummer="3">Neen, die verplichting bestaat immers al. Het «Besluit Begroting en Verantwoording» schrijft gemeenten voor om in de fiscale paragraaf van de begroting te beschrijven hoe de tarieven tot stand zijn gekomen. Ook zal de gemeente dit inzicht al moeten geven, omdat zij in het kader van een bezwaar en beroepsprocedure de maximale kostendekkendheid van de tarieven moet kunnen aantonen aan de rechter. </antwoord>
      <antwoord nummer="4">Vooralsnog wordt er niet gedacht aan een verplichte regeling. Op dit moment zijn er diverse gemeenten die kwaliteitshandvesten en convenanten afsluiten met hun burgers en bedrijfsleven waarin bepaalde kwaliteitsnormen van de dienstverlening worden vastgelegd. Ik zie dat als een zeer positieve ontwikkeling. Verder biedt de norm van maximaal 100% kostendekkendheid uit art. 229b van de Gemeentewet voldoende rechtsbescherming voor de vergunningaanvrager. Deze norm wordt bovendien bewaakt door de belastingrechter. Wel zal ik in het komend overleg met de VNG over de nadere invulling (uitvoeringsagenda) van het bestuursakkoord aandringen op het gebruik van de genoemde «handreiking kostentoerekening leges en tarieven»en de modellen inzake bouwgerelateerde leges. </antwoord>
      <noten afkomstig="antwoord"/>
   </antwoorden>
</kvr>
