<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Binnenlandse Zaken en Koninkrijksrelaties over bescherming van agenten bij rampen en zware ongevallen. (Ingezonden 6 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12041
</item>
         <item attribuut="Inhoud">Vragen over de bescherming van politieagenten tegen het inademen van gevaarlijk stoffen bij rampen en zware ongevallen.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Rampenpreventie en -bestrijding) Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Politie Rampenbestrijding</item>
         <item attribuut="Vindplaats">Kamervragen met antwoord 1999-2000, nr. 1581, Tweede Kamer</item>
         <item attribuut="Vraagnr_bij_indiening">2990012030</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-07-14</item>
         <item attribuut="Datum_indiening">2000-06-06</item>
         <item attribuut="Document-id">KVR12041</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3579" allpagenumbers="3579 3580" vetnummer="2990012030" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12041" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1581" onderwerp="" indiendatum="2000-06-6">
         <vrager partij="SP" oorsprong="parlement">Kant</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="14 juli 2000), zie ook Aanhangsel Handelingen nr. 1482, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat politieagenten onbeschermd naar rampen en zware ongevallen worden gestuurd, zodat zij het risico lopen gevaarlijke stoffen in te ademen? Zo ja, hoe vaak komt dit voor? <voetnoot nummer="1"/>
      </vraag>
      <vraag nummer="2">Zijn er politiekorpsen waar agenten wel over de mogelijkheid beschikken zich te beschermen tegen inademing van gevaarlijke stoffen? Zo ja, bij welke korpsen is dit het geval? Op welke manier beschermen zij zich? </vraag>
      <vraag nummer="3">Deelt u de mening dat alle agenten de mogelijkheid zouden moeten hebben zich te beschermen tegen inademing van gevaarlijke stoffen? </vraag>
      <vraag nummer="4">Vindt u het acceptabel dat politieagenten weigeren uit te rukken naar een ramp of zwaar ongeval vanwege het risico op inademing van gevaarlijke stoffen? Zo neen, bent u bereid zich in te zetten voor verbetering van de bescherming van agenten tegen inademing van gevaarlijke stoffen? </vraag>
      <vraag nummer="5">Acht u het wenselijk dat iedere politiewagen standaard met gasmaskers/perslucht wordt uitgerust voor de bescherming van agenten tegen inademing van gevaarlijke stoffen? Zo neen, waarom niet? </vraag>
      <vraag nummer="6">Bent u bereid de korpschef hiertoe een aanwijzing te geven? Zo neen, waarom niet? Zo ja, bent u tevens bereid hiervoor extra middelen beschikbaar te stellen aan de politiekorpsen? </vraag>
      <noten afkomstig="vraag">
         <noot nummer="1" datum="2000-06-2" bron="Nova">Nova, 2 juni 2000</noot>
      </noten>
   </vragen>
   <antwoorden aantal="3">
      <antwoord nummer="1">Bij een ramp (of een zwaar ongeval) voert de burgemeester het opperbevel: hij bepaalt de prioriteiten bij de rampenbestrijding. Dit betreft onder meer de vraag wie en onder welke voorwaarden het rampgebied mag betreden. Dat geldt ook ten aanzien van politiefunctionarissen. De burgemeester laat zich daarbij adviseren door zijn ambtenaren, in het bijzonder de operationeel brandweercommandant. In acute noodsituaties kan met name in de eerste fase over eventuele risico’s onduidelijkheid bestaan. Hierdoor kunnen politieagenten – maar ook andere hulpverleners – het risico lopen gevaarlijke stoffen in te ademen als ze een gevarenzone betreden zonder dat ze weten dat er dergelijke stoffen zijn vrijgekomen. Hoe vaak hiervan sprake is, wordt landelijk niet geregistreerd. 2, 3, 5 In de Arbeidsomstandighedenwet is bepaald dat de werkgever zorg dient te dragen voor onder andere een zo groot mogelijke veiligheid van zijn werknemers. Voor de politie kan dat onder andere betekenen dat door de korpsbeheerder persoonlijke beschermingsmiddelen ter beschikking worden gesteld. De korpsbeheerder laat zich bij zijn arbeidsomstandighedenbeleid, waaronder het beleid ten aanzien van persoonlijke beschermingsmiddelen bijstaan door een Arbodienst. Op de naleving van de Arbeidsomstandighedenwet wordt toegezien door de Arbeidsinspectie. De keuze voor een persoonlijk beschermingsmiddel en de wijze waarop dit moet worden gebruikt, is afhankelijk van een aantal factoren, te weten de aard van het gevaar, de ernst van het gevaar, de frequentie van de blootstelling aan het gevaar en de doelmatigheid van het persoonlijk beschermingsmiddel. De beoordeling hiervan geschiedt onder andere op basis van een door de korpsleiding te doen opstellen en door de betrokken Arbo-dienst te toetsen risico-inventarisatie en -evaluatie. Dat geldt ook voor de beoordeling van het aantal persoonlijke beschermingsmiddelen dat binnen een regiokorps beschikbaar dient te zijn. Landelijke registratie van soorten en aantallen persoonlijke beschermingsmiddelen per politiekorps vindt niet plaats. Ten aanzien van het uitrusten van politieagenten met persoonlijke beschermingsmiddelen, hecht ik er in dit verband onderscheid te maken tussen het optreden bij een van te voren in te calculeren risico en het optreden bij rampen en zware ongevallen. Als voorbeeld van de eerste categorie zijn er bijzondere, gespecialiseerde diensten van de politie (bijvoorbeeld een milieu- of drugsunit) welke zijn uitgerust en geoefend met persoonlijke beschermingsmiddelen. Deze persoonlijke beschermingsmiddelen zijn gericht op de situaties waarin deze diensten moeten optreden en sluiten aan bij de te verwachten risico’s die zich daarbij voor kunnen doen. Bij plotseling optredende incidenten, al dan niet culminerend in een ramp of zwaar ongeval, moet onderscheid gemaakt worden naar optreden van brandweer en politie: in principe treedt de brandweer op het rampterrein zelf op, de politie aan de rand en direct daarbuiten. Bij een ramp of zwaar ongeval, is de brandweer primair verantwoordelijk voor de eerste meting van gevaarlijke stoffen. Aan de hand van de resultaten daarvan wordt het optreden door de verschillende hulpdiensten aangepast. Zodra in een concrete situatie geconstateerd wordt dat gevaarlijke stoffen vrijkomen, wordt het betreffende terrein niet betreden, dan na advies van deskundigen (bijvoorbeeld brandweer en Arbeidsinspectie). Daarbij wordt ook bepaald welke persoonlijke beschermingsmiddelen in die situatie noodzakelijk zijn. Deze persoonlijke beschermingsmiddelen verschillen van geval tot geval (m.b.t. gasmaskers geldt bijvoorbeeld dat tegen elke stof weer een ander masker dan wel een ander filter noodzakelijk is). In bepaalde situaties kan dat dus betekenen dat alleen de brandweer het betreffende terrein kan betreden en dat politieoptreden zich beperkt tot de rand van het rampgebied en daarbuiten. Gelet op bovenstaande ligt het in algemene zin beschikbaar stellen van persoonlijke beschermingsmiddelen aan alle politieagenten en/of het uitrusten van iedere politiewagen met gasmaskers/perslucht niet in de rede. </antwoord>
      <antwoord nummer="4">Zoals ik al eerder heb opgemerkt, dient optreden bij rampen en zware ongevallen altijd afgestemd te worden met andere diensten ter plaatse danwel dient advies gevraagd te worden aan experts van brandweer, g.g.d en/of milieudienst. Daarnaast heeft iedere dienst zijn eigen taak te vervullen en is voor die taak ook uitgerust. Daarnaast is kenmerkend voor politieagenten dat zij functioneel onder een verhoogd risico moeten werken, onder andere gericht op het handhaven van de openbare orde en het opsporen van strafbare feiten. Dit geldt ook voor het politieoptreden in geval van rampen en zware ongevallen. Het weigeren uit te rukken acht ik in dergelijke situaties dan ook onjuist. In dit verband wijs ik er tevens op dat in de Arbeidsomstandighedenwet is bepaald dat de algemene bevoegdheid van werknemers om in gevaarlijke situaties het werk te onderbreken niet van toepassing is indien een goede taakuitoefening door de politie erdoor wordt belemmerd. Dat geldt in het bijzonder in geval van acute noodsituaties. Uiteraard vraagt de inzet van politieagenten en andere hulpverleners in dergelijke situaties een zorgvuldige belangenafweging door de overheid c.q. het bevoegd gezag. </antwoord>
      <antwoord nummer="6">In het licht van bovenstaande, alsmede in het licht van het bereik van de aanwijzingsbevoegdheid, is het geven van een aanwijzing door mij aan de korpsbeheerders niet aan de orde. </antwoord>
      <noten afkomstig="antwoord"/>
   </antwoorden>
</kvr>
