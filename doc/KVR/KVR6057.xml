<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Remkes (VVD) over schadeclaims naar aanleiding van een stroomstoring. (Ingezonden 3 oktober 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6057
</item>
         <item attribuut="Inhoud">Kamervragen betreffen berichten over de weigering van N.V. REMU schadeclaims te honoreren, ingediend naar aanleiding van de stroomstoring van 23 juni 1997.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Energie, water en grondstoffen (Elektriciteit)</item>
         <item attribuut="Trefwoorden">Elektriciteit Schadevergoeding</item>
         <item attribuut="Vindplaats">Kamervragen met antwoord 1997-1998, nr. 332, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Remkes</persoon>
         </item>
         <item attribuut="Datum_reaktie">1997-11-24</item>
         <item attribuut="Datum_indiening">1997-10-03</item>
         <item attribuut="Document-id">KVR6057</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="677" allpagenumbers="677 678 679" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6057" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="332" onderwerp="" indiendatum="1997-10-3">
         <vrager partij="VVD" oorsprong="parlement">Remkes</vrager>
         <vraagt-aan/>
      </vraagdata>
      <antwoorddata antwoorddatum="1997-11-24">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebt u kennis genomen van het feit dat de N.V. REMU, op basis van een onderzoek naar de oorzaken van de stroomstoring op 23 juni jl., geen schadeclaims honoreert die naar aanleiding van deze stroomstoring zijn ingediend? </vraag>
      <vraag nummer="2">Deelt u de conclusies uit het bovengenoemde rapport dat er sprake was van overmacht en dat de N.V. REMU en andere energiebedrijven derhalve geen enkel verwijt kan worden gemaakt? Welke onafhankelijke deskundigen hebben genoemde onderzoeksresultaten inmiddels bevestigd? </vraag>
      <vraag nummer="3">Is aansprakelijkheid van de distributiebedrijven op grond van de leveringsvoorwaarden van de distributiebedrijven uitgesloten in onderhavig geval? Welke consequenties zal een meer marktgericht opereren van de distributiebedrijven in dit opzicht moeten hebben voor de aansprakelijkheidssituatie ten opzichte van hun klanten? </vraag>
      <vraag nummer="4">Uit de door N.V. REMU opgestelde «niet technische» samenvatting van het rapport blijkt dat de primaire oorzaak van de stroomstoring lag bij het kort na elkaar uitvallen van een drietal productie-eenheden. In hoeverre acht u de energieproductiebedrijven verantwoordelijk voor de stroomstoring op 23 juni en wat betekent dit voor de aansprakelijkheid van deze bedrijven? </vraag>
      <vraag nummer="5">Wat is de precieze rol en (wettelijke) verantwoordelijkheid van de N.V. SEP in een dergelijk geval? Waarom is bijvoorbeeld door de N.V. SEP aan de N.V. NUON gevraagd een gedeelte van haar net af te schakelen? Waarom is daarbij door de N.V. NUON gekozen voor het deelnet Utrecht? Worden daarbij vaststaande procedures en criteria gehanteerd? Zo ja, welke? </vraag>
      <vraag nummer="6">Kan aangegeven worden welke maatregelen worden overwogen om de kans op een dergelijke samenloop van omstandigheden in de toekomst verder te verkleinen? </vraag>
      <vraag nummer="7">Hoe beoordeeld u, de wenselijkheid van een door de sector in te stellen en gemeenschappelijk te financieren schadefonds voor dergelijke gevallen? </vraag>
      <vraag nummer="8">Bent u ook niet van mening dat terzake verantwoordelijkheden en aansprakelijkheid een duidelijke wettelijke basis behoeven? Hoe is hierin voorzien in de ingediende nieuwe Elektriciteitswet? Wat zou de rol van het decentraal vermogen daarbij moeten zijn? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1">Zoals hiervoor reeds opgemerkt, staat in de conclusies van het rapport aangegeven, dat het uitvallen van een deel van de elektriciteitsvoorziening in het deelgebied Utrecht te wijten is aan een bijzondere samenloop van omstandigheden en gebeurtenissen. Het onderzoeksrapport van de elektriciteitssector laat zien, dat de genoemde bijzondere samenloop van omstandigheden zich voltrok binnen de elektriciteitssector en niet voortkwam uit een gebeurtenis buiten de invloedssfeer van de elektriciteitssector. Ik acht het daarom ook wenselijk, dat er door de elektriciteitssector maatregelen worden getroffen om in de toekomst dergelijke storingen te voorkomen. Volgens de Remu zou er van overmacht sprake zijn geweest. Ik merk op dat het naar mijn mening aan de rechter is om over vragen omtrent aansprakelijkheid en overmacht een oordeel te vellen. Ik verwijs in dit ook naar het antwoord op vraag 3. Het onderzoeksrapport <voetnoot nummer="1"/>is beoordeeld door de externe deskundigen mw. drs. M. Epema-Brugman en de heer prof.dr.ir.habil. R. Belmans, hoogleraar aan de Universiteit van Leuven. </antwoord>
      <antwoord nummer="3">De leveringsvoorwaarden van de N.V. Remu zijn opgesteld conform de model Algemene Voorwaarden Elektriciteit 1994. Deze model Algemene Voorwaarden zijn opgesteld door EnergieNed, na overleg met de Consumentenbond en het toenmalige Consumenten Contact in het kader van de Commissie voor Consumentenaangelegenheden van de Sociaal-Economische Raad. Artikel 20, lid 1 van deze leveringsvoorwaarden gaf aanvankelijk aan, dat de Remu jegens de aanvrager of de verbruiker niet aansprakelijk is voor schade aan personen of zaken ten gevolge van onderbreking van de levering. Over deze bepaling inzake aansprakelijkheidsuitsluiting is destijds geen overeenstemming bereikt tussen de consumentenorganisaties en de nutsbedrijven. Vervolgens is daarover door de Consumentenbond een gerechtelijke procedure gestart. Het Gerechtshof te Den Haag heeft in die procedure bij arrest van 27 juni 1996 beslist dat de genoemde bepaling onredelijk bezwarend is tegenover consumenten voor zover daarmee aansprakelijkheid voor zaakschade als gevolg van stroomonderbreking volledig wordt uitgesloten. Daarmee gaf het Hof aan dat volledige uitsluiting van aansprakelijkheid niet gerechtvaardigd is en verbood het Hof EnergieNed te bevorderen dat van die bepaling tegenover consumenten gebruik wordt gemaakt. Op dit punt heeft EnergieNed tegen de uitspraak (incidenteel) beroep in cassatie bij de Hoge Raad ingesteld. Tevens hebben de in EnergieNed verenigde energiedistributiebedrijven de bepaling inzake uitsluiting van aansprakelijkheid tijdelijk, in afwachting van de uitspraak van de Hoge Raad, gewijzigd. In die interim-bepaling is de aansprakelijkheid niet langer geheel uitgesloten maar, kort gezegd, beperkt tot schade aan zaken, voor zover die het bedrag van NLG 300,– te boven gaat en de onderbreking van stroomlevering een gevolg is van schuld van het distributiebedrijf zelf. Bij arrest van 16 mei 1997 heeft de Hoge Raad het verzoek om cassatie van EnergieNed afgewezen. De energiedistributiebedrijven hebben nog niet aangegeven of zij de bepaling inzake beperkte aansprakelijkheid ongewijzigd zullen handhaven. In voorkomend geval is het aan de rechter om een oordeel te geven over de vraag of deze aansprakelijkheidsbeperking gerechtvaardigd en dus niet onredelijk bezwarend is. Naar mijn oordeel zal een meer marktgericht opereren van distributiebedrijven geen wijzigingen behoeven te impliceren voor de aansprakelijkheidswetgeving waarnaar hierboven wordt verwezen. </antwoord>
      <antwoord nummer="4">De populaire samenvatting (verschenen in Energietechniek van september 1997) is gebaseerd op onderzoek van de elektriciteitssector. In deze samenvatting staat aangegeven dat drie uitgeschakelde centrales, overbelaste koppeltransformatoren en stroom afnemende 10-kV-transformatoren de boosdoeners van de stroomstoring waren, zonder dat is aangegeven welke van deze drie factoren nu de exacte oorzaak van de storing was. Zoals ik reeds elders in deze brief heb aangegeven, acht ik mij op het vraagstuk van de aansprakelijkheid van de elektriciteitsproducenten niet bevoegd tot een uitspraak. Ik verwijs in dit verband ook naar het antwoord op vraag 3. </antwoord>
      <antwoord nummer="5">Volgens artikel 12 van de Elektriciteitswet 1989 hebben de distributiebedrijven recht op levering van elektriciteit en op terbeschikkingstelling van elektrisch vermogen door de openbare elektriciteitsproducenten. Dit betekent dat op die elektriciteitsproductie-bedrijven (de vier producenten en de Sep) een leveringsplicht rust. Voorts is volgens artikel 12 van de Elektriciteitswet 1989 een leveringsplicht van de distributiebedrijven naar de afnemers van toepassing. Dit impliceert dat de openbare elektriciteitssector gehouden is storingen in de openbare elektriciteitsvoorziening te voorkomen en te herstellen. Voor een uiteenzetting van de rol en verantwoordelijkheden van de Sep verwijs ik naar pagina 13 van het bijgevoegde onderzoeksrapport. Daar staan ook de verantwoordelijkheden van de andere bij de stroomstoring betrokken partijen opgesomd. In het bijgevoegde onderzoeksrapport is op pagina 21 vermeld waarom de Sep enkele malen aan NUON heeft verzocht om een hoeveelheid belasting af te schakelen teneinde de overbelasting van de koppeltransformatoren te verminderen. Na het laatste verzoek tot afschakeling van de Sep heeft de NUON geconcludeerd dat afschakeling van het deelgebied Utrecht noodzakelijk was en heeft NUON deze beslissing ten uitvoering gebracht. Op pagina 21 en 22 zijn de argumenten vermeld op grond waarvan NUON tot deze beslissing gekomen is. Bij dit soort keuzes worden door de desbetreffende bedrijven in het licht van de op dat moment ter beschikking staande informatie, en op basis van eerdere praktijkervaringen, steeds die maatregelen getroffen die naar verwachting in de relatief minst schadelijke gevolgen resulteren. </antwoord>
      <antwoord nummer="6">In het bijgevoegde onderzoeksrapport worden door de elektriciteitssector tal van aanbevelingen gedaan om herhaling van een soortgelijke verstoring te voorkomen. Ook de externe commissie heeft in haar rapport maatregelen ter voorkoming van verstoringen in de elektriciteitsvoorziening aanbevolen. De sector heeft aangekondigd de aanbevelingen daadwerkelijk ten uitvoer te leggen. Ik zal de sector verzoeken mij te informeren over het tijdschema dat daarbij gevolgd zal worden. Voor de binnen het kader van het voorstel voor een nieuwe Elektriciteitswet te treffen maatregelen verwijs ik naar bovenstaande algemene opmerkingen. </antwoord>
      <antwoord nummer="7">Ik wijs erop dat de elektriciteitssector in de toekomst zal bestaan uit verschillende partijen: producenten, netbeheerders en distributiebedrijven. In hoeverre die partijen gezamenlijk of individueel een schadefonds willen instellen of zich anderszins tegen risico’s van aansprakelijkheid voor een elektriciteitsstoring wensen te verzekeren, is een beslissing die voorbehouden is aan de desbetreffende ondernemingen. </antwoord>
      <antwoord nummer="8">Het voorstel voor een nieuwe Elektriciteitswet voorziet in een heldere afbakening van taken en verantwoordelijkheden van de diverse partijen binnen de elektriciteitssector. Naar mijn oordeel biedt het Burgerlijk Wetboek daarnaast reeds duidelijke algemene regels omtrent aansprakelijkheid en schadeplichtigheid voor het niet nakomen van wettelijke en contractuele verbintenissen, ook indien die betrekking hebben op het leveren van elektriciteit. Ik verwijs daarvoor tevens naar het antwoord op vraag 3. Ik zie dan ook geen aanleiding afzonderlijke bepalingen op dat vlak in de Elektriciteitswet voor te stellen. Wat betreft de rol van decentraal vermogen merk ik het volgende op. Onderdeel van de toekomstige structuur van de elektriciteitssector is productievrijheid. Daarbij wordt geen onderscheid meer gemaakt tussen zogenaamd centraal en decentraal vermogen. De netbeheerder is verantwoordelijk voor het betrouwbaar en veilig functioneren van het netwerk. Voor het handhaven van een voldoend spanningsniveau en een constante frequentie op het net zal de netbeheerder zo nodig prestaties bij de elektriciteitsproducenten moeten inkopen. Het is aan de netbeheerder om te bepalen bij welke producenten hij die prestaties inkoopt. </antwoord>
      <noten afkomstig="antwoord">
         <noot nummer="1">Ter inzage .... bij 25 600 XIII, nr. 27</noot>
      </noten>
   </antwoorden>
</kvr>
