<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw en Verbugt (beiden VVD) aan de minister van Verkeer en Waterstaat over de gevolgen van een ontwerp-richtlijn van de EU voor het boren van tunnels. (Ingezonden 9 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9026
</item>
         <item attribuut="Rubriek">Verkeer, vervoer en waterstaat (Bruggen en tunnels)</item>
         <item attribuut="Trefwoorden">Tunnels</item>
         <item attribuut="Vindplaats">Kamervragen met antwoord 1998-1999, nr. 1067, Tweede Kamer</item>
         <item attribuut="Vraagnr_bij_indiening">2989907430</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Blaauw</persoon>
            <persoon partij="VVD">Verbugt</persoon>
         </item>
         <item attribuut="Datum_reaktie">1999-03-30</item>
         <item attribuut="Datum_indiening">1999-02-09</item>
         <item attribuut="Document-id">KVR9026</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2185" allpagenumbers="2185 2186" vetnummer="2989907430" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9026" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1067" onderwerp="" indiendatum="1999-02-9">
         <vrager partij="VVD" oorsprong="parlement">Blaauw</vrager>
         <vrager partij="VVD" oorsprong="parlement">Verbugt</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-03-30">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is in de Europese Unie een richtlijn ter bescherming van het grondwater in voorbereiding, als gevolg waarvan het boren van tunnels zeer wordt bemoeilijkt dan wel onmogelijk wordt gemaakt? <voetnoot nummer="1"/>
      </vraag>
      <vraag nummer="2">Van welke stoffen die essentieel zijn voor het maken van tunnels wordt het gebruik door de ontwerp-richtlijn verboden? </vraag>
      <vraag nummer="3">Welke gevolgen zal het aannemen van deze richtlijn hebben voor de in Nederland aan te leggen tunnels? </vraag>
      <vraag nummer="4">Welke andere projecten dan tunnels die in het kader van ondergronds bouwen worden voorbereid worden hierdoor onmogelijk gemaakt dan wel bemoeilijkt? </vraag>
      <vraag nummer="5">Is er nog een verschil voor wat betreft de werking van de richtlijn tussen geboorde tunnels en gegraven tunnels? </vraag>
      <vraag nummer="6">Welke actie bent u van plan te nemen om eventuele negatieve gevolgen van deze ontwerp-richtlijn te minimaliseren of weg te nemen? </vraag>
      <noten afkomstig="vraag">
         <noot nummer="1" datum="1999-02-5" bron="Cobouw,">Cobouw,, 5 februari 1999</noot>
      </noten>
   </vragen>
   <antwoorden aantal="6">
      <antwoord nummer="1">Neen. In de Europese Unie is een Kaderrichtlijn Water in voorbereiding die de bescherming van zowel oppervlaktewater als grondwater tot doel heeft. De op grondwater betrekking hebbende bepalingen van deze richtlijn zijn grotendeels ontleend aan de al sinds 1980 bestaande Grondwaterrichtlijn van de EU. Deze Grondwaterrichtlijn wordt in Nederland uitgevoerd door middel van het Stortbesluit Bodembescherming, het Lozingenbesluit Bodembescherming, het Infiltratiebesluit Bodembescherming (alle gebaseerd op de Wet Bodembescherming) en de Mijnwet. Tot nu toe is niet gebleken dat de bepalingen daarvan het boren van tunnels bemoeilijken of zelfs onmogelijk maken. Het is niet de bedoeling geweest om door middel van het onderhavige voorstel voor een Kaderrichtlijn Water, een strenger regime te introduceren dan datgene wat nu ingevolge de Grondwaterrichtlijn geldt. Aangezien het beleid van de afgelopen circa 20 jaar wordt gecontinueerd, is er geen reden om aan te nemen dat er aan de huidige situatie iets verandert. Dit betekent niet, dat bij tunnelbouw e.d. geen voorschriften gelden voor het toepassen van specifieke stoffen. Van geval tot geval zal moeten worden beoordeeld of zo’n toepassing toelaatbaar is. Dat hangt af van de aard van de gebruikte stoffen en van de maatregelen die worden getroffen om verspreiding van die stoffen in de omgeving van de bouwactiviteit te voorkomen. Hiertoe moet bijvoorbeeld op tekeningen voor de bouwaanvraag worden aangegeven van welke constructiemethoden in de bodem sprake is. Zonodig kan het bevoegd gezag bij specifieke toepassingen nadere milieuvoorzieningen eisen. </antwoord>
      <antwoord nummer="2">Noch de nu geldende Grondwaterrichtlijn, noch de komende Kaderrichtlijn Water kennen een absoluut verbod op het gebruik van individuele stoffen. Wel geven beide richtlijnen aan dat het directe inbrengen in grondwater van bepaalde groepen verontreinigende stoffen verboden is: voor de Grondwaterrichtlijn zijn dat stoffen van Lijst 1 (de «zwarte lijst»), voor de Kaderrichtlijn Water stoffen van een lijst die veel overeenkomst vertoont met Lijst 1 van de Grondwaterrichtlijn. Verontreinigende stoffen zijn echter zodanig gedefinieerd dat stoffen die weinig of geen schade aan het bodem- en watersysteem toebrengen daar buiten vallen. In dat geval kan bijvoorbeeld in het kader van het Lozingenbesluit Bodembescherming een ontheffing worden verleend. </antwoord>
      <antwoord nummer="3">Naar verwachting zal het aannemen van de Kaderrichtlijn Water, zoals boven al is aangegeven, geen of weinig veranderingen met zich meebrengen in de mogelijkheden om tunnels aan te leggen. </antwoord>
      <antwoord nummer="4">Voor andere projecten of delen hiervan (funderingen, verankeringen en dergelijke) geldt hetzelfde als voor het aanleggen van tunnels. </antwoord>
      <antwoord nummer="5">Er kan slechts een verschil ontstaan indien bij een bepaalde methode van aanleggen stoffen worden gebruikt die als zodanig, of door de wijze waarop ze zouden worden toegepast, schade aan het bodem- en watersysteem toebrengen. Maar dat is ook nu al, op grond van de Grondwaterrichtlijn en de Nederlandse wetgeving waarin deze richtlijn is geïmplementeerd, het geval. </antwoord>
      <antwoord nummer="6">Zoals uit het antwoord op de voorgaande vragen blijkt, is niet te verwachten dat deze richtlijn in de zin zoals door de vragenstellers bedoeld negatieve gevolgen zal hebben. In het algemeen is het natuurlijk wel zo dat milieurichtlijnen beperkingen opleggen aan het brengen van stoffen in water, grondwater, bodem en lucht. Het milieubeleid van de EU en dat van Nederland probeert immers het milieu zo schoon mogelijk te houden of te maken. Maar het onderhavige voorstel voor een kaderrichtlijn water betekent dat het bestaande beleid op het gebied van grondwaterbescherming wordt voortgezet. Dat geldt dus ook voor het aanleggen van tunnels en soortgelijke ondergrondse werken. Over de richtlijn wordt op dit moment nog in EU-verband onderhandeld, zodat op dit moment nog niet met zekerheid kan worden gezegd hoe de richtlijn er uiteindelijk zal uitzien. Vaststelling van het voorstel voor een kaderrichtlijn water is niet voorzien vóór medio 2000. Nederland zal zich echter in elk geval stevig inzetten voor een zodanige formulering van de betreffende bepalingen in het onderhavige voorstel dat ze dezelfde milieubescherming bieden als de huidige Grondwaterrichtlijn maar tegelijkertijd ook in de praktijk goed uitvoerbaar en werkbaar zijn, zodat geen onnodige belemmeringen voor ondergrondse werken als zodanig optreden. De discussies die hierover momenteel in Brussel worden gevoerd geven aan, dat ook andere Lidstaten inhoudelijk instemmen met het Nederlandse standpunt. Wel zal er nog uitgebreid over de uiteindelijke formulering gesproken moeten worden. </antwoord>
      <noten afkomstig="antwoord"/>
   </antwoorden>
</kvr>
