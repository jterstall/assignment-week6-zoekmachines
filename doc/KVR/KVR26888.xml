<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Meijer (beiden PvdA) aan de minister voor Vreemdelingenzaken en Integratie over obstakels in de toelatingsprocedure voor kennismigranten. (Ingezonden 9 november 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26888
</item>
         <item attribuut="Inhoud">Vragen over de trage procedures en administratieve lastendruk voor (a) vreemdelingen die reeds in Nederland verblijven en waarvan de status wordt omgezet in die van kennismigranten en (b) kennismigranten uit landen die voor de inreis weliswaar geen Machtiging tot Voorlopig Verblijf (MVV) nodig hebben maar waarvoor werkgevers toch een MVV-procedure starten opdat de kennismigrant na aankomst in Nederladn direct aan het werk kan.</item>
         <item attribuut="Rubriek">Arbeid (Arbeidsmarkt) Arbeid (Werknemers) Welzijn (Immigratie) Welzijn (Vreemdelingen en asielzoekers)</item>
         <item attribuut="Trefwoorden">Arbeidsmarkt Immigratie Vreemdelingen Werknemers</item>
         <item attribuut="Vindplaats">Kamervragen met antwoord 2006-2007, nr. 437, Tweede Kamer</item>
         <item attribuut="Vraagnr_bij_indiening">2060702820</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Meijer</persoon>
         </item>
         <item attribuut="Datum_reaktie">2006-12-05</item>
         <item attribuut="Datum_indiening">2006-11-09</item>
         <item attribuut="Document-id">KVR26888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="945" allpagenumbers="945 946" vetnummer="2060702820" code="0607tkkvr437" lopendefooter="Tweede Kamer, vergaderjaar 2006–2007, Aanhangsel" filenaam="KVR26888" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="437" onderwerp="" indiendatum="2006-11-9">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Meijer</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-12-5">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Waarom blijkt het in de praktijk vaak enkele maanden te kosten om een bestaande status van een vreemdeling die reeds in Nederland verblijft, om te zetten in een kennismigrantenstatus, terwijl voor kennismigranten die direct uit het buitenland komen, in het kader van de kennismigrantenregeling een beslistermijn van twee weken wordt gehanteerd? </vraag>
      <vraag nummer="2">Bent u zich bewust van het administratieve werk dat het bestaande beleid met zich brengt voor partijen, zoals universiteiten en bedrijven, die een tewerkstellingsvergunning voor de betreffende vreemdeling moeten regelen voor de tussenliggende periode? Op welke wijze gaat u deze administratieve lastendruk voor universiteiten en het bedrijfsleven verlichten? </vraag>
      <vraag nummer="3">Bent u bereid deze termijn voor het omzetten van de status te verkorten voor onderwijsinstellingen en werkgevers waarmee de IND reeds overeenkomsten in het kader van de kennismigrantenregeling heeft gesloten, tot dezelfde beslistermijn van twee weken? Zo ja, op welke termijn gaat u dit realiseren? </vraag>
      <vraag nummer="4">Bent u bekend met het gegeven dat werkgevers voor kennismigranten uit landen die voor de inreis weliswaar geen Machtiging tot Voorlopig Verblijf (MVV) nodig hebben (zoals de Verenigde Staten, Canada en Japan), toch een MVV-procedure opstarten, opdat de kennismigrant direct na binnenkomst in Nederland als kennismigrant aan het werk kan? </vraag>
      <vraag nummer="5">Acht u het strikt noodzakelijk dat deze kennismigranten een MVV slechts in persoon bij de Nederlandse vertegenwoordiging in hun thuisland op kunnen halen, zodat hiervoor soms over grote afstanden gereisd moet worden en hoge kosten gemaakt worden? Zo ja, waarom? </vraag>
      <vraag nummer="6">Bent u bereid dit proces te versoepelen voor deze groep kennismigranten? Zo ja, hoe en binnen welke termijn gaat u dit doen? </vraag>
      <vraag nummer="7">Bent u bereid om persoonlijk met relevante organisaties, zoals de VSNU, VNO-NCW en AWVN, een gesprek te voeren teneinde lange en korte termijn oplossingen te inventariseren voor de knelpunten die zij ervaren op het gebied van kennismigratie? Zo ja, binnen welke termijn zal dit gesprek gevoerd worden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Bij de invoering van de kennismigrantenregeling is een streeftermijn van twee weken bepaald voor de behandeling van aanvragen voor een mvv of een verblijfsvergunning voor bepaalde tijd voor verblijf als kennismigrant. Een dergelijke termijn is toen niet bepaald voor de behandeling van aanvragen tot wijziging van de bestaande verblijfsvergunning in een vergunning voor verblijf als kennismigrant. Er werd van uit gegaan dat de behandeling van dergelijke aanvragen tijdig zou kunnen plaatsvinden als ook de aanvragen tot wijziging tijdig door de werkgever of de onderwijsinstelling zouden worden ingediend. Inmiddels wordt onderkend dat de behandeling van de wijzigingsaanvragen in een aantal gevallen later dan gewenst plaatsvindt, ook al is de aanvraag tijdig ingediend en bedraagt de wettelijke beslistermijn 6 maanden. </antwoord>
      <antwoord nummer="2">Ja. De intentie is om te voorkomen dat werkgevers en onderwijsinstellingen met administratieve lasten worden geconfronteerd. Ik ben daarbij wel afhankelijk van een tijdige indiening. Helaas is dit niet altijd het geval. Hoewel tot dusverre voor aanvragen tot wijziging van de vergunning geen streeftermijn van twee weken geldt, wordt bij complete aanvragen wel zo snel mogelijk een beslissing genomen. </antwoord>
      <antwoord nummer="3">De IND onderzoekt hoe het proces met betrekking tot de behandeling van wijzigingsaanvragen zodanig versneld kan worden dat de vergunning voor verblijf als kennismigrant tijdig kan worden afgegeven. Daarbij zal worden aangesloten bij het voornemen om de aanvragen van nareizende gezinsleden in de zomer van 2007 bij het IND-loket Kennis- en Arbeidsmigratie in te laten dienen. </antwoord>
      <antwoord nummer="4">Ja. De hoofdregel is dat het mvv-vereiste geldt voor iedereen die langer dan drie maanden in Nederland wil verblijven. EU-onderdanen en onderdanen van bijvoorbeeld de VS en Japan zijn op grond van de wet vrijgesteld van de mvv-plicht. Dit laat onverlet dat het wel mogelijk is om onverplicht een mvv aan te vragen. Het kan zinvol zijn dat vóór de komst naar Nederland wordt getoetst of aan alle voorwaarden voor verblijf wordt voldaan. Voor mvv-vrijgestelde kennismigranten is het volgen van een onverplichte mvv-procedure met name van belang omdat zij zo bij binnenkomst onmiddellijk als kennismigrant kunnen gaan werken. Ook voor gezinsleden van mvv-vrijgestelde kennismigranten kan dit gunstig zijn. Als de gezinsleden in het bezit zijn van een mvv, zijn zij vanaf het moment van binnenkomst in Nederland vrij op de arbeidsmarkt. Het is niet mogelijk om laatstgenoemde faciliteit te bieden bij binnenkomst in Nederland zonder mvv. Immers, er is dan op geen enkele wijze beoordeeld of aan de voorwaarden voor verblijf op grond van de kennismigrantenregeling is voldaan. Vanuit het oogpunt van fraudebestrijding is een (preventieve) controle voorafgaand aan de komst naar Nederland dan ook van belang. </antwoord>
      <antwoord nummer="5 en 6">In de Vreemdelingenwet 2000 is opgenomen dat een aanvraag bij de Nederlandse diplomatieke vertegenwoordiging in het land van herkomst of bestendig verblijf door de vreemdeling in persoon moet worden ingediend. Het verschijnen in persoon is van belang voor het vaststellen van de identiteit en de controle op de overgelegde documenten door de Nederlandse diplomatieke vertegenwoordiging, mede ook vanuit het oogpunt van fraudebestrijding. Deze regel geldt voor alle mvv-plichtige vreemdelingen. De kennismigrantenregeling is bij uitstek een referentprocedure. Dit betekent dat de referent – de werkgever in het geval van kennismigranten – alle benodigde informatie op papier heeft aangeleverd. Indien er een positief advies is afgegeven kan de vreemdeling voor de afhandeling van de mvv-procedure naar de diplomatieke vertegenwoordiging gaan en resteert op dat moment nog de controle aan de hand van originele documenten die aldaar overgelegd moeten worden en de betaling van documentleges. Vanuit het oogpunt van fraudebestrijding hecht ik er aan strikt de hand te houden aan controle van de originele documenten. Overigens is deze werkwijze ook in verband met het beginsel van gelijke behandeling veruit te prefereren boven het creëren van een uitzonderingspositie. Ik hecht er aan op te merken dat bij een goede voorbereiding van de procedure en het (tijdig) aanleveren van de juiste documenten het reizen en maken van kosten tot een minimum kan worden beperkt. </antwoord>
      <antwoord nummer="7">Op regelmatige basis wordt er vanuit het departement (al dan niet in mijn aanwezigheid) met genoemde partijen overleg gevoerd. Dit zal ook in de toekomst het geval blijven. Met name in de afgelopen periode is er in het kader van de totstandkoming van de notitie «Naar een modern migratiebeleid» regelmatig overleg gevoerd met uiteenlopende (koepel)organisaties en belangenbehartigers. Deze gesprekken acht ik van belang voor het signaleren van knelpunten en kunnen tevens bijdragen aan het creëren van oplossingen en het verkrijgen van een breed draagvlak voor een nieuw beleidskader. Ook bij de verdere implementatie en uitwerking van het toekomstig migratiebeleid, waarvan de regeling inzake kennismigranten een belangrijk onderdeel uitmaakt, zal dergelijk overleg zeker blijven plaatsvinden. </antwoord>
      <noten afkomstig="antwoord"/>
   </antwoorden>
</kvr>
