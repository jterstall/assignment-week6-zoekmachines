<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Laan en Van der Ham (beiden D66) aan de ministers van Verkeer en Waterstaat en van Justitie over de invoering van een nieuwe, persoonsgebonden chipkaart in het openbaar vervoer. (Ingezonden 8 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18734
</item>
         <item attribuut="Inhoud">Vragen over de ontwikkeling van een nieuwe chipkaart voor het openbaar vervoer door Translink (samenwerkingsverband NS, Connexxion en enkele grote lokale OV-aanbieders).</item>
         <item attribuut="Rubriek">Criminaliteit en openbare orde (Persoonsregistratie en identificatie) Geld- en kapitaalmarkt (Betalingsverkeer) Verkeer, vervoer en waterstaat (Openbaar vervoer)</item>
         <item attribuut="Trefwoorden">Chipkaarten Openbaar vervoer Persoonsregistratie</item>
         <item attribuut="Vindplaats">Kamervragen met antwoord 2003-2004, nr. 184, Tweede Kamer</item>
         <item attribuut="Vraagnr_bij_indiening">2020316880</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Van der Laan</persoon>
            <persoon partij="D66">Van der Ham</persoon>
         </item>
         <item attribuut="Datum_reaktie">2003-10-23</item>
         <item attribuut="Datum_indiening">2003-09-08</item>
         <item attribuut="Document-id">KVR18734</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="395" allpagenumbers="395 396" vetnummer="2020316880" code="0304tkkvr184" lopendefooter="Tweede Kamer, vergaderjaar 2003–2004, Aanhangsel" filenaam="KVR18734" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="184" onderwerp="" indiendatum="2003-09-8">
         <vrager partij="D66" oorsprong="parlement">Van der Laan</vrager>
         <vrager partij="D66" oorsprong="parlement">Van der Ham</vrager>
         <vraagt-aan>en Van der Ham (beiden D66) aan de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2003-10-23">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is het u bekend dat het bedrijf Translink, waarin onder meer de Nederlandse Spoorwegen, Conexxion en enkele grote lokale OV-aanbieders participeren, bezig is, met de ontwikkeling van een nieuw, elektronisch betalingssysteem voor het openbaar vervoer dat de huidige nationale strippenkaart en het treinkaartje zal vervangen? Bent u ervan op de hoogte, dat het technisch mogelijk is via dit elektronische, GPS-gebaseerde systeem gedetailleerd de gangen van een individuele reiziger na te gaan? Bent u ervan op de hoogte, dat de openbaarvervoerbedrijven klanten de keuze kunnen bieden tussen een anonieme reis-chip en een reis-chip op naam, zoals in Finland al gebeurt? </vraag>
      <vraag nummer="2">Hoe zou u erover oordelen wanneer de reisgegevens van een individu gebruikt worden voor direct-marketing doeleinden? Acht u het bezwaarlijk wanneer een «anonieme» kaart in de praktijk duurder zal zijn dan een kaart op naam? Zal dit juridisch zijn toegestaan, en zo ja: hoe verhoudt dit zich tot het grondrecht op privacy en het grondrecht van bewegingsvrijheid? </vraag>
      <vraag nummer="3">Deelt u de mening dat voor een openbaarvervoersbedrijf, dat naar zijn aard een monopolistische positie heeft, geen «bonuskaart»-achtige constructies toelaatbaar zijn die bij bijvoorbeeld supermarkten wel geoorloofd zijn? Zo ja, welke middelen zijn er voorhanden om ontwikkelingen in deze richting tegen te gaan en hoe denkt u hiervan gebruik te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja dat is mij bekend. Het chipkaartsysteem zal inderdaad zowel met anonieme als gepersonaliseerde kaarten kunnen werken. </antwoord>
      <antwoord nummer="2">Het gebruik maken van reisgegevens voor direct-marketing doeleinden is alleen toelaatbaar, als de vergaring en verdere verwerking van de gegevens conform de Wet bescherming persoonsgegevens (WBP) geschiedt. Het uitgangspunt van de WBP is dat alleen dié persoonsgegevens mogen worden verwerkt, die noodzakelijk zijn voor de verwezenlijking van het doel waarvoor zij worden verzameld en verder verwerkt. Er mogen dus geen gegevens worden verwerkt die niet noodzakelijk zijn met het oog op het goed functioneren van het openbaar vervoersysteem. Wat het gebruik van persoonsgegevens voor direct-marketing doeleinden betreft, wijs ik op het recht van verzet dat de WBP de betrokkenen biedt. Een beroep op dat recht heeft tot gevolg dat de verantwoordelijke voor de gegevensverwerking maatregelen dient te treffen om de gegevensverwerking voor direct-marketing doeleinden terstond te beëindigen. Zoals ik in mijn brief van 1 mei 2003 over het publieke kader chipkaart OV (Kamerstuk, 28 600-XII, nr. 111) heb aangegeven, ga ik ervan uit, dat de sector bij de opzet van het systeem de privacy-regelgeving in acht neemt en overleg voert met het College Bescherming Persoonsgegevens. Het is de verantwoordelijkheid van de openbaar vervoerbedrijven om de relatie met hun klanten op een correcte wijze in te vullen. Over het eventuele prijsverschil tussen een anonieme en persoonsgebonden chipkaart zou ik het volgende willen meedelen. Ik ga uit van het principe van gelijkheid tussen de anonieme en identificeerbare reiziger. Dat neemt niet weg dat bedrijven aan klanten die met gepersonaliseerde kaarten reizen voordelen kunnen bieden die zij niet aan anonieme reizigers kunnen aanbieden. Ik zie hier overigens weinig verschil tussen de huidige, «analoge» wereld en die met de chipkaart OV. Het is immers ook nu algemeen geaccepteerd dat anoniem reizen mogelijk moet zijn, maar ook dat het aangaan van een gepersonaliseerde relatie met het vervoerbedrijf, bijvoorbeeld een persoonsgebonden abonnement, voordelen kan bieden. Op dit moment is nog niet bekend in hoeverre de situatie die u schetst zich daadwerkelijk zal voordoen. Dit aspect kan ook onderwerp zijn van het overleg van de sector met het College Bescherming Persoonsgegevens. </antwoord>
      <antwoord nummer="3">Zolang de verwerking van persoonsgegevens binnen de grenzen van de WBP geschiedt, ben ik er niet op tegen dat bedrijven enerzijds de «klantentrouw belonen», anderzijds de klant op zijn gebleken persoonlijke voorkeuren toegespitste aanbiedingen doen. </antwoord>
      <noten afkomstig="antwoord"/>
   </antwoorden>
</kvr>
