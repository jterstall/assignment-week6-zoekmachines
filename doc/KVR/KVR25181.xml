<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Van Gent (beiden GroenLinks) aan de minister van Economische Zaken over het in de kou zetten van mensen door energiebedrijven. (Ingezonden 20 februari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25181
</item>
         <item attribuut="Inhoud">Aanvullende vragen op eerdere vragen van het lid Crone, ingezonden 17 februari 2006, over het feit dat huishoudens in de winter van energie worden afgesloten.</item>
         <item attribuut="Rubriek">Energie, water en grondstoffen (Algemeen)</item>
         <item attribuut="Trefwoorden">Energie Schuldenregeling</item>
         <item attribuut="Vindplaats">Kamervragen met antwoord 2005-2006, nr. 1110, Tweede Kamer</item>
         <item attribuut="Vraagnr_bij_indiening">2050608400</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2006-03-21</item>
         <item attribuut="Datum_indiening">2006-02-20</item>
         <item attribuut="Document-id">KVR25181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2359" allpagenumbers="2359 2360" vetnummer="2050608400" code="0506tkkvr1110" lopendefooter="Tweede Kamer, vergaderjaar 2005–2006, Aanhangsel" filenaam="KVR25181" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1110" onderwerp="" indiendatum="2006-02-20">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-03-21">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Herinnert u zich uw antwoord tijdens het mondelinge vragenuur van 31 januari 2006 dat er deze winter geen sprake van enige afsluiting is geweest? </vraag>
      <vraag nummer="2">Kunt u zich, nu er verschillende signalen zijn dat deze winter wel degelijk afsluitingen hebben plaatsgevonden, opnieuw vergewissen van de feitelijke situatie door dit niet alleen aan EnergieNed te vragen, maar ook aan de gemeentelijke sociale diensten te vragen naar hun ervaringen met afsluitingen door energiebedrijven? </vraag>
      <vraag nummer="3">Komt u op uw mening terug dat de gedragscode goed werkt als blijkt dat deze winter toch afsluitingen hebben plaatsgevonden? Zo ja, wat is uw beleidsconclusie? </vraag>
      <vraag nummer="4">Hoe gaat er opgetreden worden tegen energiebedrijven die zich niet houden aan de betreffende artikelen in de Gas- en Elektriciteitswet? </vraag>
      <vraag nummer="5" voetnoot="1">Mogen energiebedrijven brieven aan burgers sturen waarin wordt aangegeven dat ze gaan afsluiten in de periode tussen 1 oktober en 1 april? <voetnoot nummer="1"/>
      </vraag>
      <vraag nummer="6">Is het voldoende dat bedrijven een eigen beleid voeren ter voorkoming van afsluiting in de periode van 1 oktober tot 1 april, zoals op de website van de Dienst uitvoering en toezicht Energie (DTe) is te lezen, of mogen zij in geen enkel geval tot afsluiting in deze periode overgaan? </vraag>
      <vraag nummer="7">Hoeveel mensen zijn op dit moment afgesloten van gas en electra? Hoeveel mensen zijn deze winter door energiebedrijven afgesloten? Kunt u tevens een opsplitsing geven van deze cijfers over de verschillende energiebedrijven? </vraag>
      <vraag nummer="8">Wat is uw oordeel over energiebedrijven in overheidshanden (de geïntegreerde netwerkbeheerders) die mensen in de winter afsluiten? Kunt u daarbij ingaan op de maatschappelijke invulling van hun taak en de macht van publieke aandeelhouders om ongewenst gedrag van energiebedrijven bij te sturen? </vraag>
      <vraag nummer="9">Deelt u de mening dat het nu tijd wordt om artikel 95 van de Electriciteitswet en artikel 44 van de Gaswet zodanig aan te passen dat afsluiten in de periode van 1 oktober tot 1 april door energiebedrijven expliciet verboden wordt? </vraag>
      <noten afkomstig="vraag">
         <noot nummer="1" datum="2006-02-15" bron="NRC">NRC, 15 februari 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Crone (PvdA), ingezonden 17 februari 2006, (vraagnummer 2050608300). </toelichting>
   <antwoorden aantal="9">
      <antwoord nummer="1">Ja. Zie ook mijn eerdere opmerkingen hierover in de beantwoording van de kamervragen van lid Crone (PvdA) van 7 maart jl. (nr. 1023). </antwoord>
      <antwoord nummer="2">Ik heb contact gehad met de Nederlandse Vereniging voor Volkskrediet (NVVK) en de Vereniging van directeuren van overheidsorganen voor sociale arbeid (Divosa) en zij geven tevens aan dat er zich in de praktijk problemen voordoen. Zoals ik reeds heb aangekondigd in de beantwoording van eerder genoemde kamervragen, kom ik hiertoe op korte termijn met een ministeriële regeling waarin het afsluitbeleid in de winterperiode wordt vastgelegd. Bij de totstandkoming hiervan zullen ook het NVVK en Divosa worden betrokken. </antwoord>
      <antwoord nummer="3">Zie mijn antwoorden op bovengenoemde kamervragen. </antwoord>
      <antwoord nummer="4">DTe ziet erop toe dat het afsluitbeleid, zoals vastgelegd in de gedragscode, door de energiebedrijven wordt nageleefd en treedt in voorkomende gevallen in intensief contact met de energiebedrijven indien zich schrijnende afsluitkwesties voordoen. De ervaring van DTe is dat men over het algemeen daarbij tot snelle oplossingen komt. DTe zal op mijn verzoek n.a.v. recente zaken onderzoeken of en hoe het door de energiebedrijven zelf vastgestelde beleid is geïmplementeerd en op welke wijze het wordt uitgevoerd door de bedrijven. In afwachting van de ministeriële regeling zal DTe energiebedrijven aanspreken als blijkt dat zij de gedragscode niet hebben geïmplementeerd of indien blijkt dat zij hun beleid in de praktijk niet goed toepassen. </antwoord>
      <antwoord nummer="5">Dit is toegestaan mits zij, conform de door henzelf opgestelde gedragscode, een zorgvuldige incasso- en afsluitprocedure hebben doorlopen. In de gedragscode is tevens opgenomen dat energiebedrijven een afsluiting aanhouden indien er sprake is van strenge vorst. </antwoord>
      <antwoord nummer="6">In de wet staat dat energiebedrijven beleid moeten hebben dat gericht is op het voorkomen van afsluiting in de winter. Zie ook mijn eerdere opmerkingen hierover in de antwoorden op vragen van de heer Crone. Zoals aangekondigd kom ik met een ministeriële regeling waarin ik nadere regels zal stellen omtrent het afsluiten in de winterperiode. Op dit moment geldt de afsluitprocedure die is opgenomen in de door de energiebedrijven opgestelde gedragscode. DTe heeft instemmend gereageerd op deze gedragscode. </antwoord>
      <antwoord nummer="7">Naar aanleiding van deze vraag heeft EnergieNed bij de netbeheerders een inventarisatie gedaan. EnergieNed heeft mij laten weten dat op woensdag 1 februari jongstleden circa 8.500 kleinverbruikers waren afgesloten van gas en/of elektra. Dit op een totaal van ruwweg 7 miljoen aansluitingen voor elektriciteit en 6.5 miljoen aansluitingen voor gas. In dit aantal zit overigens naar alle waarschijnlijkheid een aantal dubbeltellingen omdat voor ca. 600.000 kleinverbruikers het gas-, resp. het elektriciteitsnetbeheer niet bij één netbeheerder berust; als kleinverbruikers uit deze categorie worden afgesloten van elektriciteit én gas, komen zij in de registratie van zowel de elektriciteitsnetbeheerder als de gasnetbeheerder voor. In de periode van 1 oktober 2005 tot 1 februari 2006 werden ruim 10.000 kleinverbruikers afgesloten en werden bijna evenveel kleinverbruikers opnieuw aangesloten. Netbeheerders geven aan, dat afsluitingen in de regel van korte duur zijn. Het gaat hierbij bijvoorbeeld ook om reguliere afsluitingen (bijvoorbeeld als een gebouw wordt gesloopt) of om fraude gevallen (bijvoorbeeld bij hennepteelt). De energiesector werkt momenteel aan uniformering van de registratie van afsluitingen. De registraties van de diverse netbeheerders zijn op dit moment nog niet geheel vergelijkbaar, waardoor er op deze korte termijn geen eenduidige opsplitsing per netbeheerder kon worden gemaakt. EnergieNed heeft bij het bepalen van de hierboven genoemde gegevens dan ook een aantal schattingen en extrapolaties moeten maken. </antwoord>
      <antwoord nummer="8">De aandeelhouders hebben in beginsel geen rol als het gaat om ingrijpen in de bedrijfsvoering. De dagelijkse bedrijfsvoering is voorbehouden aan de besturen van de bedrijven en wordt gecontroleerd door de raad van commissarissen. Ongewenst gedrag op ad hoc-basis bijsturen is niet iets waar aandeelhoudersbevoegdheden op zien. Echter, de besturen zijn in het algemeen uiteindelijk verantwoording schuldig aan hun aandeelhouders. De aandeelhouders hebben de mogelijkheid om het beleid op algemene lijnen bij te sturen. Dat neemt niet weg dat het controle achteraf blijft. Ik heb altijd gepleit voor actief aandeelhouderschap bij de energiebedrijven, ingegeven door mijn opvatting dat deze bedrijven een maatschappelijke functie hebben te vervullen. Een aandeelhoudende overheid mag zich daar wat mij betreft niet aan onttrekken. Het initiatief daarvoor ligt echter bij de betreffende overheden. </antwoord>
      <antwoord nummer="9">Nee. Zoals ook in mijn antwoorden op de vragen van het lid Irrgang van de SP van december 2005 (2005-2006, KVR 24495, 521) is terug te vinden, is één van de uitgangspunten van dit beleid dat het ieders eigen verantwoordelijkheid is om zijn of haar rekeningen te betalen. Het is aan de energiebedrijven om mensen (bijtijds) hierop te wijzen, ze te informeren over de mogelijkheden van schuldhulpverlening én om duidelijk te zijn over de procedure die uiteindelijk tot afsluiting kan leiden. In deze procedure is ruimte voor de sociaal zwakkeren. Zoals gezegd ga ik wel bezien of de bedrijven de gemeentelijke diensten ook pro-actief kunnen betrekken, zodra zich problemen voordoen. Op dit moment mogen energiebedrijven immers slechts met toestemming van de afnemer contact opnemen met schuldhulpverleningsinstanties of de sociale dienst. Zoals ik in antwoord op bovengenoemde kamervragen heb aangegeven, bezie ik de mogelijkheden om hieraan tegemoet te komen om zo oplopende schulden te voorkomen. Om afsluiting te voorkomen, moet men wel willen meewerken met de diverse trajecten van hulpverlening die er zijn. Tot slot wil ik benadrukken dat het ten alle tijden mogelijk moet zijn om bijvoorbeeld fraudeurs af te sluiten van energie. Ook moet freeriders-gedrag – dat mensen niet gaan betalen omdat ze weten dat ze toch niet worden afgesloten in de winter – voorkomen worden. </antwoord>
      <noten afkomstig="antwoord"/>
   </antwoorden>
</kvr>
