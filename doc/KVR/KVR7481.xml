<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) over de leeftijd van kinderen die in pornofilms optreden. (Ingezonden 3 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7481
</item>
         <item attribuut="Inhoud">Vragen naar aanleiding van het voornemen tot het oprichten van een commissie voor het beoordelen van de leeftijd van acteurs/actrices in pornofilms, binnen de initiatiefgroep Beoordeling Seksmedia.</item>
         <item attribuut="Rubriek">Strafrecht en strafprocesrecht (Overig) Welzijn (Jeugdigen)</item>
         <item attribuut="Trefwoorden">Jeugdigen Pornografie Zedendelicten</item>
         <item attribuut="Vindplaats">Kamervragen met antwoord 1997-1998, nr. 1519, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-07-14</item>
         <item attribuut="Datum_indiening">1998-07-03</item>
         <item attribuut="Document-id">KVR7481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3117" allpagenumbers="3117 3118" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7481" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1519" onderwerp="" indiendatum="1998-07-3">
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1998-07-14">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het voornemen van de Initiatiefgroep beoordeling Seksmedia tot het oprichten van een commissie die moet gaan beoordelen of acteurs/actrices in pornofilms al of niet jonger zijn dan 16 jaar? <voetnoot nummer="1"/>
      </vraag>
      <vraag nummer="2">Wat vindt u van dit initiatief? Vindt u het wenselijk dat een dergelijke beoordelingscommissie er komt? Is het niet de taak van de overheid een dergelijke commissie in het leven te roepen? Moet een dergelijke commissie wat haar samenstelling betreft niet onafhankelijk zijn van de videobranche respectievelijk seksindustrie? Bent u bereid in dezen initiatieven te ondernemen? </vraag>
      <vraag nummer="3">Onderschrijft u de noodzaak van heldere richtlijnen, in het bijzonder over de toegestane leeftijd van de kinderen die in pornofilms optreden? Bent u bereid te bevorderen dat deze richtlijnen er spoedig komen? </vraag>
      <vraag nummer="4">Wat vindt u van het systeem zoals dat in de VS bestaat waar op elke videoband die wordt uitgebracht vermeld staat dat de acteurs vrijwillig zijn opgetreden en de identiteit van de acteurs blijkt uit een afzonderlijk document? </vraag>
      <noten afkomstig="vraag">
         <noot nummer="1" datum="1998-06-30" bron="De Volkskrant, 30 juni jl. Nova, Nederland 3">De Volkskrant, 30 juni jl. Nova, Nederland 3, 30 juni 1998</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2, 3 en 4">Naar aanleiding van berichten in de media over de initiatiefgroep Beoordeling Seksmedia is door Staatssecretaris Terpstra, mede namens ondergetekende, overleg gevoerd met vertegenwoordigers van onze reguliere beleidspartners in de videobranche: de NVPI-Video (importeurs en distributeurs), de NVDO (detaillisten) en de Raad van Toezicht Videovoorlichting. Deze gaven daarbij te kennen dat er in de videobranche behoefte is aan duidelijkheid over de praktische implicaties van de wettelijke bepalingen inzake kinderporno. In de praktijk blijkt immers dat er vaak onduidelijkheid bestaat over de leeftijd van de betrokken acteurs en daarmee over wat wel en wat niet kinderporno is en dus verboden. Vanuit deze behoefte en ter inventarisatie van mogelijke oplossingsrichtingen heeft de voornoemde initiatiefgroep een tweetal informele bijeenkomsten georganiseerd. Daarbij werd in het bijzonder gesproken over een voorstel tot oprichting van «een commissie met gezag» ter keuring van de leeftijd van de acteurs in seksvideo’s. Het komt mij voor dat dit een begrijpelijk en legitiem streven is van de videobranche en andere betrokkenen. Er kan evenwel geen sprake zijn van betrokkenheid van Justitie of het OM bij een dergelijke commissie. In het overleg met de branche heeft de Staatssecretaris als uitgangspunt genomen dat kinderporno verboden is en dat de grenzen zijn bepaald door de wet. Daaraan kan een keuring door de branche niets aan- of afdoen. Als men twijfelt of een product verboden is of niet, zou men geen risico moeten nemen: een keuringscommissie voor marginale gevallen is dan niet nodig. De NVDO heeft daarop aangekondigd dat zij zich met onmiddellijke ingang wenst terug te trekken uit de initiatiefgroep en de problematiek zelfstandig ter hand zal nemen. Zij overweegt haar leden en zo mogelijk ook andere betrokkenen met klem te adviseren een brede veiligheidsmarge bij de verkoop en verhuur van seksvideo’s te hanteren en deze uitsluitend te verhandelen als het actrices en acteurs betreft van 18 jaar en ouder. Daarmee zou de branche, om misverstanden te voorkomen, op vrijwillige basis een strengere norm dan het Strafrecht (kennelijk 16 jaar) hanteren. Op die manier is een «keurmerk» zoals oorspronkelijk voorzien wellicht niet meer nodig. Hoewel de situatie in de VS zich moeilijk laat vergelijken met die in Nederland, overweegt de NVDO het daar geldende systeem over te nemen. Dat houdt in dat op de inlay van seksvideo’s wordt vermeld dat de identiteit van de acteurs en actrices bekend is en dat deze vrijwillig zijn opgetreden. Daarbij wordt aangetekend dat dit middel ter verhoging van de transparantie en voorkoming van kinderporno in de praktijk fraudegevoelig blijkt te zijn, met name waar het om materiaal uit het buitenland gaat. Indien de uitwerking van deze voornemens van onze reguliere partners het gewenste effect heeft, hoeft de Rijksoverheid geen aanvullende initiatieven te ontplooien. Het spreekt daarbij overigens voor zich dat alle relevante initiatieven van de branche de discretionarie bevoegdheid van politie en OM inzake de opsporing en vervolging van kinderporno onverlet laten. </antwoord>
      <noten afkomstig="antwoord"/>
   </antwoorden>
</kvr>
