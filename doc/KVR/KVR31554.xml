<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit en van Verkeer en Waterstaat over de Centrale As en het bedrijventerrein Quatrebras in de Noordelijke Friese Wouden. (Ingezonden 20 december 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31554
</item>
         <item attribuut="Inhoud">Is de regering bereid de aanleg van een weg en het bedrijventerrein in het Nationaal Landschap Noordelijke Friese Wouden te voorkomen?</item>
         <item attribuut="Rubriek">Natuur (Natuurmonumenten) Ruimtelijke ordening en infrastructuur (Industrie- en bedrijfsterreinen) Verkeer, vervoer en waterstaat (Wegen)</item>
         <item attribuut="Trefwoorden">Friesland Industrieterreinen Natuurbescherming Wegen</item>
         <item attribuut="Vindplaats">Kamervragen met antwoord 2007-2008, nr. 1956, Tweede Kamer</item>
         <item attribuut="Vraagnr_bij_indiening">2070807130</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2008-04-08</item>
         <item attribuut="Datum_indiening">2007-12-20</item>
         <item attribuut="Document-id">KVR31554</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3997" allpagenumbers="3997 3998" vetnummer="2070807130" code="0708tkkvr1956" lopendefooter="Tweede Kamer, vergaderjaar 2007–2008, Aanhangsel" filenaam="KVR31554" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1956" onderwerp="" indiendatum="2007-12-20">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit en van Verkeer en Waterstaat</vraagt-aan>
      </vraagdata>
      <antwoorddata antwoorddatum="8 april 2008), zie ook Aanhangsel Handelingen nr. 1154 en 1396, vergaderjaar 2007–2008">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de ministers van Landbouw, Natuur en Voedselkwaliteit en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het plan van de provincie Friesland om in de gemeenten Tytsjerksteradiel, Dantumadeel en Dongeradeel een vierbaansweg, de zogeheten Centrale As, aan te leggen door het Nationaal Landschap Noordelijke Friese Wouden, van de Wâldwei (N31) bij Nijega tot Dokkum? <voetnoot nummer="1"/>
      </vraag>
      <vraag nummer="2">Wat is uw oordeel over dit plan in relatie tot de Nota Ruimte en met name het onderdeel Nationale Landschappen? </vraag>
      <vraag nummer="3">Bent u ervan op de hoogte dat de provincie Friesland en de gemeente Tytsjerksteradiel tevens een overeenkomst hebben voor het bestemmen van een compleet nieuw bedrijventerrein van 30 ha in hetzelfde gebied, het Nationaal Landschap Noordelijke Friese Wouden? </vraag>
      <vraag nummer="4">Wat is uw oordeel hierover, in relatie tot de Nota Ruimte en met name het onderdeel Nationale Landschappen? </vraag>
      <vraag nummer="5" voetnoot="2">Kent u de notitie die VNO-NCW onlangs heeft uitgebracht, waarin wordt gepleit voor behoud van kwetsbare, open ruimte en voor plannen van bedrijventerreinen bij de bebouwde kom(men)? <voetnoot nummer="2"/>
      </vraag>
      <vraag nummer="6">Deelt u het standpunt van VNO-NCW dat eventuele nieuwe bedrijventerreinen zoveel mogelijk moeten aansluiten bij bestaande bedrijventerreinen en bij bebouwde kommen, en dat er, vóór zo’n plan wordt goedgekeurd, eerst ook een marktonderzoek nodig is naar de behoefte aan zo’n bedrijventerrein? Zo neen, waarom niet? </vraag>
      <vraag nummer="7">Deelt u het standpunt dat de plannen voor een bijna geheel nieuwe vierbaansweg én voor een compleet nieuw bedrijventerrein van 30 ha in een Nationaal Landschap een te zware aantasting betekenen van een (in Nederland en West-Europa) uniek landschap, de Noordelijke Friese Wouden? Zo neen, waarom niet? </vraag>
      <vraag nummer="8">Bent u bereid de aanleg van deze weg en dit bedrijventerrein te voorkomen? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.fryslan.nl/sjablonen/1/infotype/dossier/dossier.asp? objectID=15120&amp;dossierID=96">http://www.fryslan.nl/sjablonen/1/infotype/dossier/dossier.asp? objectID=15120&amp;dossierID=96</noot>
         <noot nummer="2" weblink="http://www.vno-ncwnoord.nl/site/nieuws/detail.aspx?id=616">http://www.vno-ncwnoord.nl/site/nieuws/detail.aspx?id=616</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het project kent een lange voorgeschiedenis. Uitgangspunt was een autoweg 2*1 met een reservering voor een autoweg 2*2 in 2020. Inmiddels heeft de provincie gemeend de noodzakelijk geachte autoweg 2*2 niet in twee fasen maar gelijktijdig te realiseren. Ik heb mij onlangs uitvoerig laten informeren over de Centrale As. De aanleg van deze weg om de dorpen heen kan een belangrijke verbetering tot stand brengen van de leefbaarheid en van de verkeersveiligheid in de dorpen in de Noordelijke Wouden. Dit geldt zeker indien de dorpen echt autoluw worden gemaakt. De Centrale As betekent een majeure ingreep in het landschap. Ik beschouw de aanleg van de Centrale As dan ook als een ultieme ontwerpopgave. Derhalve ben ik dan ook van mening dat het nodig is om het pakket aan maatregelen voor inpassing, compensatie en mitigatie, zoals gepresenteerd tijdens mijn werkbezoek op 24 januari j.l., in zijn geheel te realiseren. In het bijzonder is de versterking van de kernkwaliteiten van essentieel belang. De inzet is dat de weg in principe ondergeschikt is aan het landschap dat wordt doorkruist. De weg voegt zich waar mogelijk in het landschap, waarbij rekening wordt gehouden met de verschillende landschapstypen. Dat houdt in: de kansen zoveel mogelijk te benutten, waarbij het landschap als inspiratie dient voor de inpassing van de weg. Een belangrijk onderdeel hiervan vormen de op basis van de ecologische wet- en regelgeving te treffen mitigerende en compenserende maatregelen. Ook zullen in de dorpen tegelijkertijd verkeersbeperkende maatregelen nodig zijn. Ik ga er vanuit dat bij de uitvoering van de Centrale As deze punten worden meegenomen. De provincie heeft mij dit bevestigd. In het kader van de beleidsprioriteiten van het kabinet zal ik over nut en noodzaak van het voortijdig realiseren van een autoweg 2*2, alsmede over de 30 ha bedrijventerrein bij Quatrebras (zie vraag 3) in overleg treden met de provincie Fryslân. </antwoord>
      <antwoord nummer="3">Ja. </antwoord>
      <antwoord nummer="4">Ook over de plannen voor het bedrijventerrein Quatrebras ben ik uitgebreid geïnformeerd tijdens mijn werkbezoek. Er ligt een overeenkomst voor maximaal 30 ha, maar het terrein zal gefaseerd worden uitgegeven, afhankelijk van de behoefte. In de Nota Ruimte is tevens aangegeven dat grootschalige bedrijventerreinen niet zijn toegestaan. Waar deze ingrepen redelijkerwijs, vanwege een groot openbaar belang onvermijdelijk zijn, dienen mitigerende en compenserende maatregelen – zoals inpassing en grote aandacht voor ontwerpkwaliteit – te worden getroffen. In zijn volledige omvang betekent het bedrijventerrein op de voorgenomen locatie een behoorlijke ingreep in het landschap van de Noordelijke Wouden. Bij de planning van nieuwe bedrijventerreinen is ook het hanteren van de zgn. SER-ladder (zie ook antwoord 6) voor mij een belangrijk uitgangspunt om spaarzaam met de open ruimte om te gaan. Afgesproken is daarom dat, in het overleg dat ik met de provincie Fryslân ga organiseren, ook dit punt op de agenda zal staan. Het gaat met name over de relatie met de totale behoefte en planning van bedrijventerreinen in de provincie Fryslân, de toepassing van de SER ladder en de regionale afstemming in relatie tot nut en noodzaak van het terrein Quatrebras. Ik maak in juni 2008 afspraken met de provincies over de consequente toepassing van de SER-ladder op regionaal niveau ten behoeve van de planning (kwantitatief en kwalitatief) van nieuwe bedrijventerreinen (onderdeel van afspraken met het IPO en provincies afzonderlijk over de behoefteraming). </antwoord>
      <antwoord nummer="5">Ja. Die heb ik zelf in ontvangst genomen. </antwoord>
      <antwoord nummer="6">Ik deel het standpunt van VNO-NCW. Zie ook het antwoord bij vraag 4. De toepassing van de SER-ladder bij Quatrebras en het marktonderzoek naar de behoefte van dit specifieke bedrijventerrein zal zeker in het gesprek met de gedeputeerde aan de orde komen. </antwoord>
      <antwoord nummer="7">In ben van mening dat zowel bij de aanleg van de Centrale As als het bedrijventerrein sprake is van een majeure ingreep in het Nationale Landschap. Zie ook mijn antwoorden bij de vragen 2 en 4. </antwoord>
      <antwoord nummer="8">Zie mijn antwoorden op de vragen 2 en 4. </antwoord>
      <noten afkomstig="antwoord"/>
   </antwoorden>
</kvr>
