<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over de schietvaardigheid van politieagenten. (Ingezonden 14 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19488
</item>
         <item attribuut="Inhoud">Vragen naar aanleiding van een bericht in Trouw van 10 januari 2004 over de resultaten van de toetsen schietvaardigheid, en aanhoudings- en zelfverdedigingsvaardigheden bij de politie. Tevens wordt gevraagd naar het beschikbaar stellen van pepperspray aan politievrijwilligers en marechaussees.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2003-2004, nr. 835, Tweede Kamer</item>
         <item attribuut="Vraagnr_bij_indiening">2030406060</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2004-02-13</item>
         <item attribuut="Datum_indiening">2004-01-14</item>
         <item attribuut="Document-id">KVR19488</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1771" allpagenumbers="1771 1772" vetnummer="2030406060" code="0304tkkvr835" lopendefooter="Tweede Kamer, vergaderjaar 2003–2004, Aanhangsel" filenaam="KVR19488" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="835" onderwerp="" indiendatum="14januari 2004">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-02-13">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">In welke mate wordt de schietvaardigheid van agenten bijgehouden? <voetnoot nummer="1"/>
      </vraag>
      <vraag nummer="2">Hoe vaak wordt de halfjaarlijkse schietvaardigheidtoets niet gehaald? </vraag>
      <vraag nummer="3">In welke mate is er sprake van het niet halen van de toets aanhoudings- en zelfverdedigingvaardigheden bij de politie? </vraag>
      <vraag nummer="4">Welke maatregelen worden er genomen om bovengenoemde vaardigheden te verbeteren? </vraag>
      <vraag nummer="5">Waarom zijn politievrijwilligers en mensen van de Marechaussee nog niet (volledig) uitgerust met Pepperspray? </vraag>
      <noten afkomstig="vraag">
         <noot nummer="1" datum="2004-01-10" bron="Trouw">Trouw, 10 januari 2004</noot>
      </noten>
   </vragen>
   <antwoorden aantal="5">
      <antwoord nummer="1">In het rapport van de Inspectie OOV dat in maart 2003 aan de Tweede Kamer is aangeboden (Kamerstuk 26 345, nr. 86) heeft de voormalig staatssecretaris Hessing u geïnformeerd over de wijze van trainen en toetsen op het gebied van de geweldsbeheersing in het kader van de Regeling Toetsing Geweldsbeheersing Politie (RTGP). Politieagenten leggen, gedurende de periode in hun loopbaan dat ze uitgerust zijn met een vuurwapen, één maal per kalenderhalfjaar de toets Schietvaardigheid af. Deze toets is identiek aan de toets die tijdens het onderwijs bij de politieaspiranten wordt afgenomen en bevat alle voor de praktijk relevante aspecten. De training voor deze toets vindt plaats in het korps. Elk korps is vrij om hier binnen de gestelde kaders invulling aan te geven. Naast de toets Schietvaardigheid legt men ook één maal per kalenderjaar de toets Aanhoudings- en Zelfverdedigingsvaardigheden en de toets Geweldsbeheersing af. Als richtlijn voor de trainingstijd voor het voorbereiden en afleggen van deze vier toetsen wordt 32 uur op jaarbasis aangehouden. </antwoord>
      <antwoord nummer="2">In bovenvermeld rapport van de Inspectie OOV is in kaart gebracht dat in de eerste helft van 2002 91% van de vuurwapendragenden gecertificeerd was voor de toets Schietvaardigheid. Voor nadere informatie over de resultaten en de verdere aanpak van de getraindheid van politiemedewerkers verwijs ik u naar dit rapport en mijn schriftelijke reactie daarop (kenmerk hierboven vermeld). Verder verwijs ik u naar het verslag van het wetgevingsoverleg van 3 november 2003 met de vaste commissie voor Binnenlandse Zaken en Koninkrijksrelaties en de vaste commissie voor Justitie waar ik ook op dit onderwerp ben ingegaan (Kamerstuk 29 200 VII, nr. 104). De informatie die korpsen medio 2003 hebben verstrekt over de resultaten in het gehele jaar 2002, bleek in eerste instantie onvoldoende compleet en correct om hierover tijdig te kunnen rapporteren. Op dit moment vindt de laatste controle en correctie van deze gegevens plaats. De resultaten over het jaar 2003 worden vanaf februari 2004aangeleverd aan het ministerie. Over de resultaten in het gehele jaar 2002 en 2003 verwacht ik eind mei 2004aan de Tweede Kamer te rapporteren, hetgeen ook in het wetgevingsoverleg is aangegeven. </antwoord>
      <antwoord nummer="3">De resultaten op de toets Aanhoudings- en Zelfverdedigingsvaardigheden, de toets die van kracht is geworden in 2003, worden vanaf februari 2004 aangeleverd aan het ministerie. Op dit moment is over het exacte slaagpercentage nog niets te zeggen. Het streefpercentage ligt ook voor deze toets op 90 of meer gecertificeerden. Over de resultaten op deze toets in het jaar 2003 verwacht ik ook eind mei 2004aan de Tweede Kamer te rapporteren. </antwoord>
      <antwoord nummer="4">Ook voor deze vaardigheden geldt dat deze in korpsen getraind worden. Deze training maakt onderdeel uit van de trainingstijd van 32 uur die als richtlijn geldt. Waar nodig voeren korpsen specifiek beleid om medewerkers die dat nodig hebben meer trainingstijd of aanvullende begeleiding te geven. </antwoord>
      <antwoord nummer="5">Voor zover het de vrijwillige ambtenaren van politie betreft kan ik u mededelen dat het mij bekend is dat veel vrijwilligers, om breder en veiliger ingezet te kunnen worden, evenals hun reguliere politiecollega’s, met pepperspray willen worden uitgerust. In de nota «de vrijwillige ambtenaar van politie: perspectief voor de toekomst» beveelt de commissie Bakker aan om vrijwilligers zo spoedig mogelijk met dit middel uit te rusten en met een beslissing daarover niet te wachten totdat de landelijke evaluatie in 2005 naar het gebruik van de pepperspray is voltooid. Deze nota is door mij – voorzien van een positief advies – aan de politieberaden aangeboden. Inmiddels is door de politieberaden en tevens door de politievakorganisaties ingestemd met het op korte termijn toekennen van de pepperspray aan alle vrijwillige ambtenaren, aangesteld voor de uitvoering van de politietaak. Op dit moment vindt afrondend overleg plaats met de politiekorpsen en het LSOP over de specifieke invulling en de borging van de peppersprayopleiding voor vrijwillige ambtenaren van politie, aangesteld voor de uitvoering van de politietaak. Zodra dit overleg is afgerond, en naar verwachting is dat nog in het eerste kwartaal van 2004, zal ik de daartoe strekkende regelgeving formaliseren om het geweldsmiddel pepperspray toe te voegen aan de standaardbewapening van alle vrijwillige ambtenaren van politie, aangesteld voor de uitvoering van de politietaak. Mede namens mijn ambtgenoot van Defensie kan ik u berichten dat ten aanzien van de Koninklijke Marechaussee in 2003 is besloten tot de invoering van pepperspray. Daarmee wordt het beleid van het ministerie van Binnenlandse Zaken en Koninkrijksrelaties gevolgd. Om pepperspray binnen de Koninklijke Marechaussee te kunnen invoeren is uit veiligheidsoverwegingen een aanpassing van de kleding, het jack, vereist. De invoering van pepperspray wordt voorzien in 2005. </antwoord>
      <noten afkomstig="antwoord"/>
   </antwoorden>
</kvr>
