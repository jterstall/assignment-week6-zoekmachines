<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister voor Bestuurlijke Vernieuwing en Koninkrijksrelaties over stemmen vanuit het buitenland. (Ingezonden 7 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27072
</item>
         <item attribuut="Inhoud">Vragen over de registratie van (potentiële) Nederlandse kiezers in het buitenland voor de Tweede Kamerverkiezingen. Gevraagd wordt om de mogelijkheden tot registratie te verruimen, onder andere door de termijn van zes weken vóór de verkiezingen waarop de kiezer zich geregistreerd moet hebben, te verkorten.</item>
         <item attribuut="Rubriek">Staats- en bestuursrecht (Kiesrecht) Staats- en bestuursrecht (Parlement)</item>
         <item attribuut="Trefwoorden">Tweede Kamer Verkiezingen</item>
         <item attribuut="Vindplaats">Kamervragen met antwoord 2006-2007, nr. 595, Tweede Kamer</item>
         <item attribuut="Vraagnr_bij_indiening">2060702540</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-01-15</item>
         <item attribuut="Datum_indiening">2006-11-07</item>
         <item attribuut="Document-id">KVR27072</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1275" allpagenumbers="1275 1276" vetnummer="2060702540" code="0607tkkvr595" lopendefooter="Tweede Kamer, vergaderjaar 2006–2007, Aanhangsel" filenaam="KVR27072" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="595" onderwerp="" indiendatum="2006-11-7">
         <vrager partij="D66" oorsprong="parlement">Van der Ham</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-01-15">
         <antwoorder functie="minister" ministerie="Bestuurlijke Vernieuwing en Koninkrijksrelaties">Nicolaï</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoeveel Nederlanders in het buitenland hebben zich geregistreerd om bij de Tweede Kamerverkiezingen van 22 november a.s. te stemmen? Om welk percentage van de kiesgerechtigde Nederlanders die in het buitenland verblijven gaat het hier naar uw beste schatting? </vraag>
      <vraag nummer="2">Bent u tevreden met het aantal geregistreerde (potentiële) kiezers in het buitenland voor de Tweede Kamerverkiezingen? Deelt u de mening dat het mogelijk en wenselijk is meer Nederlanders in het buitenland deel te laten nemen aan de Tweede Kamerverkiezingen? </vraag>
      <vraag nummer="3">Welke mogelijkheden ziet u om een betere voorlichting aan Nederlanders in het buitenland, en aan naar het buitenland vertrekkende Nederlanders te faciliteren? Welk gebruik kan hierbij gemaakt worden van elektronische communicatiemiddelen? Deelt u de mening dat naar het buitenland vertrekkende Nederlanders, die zich uitschrijven bij hun gemeente, op het bestaan van het «semi-permanente bestand» gewezen dienen te worden? </vraag>
      <vraag nummer="4">Deelt u de opvatting dat het onrealistisch is te verwachten dat de Tweede Kamerverkiezingen bij Nederlanders in het buitenland zes weken vóór de verkiezingen al «leven»? Welke mogelijkheden ziet u om de termijn van 6 weken, zoals bepaald in art. D 3, lid 7 van de Kieswet, te verkorten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De registratieperiode is op 25 oktober 2006 gesloten. Op 1 november waren bij de gemeente ’s-Gravenhage, die verantwoordelijk is voor de registratie van kiezers in het buitenland, 50.366 kiezers geregistreerd in het zogenaamde semi-permanent bestand van kiezers buiten Nederland (art D3 Kieswet). Uit deze groep hebben 34.305 kiezers een verzoek gedaan om voor de Tweede Kamerverkiezingen van 22 november te stemmen via volmacht (689), kiezerspas (2.020), brief (10.003) of internet (21.593). Dit betreft zowel kiezers die in het buitenland wonen als kiezers die in Nederland wonen maar op de dag van stemming in het buitenland verblijven. Een percentage is niet te berekenen aangezien er geen gegevens voorhanden zijn van het aantal Nederlanders die in het buitenland verblijven. Ik verwijs u tevens naar mijn antwoorden op de vragen van het lid Duyvendak (GroenLinks) over de registratie voor de Tweede Kamerverkiezingen van Nederlanders in het buitenland (ingezonden op 2 november 2006, 2060702460). </antwoord>
      <antwoord nummer="2">Ik ben verheugd dat het aantal kiezers dat zich heeft laten registreren dit jaar is gestegen (van ongeveer 35.000 naar 53.000). Ongetwijfeld wonen er meer dan 53.000 kiezers in het buitenland dus het is zeker mogelijk dat meer kiezers zich registreren. Ik verwijs u tevens naar mijn antwoorden op de vragen van het lid Duyvendak (GroenLinks) over de registratie voor de Tweede Kamerverkiezingen van Nederlanders in het buitenland (ingezonden op 2 november 2006, 2060702460). </antwoord>
      <antwoord nummer="3">In het kader van het project Kiezen op Afstand is getracht om de doelgroep kiezers in het buitenland te benaderen via kanalen en media die door deze doelgroep worden gebruikt en gelezen. Voor een overzicht van de middelen die ingezet zijn om kiezers in het buitenland te attenderen op de mogelijkheid om vanuit het buitenland te stemmen verwijs ik u naar mijn antwoorden op de vragen van het lid Duyvendak (GroenLinks) over de registratie voor de Tweede Kamerverkiezingen van Nederlanders in het buitenland (ingezonden op 2 november 2006, 2060702460). Indien burgers zich bij vertrek naar het buitenland melden bij hun gemeente is het in een aantal gemeenten al praktijk betrokkenen te wijzen op het bestaan van het semi-permanente register. Recentelijk is overwogen het GBA zodanig aan te passen dat burgers die melding maken van hun vertrek naar het buitenland automatisch ingeschreven worden in het semi-permanente register. Hiervan is echter na overleg met gemeentelijke vertegenwoordigers afgezien omdat in veel gevallen het eerst opgegeven adres veelal onbetrouwbaar is. Ik zal in contact treden met de gemeenten om hen te vragen kiezers te attenderen op de mogelijkheid van opname in het semi-permanente register. Ten slotte wijs ik er op dat er onderzoek wordt gedaan ter voorbereiding van de besluitvorming over de invoering van een registratie van niet-ingezetenen. Een dergelijke registratie, als daartoe wordt besloten, biedt mogelijk een aanknopingspunt om de registratieprocedure te wijzigen. </antwoord>
      <antwoord nummer="4">De campagnes van politieke partijen en de aandacht van de media lijken zich te concentreren op de laatste weken voor de stemming. Wel wordt ruim voor die tijd bekend gemaakt wanneer een nieuwe verkiezing plaats zal vinden. De kiezers hebben 6 maanden de tijd om zich te registreren, de termijn eindigt 6 weken voor de dag van stemming (voor de kiezer die in het buitenland woont) c.q. 4 weken voor de dag van stemming (voor de kiezer die in Nederland woont). De registratieverzoeken moeten zo vroeg worden verzonden omdat de toezending van stembescheiden en de retourzending van de briefstem via de internationale post in de praktijk vele weken duurt. Helaas blijkt in de praktijk dat er na sluiting van de briefstembureaus nog briefstemmen binnenkomen, die niet meer meegeteld kunnen worden. Daarnaast is er enige tijd nodig om de registratieverzoeken te beoordelen en de stembescheiden te produceren. Verkorting van die termijn is derhalve voor kiezers die per brief willen stemmen niet mogelijk. Dit probleem is ook één van redenen geweest om te experimenteren met stemmen via internet in het kader van het project Kiezen op Afstand. Doordat bij internetstemmen de stem elektronisch wordt ingediend vervalt de tijd die nodig is voor de retourzending van de stem per brief. </antwoord>
      <noten afkomstig="antwoord"/>
   </antwoorden>
</kvr>
