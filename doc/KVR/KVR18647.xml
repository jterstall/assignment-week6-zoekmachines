<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de staatssecretaris van Volksgezondheid, Welzijn en Sport over indicatieverschillen AWBZ-zorg. (Ingezonden 5 september 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18647
</item>
         <item attribuut="Inhoud">Vragen naar aanleiding van het artikel 'Grote verschillen tussen indicaties AWBZ-zorg' (Financieele Dagblad, 2 september 2003), in verband met naleving van de regels door de Regionale Indicatie Organen (RIO's)</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">AWBZ</item>
         <item attribuut="Vindplaats">Kamervragen met antwoord 2003-2004, nr. 108, Tweede Kamer</item>
         <item attribuut="Vraagnr_bij_indiening">2020316830</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2003-10-06</item>
         <item attribuut="Datum_indiening">2003-09-05</item>
         <item attribuut="Document-id">KVR18647</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="233" allpagenumbers="233 234" vetnummer="2020316830" code="0304tkkvr108" lopendefooter="Tweede Kamer, vergaderjaar 2003–2004, Aanhangsel" filenaam="KVR18647" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="108" onderwerp="" indiendatum="2003-09-5">
         <vrager partij="VVD" oorsprong="parlement">Van Miltenburg</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-10-6">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Grote verschillen tussen indicaties AWBZ-zorg»? <voetnoot nummer="1"/>
      </vraag>
      <vraag nummer="2">Wat zijn de richtlijnen voor indicatiestellers volgens welke zij dienen te indiceren? Zijn deze richtlijnen landelijk? </vraag>
      <vraag nummer="3">Zijn Regionale Indicatie Organen (RIO’s) bevoegd om af te wijken van deze richtlijnen? Zo ja, op grond waarvan? Hoe wordt rechtsongelijkheid dan voorkomen? </vraag>
      <vraag nummer="4">Bent u voornemens om de aanbeveling van het College voor Zorgverzekeringen om landelijke normen in te voeren, in praktijk te brengen? </vraag>
      <vraag nummer="5">Kunt u aangeven welke RIO’s zich niet aan de richtlijnen houden? Wat gaat u ondernemen richting deze RIO’s? </vraag>
      <noten afkomstig="vraag">
         <noot nummer="1" datum="2003-09-2" bron="Financieel Dagblad">Financieel Dagblad, 2 september 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. Dit artikel is gebaseerd op een rapportage over indicatiestelling AWBZ-aanspraken van het CvZ. Deze rapportage van CvZ heeft betrekking op indicatiestelling vòòr 1 april 2003. Bij de start van de indicatiestelling in 1997 is gekozen voor het door indicatieorganen laten vaststellen van protocollen met het oog op zorg op maat in de lokale situatie. In het kader van de modernisering van de AWBZ is per 1 april 2003 gekozen voor een landelijk uniform protocol. </antwoord>
      <antwoord nummer="2">Het Zorgindicatiebesluit geeft aan dat de Regionale Indicatie Organen (RIO’s) hun werk moeten doen volgens een landelijk vastgesteld protocol. Dat protocol omvat een landelijk vastgestelde formulierenset op basis waarvan de indicatiestellers de zorgbehoefte van de verzekerde vaststellen. Deze formulierenset is opgenomen in de software van de RIO’s. Dat betekent dat alle Rio’s langs dezelfde weg en op dezelfde manier het indicatieonderzoek uitvoeren. Nadat het onderzoek heeft plaatsgevonden vinden er verschillende afwegingen plaats o.a. of er mantelzorg beschikbaar is en in welke klasse een bepaalde functie geïndiceerd moet worden. Omdat indicatiestellers de in te zetten gebruikelijke zorg voor elkaar (ook wel de mantelzorg genoemd) verschillend kunnen beoordelen is met voortvarendheid gewerkt aan een afwegingskader gebruikelijke zorg. Eind oktober komt dat afwegingskader beschikbaar. Het afwegingskader om de klasse te bepalen van de functies huishoudelijke verzorging, persoonlijke verzorging en verpleging wordt in het najaar vastgesteld. De afwegingskaders zullen landelijk door alle Rio’s worden gebruikt. </antwoord>
      <antwoord nummer="3">Doordat de Rio’s met een landelijk protocol en met een landelijk vastgestelde formulierenset werken en op korte termijn met uniforme afwegingskaders, is de kans dat er sprake zal zijn van rechtsongelijkheid ingeperkt. Tegelijkertijd blijft de mogelijkheid bestaan dat er in specifieke gevallen door de indicatiesteller van een specifieke richtlijn wordt afgeweken. Als daarvoor een deugdelijke motivatie aanwezig is, moet dat mogelijk zijn. </antwoord>
      <antwoord nummer="4">Nadat er in de praktijk ervaring is opgedaan met de afwegingskaders zullen ze in een beleidsregel worden vastgelegd. </antwoord>
      <antwoord nummer="5">Volgens mijn informatie werken inmiddels alle RIO’s op basis van het Zorgindicatiebesluit met het landelijke protocol en de landelijke formulierenset. Uitgangspunt is dat alle RIO’s de vast te stellen afwegingskaders zullen hanteren. De functiegerichte indicatiestelling is op 1 april 2003 ingevoerd. Medio 2004 willen we de afwegingskaders, nadat daar de nodige ervaring mee opgedaan is, in definitieve beleidsregels vastleggen. </antwoord>
      <noten afkomstig="antwoord"/>
   </antwoorden>
</kvr>
