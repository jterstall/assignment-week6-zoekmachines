<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi en Halsema (beiden GroenLinks) aan de minister van Buitenlandse Zaken en de staatssecretaris van Justitie over de uitzetting van Koerden naar Turkije. (Ingezonden 1 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9613
</item>
         <item attribuut="Inhoud">Vragen betreffen onder meer het uitbrengen van een geactualiseerd ambtsbericht over Turkije.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten Turkije Vluchtelingen</item>
         <item attribuut="Vindplaats">Kamervragen met antwoord 1998-1999, nr. 1594, Tweede Kamer</item>
         <item attribuut="Vraagnr_bij_indiening">2989913840</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-06-21</item>
         <item attribuut="Datum_indiening">1999-06-01</item>
         <item attribuut="Document-id">KVR9613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3191" allpagenumbers="3191 3192" vetnummer="2989913840" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9613" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1594" onderwerp="" indiendatum="1999-06-1">
         <vrager partij="GroenLinks" oorsprong="parlement">Karimi</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Buitenlandse Zaken en de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-06-21">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Op welke termijn is de minister van Buitenlandse Zaken voornemens een nieuw ambtsbericht over Turkije uit te brengen? <voetnoot nummer="1"/>Wanneer kan de Kamer dit ambtsbericht tegemoet zien? </vraag>
      <vraag nummer="2" voetnoot="2">Hebt u kennisgenomen van het persbericht van PRIME van 28 mei jl.? <voetnoot nummer="2"/>Wat is uw reactie op de inhoud van dit bericht? </vraag>
      <vraag nummer="3" voetnoot="2">Heeft u verder kennisgenomen van het persbericht van PRIME van 10 mei jl.? <voetnoot nummer="2"/>Zijn ernstig verzwakte Koerden uitgezet? Om hoeveel mensen ging het en wat was hun gezondheidstoestand? Is bij de uitzetting aan de Turkse Ambassade meegedeeld dat het Koerden betrof die in Nederland een asielverzoek hebben ingediend? Acht u dit gezien de mensenrechtensituatie van de Koerden in Turkije verantwoord? </vraag>
      <vraag nummer="4" voetnoot="2">Is u het standpunt bekend van Amnesty International (sectie Duitsland) waarin zij vragen om opschorting van uitzetting van Koerden naar Turkije? <voetnoot nummer="2"/>Wat is uw reactie hierop? </vraag>
      <vraag nummer="5">Bent u bereid te onderzoeken wat met de reeds uitgezette Koerden in Turkije is gebeurd en de Kamer van uw bevindingen op de hoogte te stellen? Zo neen, waarom niet? </vraag>
      <vraag nummer="6">Bent u bereid – gezien de zorgwekkende berichten over de behandeling van teruggestuurde Koerden en het standpunt van Amnesty International – de uitzetting van Koerden naar Turkije op te schorten totdat de resultaten van het onderzoek bedoeld in vraag 5 beschikbaar zijn dan wel tot het moment waarop een nieuw ambtsbericht is verschenen? Zo neen, waarom niet? </vraag>
      <vraag nummer="7">Bent u bereid deze vragen met spoed – zo mogelijk begin volgende week – te beantwoorden? </vraag>
      <noten afkomstig="vraag">
         <noot nummer="1">In zijn brief aan de Kamer, vergaderjaar 1998–1999, Kamerstuk 26 417, nr. 8, schrijft de minister van Justitie dat hij de vraag naar een nieuw ambtsbericht over Turkije en in het bijzonder de situatie van de Koerden na de arrestatie van Öcalan heeft doorgeleid naar de minister van Buitenlandse Zaken</noot>
         <noot nummer="2">Bijlagen ondershands aan bewindspersoon toegezonden</noot>
      </noten>
   </vragen>
   <antwoorden aantal="6">
      <antwoord nummer="1">Het Ministerie van Buitenlandse Zaken zal naar verwachting in juli een geactualiseerd algemeen ambtsbericht over de situatie in Turkije uitbrengen. Hierin zal onder meer aandacht worden besteed aan de positie van de Koerdische bevolkingsgroep, het gewapend conflict met de PKK en de positie van de pro-Koerdische politieke partij Hadep. De IND heeft in de laatste zgn. «Terms of Reference» voor dit algemene ambtsbericht (IND-brief van 7 mei jl.) aangegeven dat in het ambtsbericht over Turkije ook een aantal ontwikkelingen van na de arrestatie van PKK-leider Öcalan aan de orde moet komen. In november jl. heeft het Ministerie van Buitenlandse Zaken reeds een algemeen ambtsbericht uitgebracht over de dienstplicht in Turkije. In dit ambtsbericht wordt (in de laatste paragraaf) uitvoerig bericht over de positie van dienstplichtigen van Koerdische afkomst. Naar verwachting zal over enkele maanden ook een geactualiseerd algemeen ambtsbericht over de dienstplicht in Turkije uitkomen. </antwoord>
      <antwoord nummer="2">Ja, ik heb kennisgenomen van de inhoud van het persbericht van Prime van 28 mei 1999. Mij is bekend dat op dit moment een twaalftal Koerden in Ter Apel actie voeren onder andere ter ondersteuning van A. Öcalan. Met betrekking tot het doel in de normale asielprocedure te worden opgenomen kan ik uw Kamer het volgende meedelen. Op die asielzoekers die rechtens van hun vrijheid zijn beroofd is het bepaalde in artikel 52e Vreemdelingenbesluit van toepassing. Dit betekent dat voor deze categorie asielzoekers de normale asielprocedure wordt gevolgd behoudens de regel dat een vreemdeling niet eerder dan zes dagen na het indienen van de aanvraag wordt onderworpen aan een nader gehoor. Voorts wordt aan de betrokken vreemdeling geen minimale termijn van 2 dagen gegund waarbinnen nadere gegevens kunnen worden verstrekt. Daarnaast geldt ten aanzien van deze vreemdelingen het bepaalde in artikel 26 lid 3 van de Vreemdelingenwet, namelijk dat binnen vier weken beslist dient te zijn op de ingediende aanvraag. Dit alles met de doelstelling dat de procedure op een zo kort mogelijke termijn wordt afgehandeld. </antwoord>
      <antwoord nummer="3">Ja, daarvan heb ik kennisgenomen. Met betrekking tot de gezondheidstoestand ten tijde van de uitzetting van de betrokken vier Koerden wordt thans nader onderzoek gedaan. Zodra ik van de uitkomsten hiervan op de hoogte ben zal ik uw Kamer nader berichten. Zoals ik reeds heb geantwoord op de vragen van de leden Halsema en Karimi inzake de mogelijke verwijdering van Koerden na de gijzelingsactie in de Griekse Residentie (2989913230), wordt bij verwijdering nimmer mededeling gedaan aan de autoriteiten van het land van herkomst betreffende de reden van verwijdering. </antwoord>
      <antwoord nummer="4">Ja, het standpunt van Amnesty International (sectie Duitsland) is mij bekend. Zoals u bekend is, wordt in de asielprocedure zorgvuldig onderzocht of de vreemdeling gegronde reden heeft te vrezen voor vervolging in het land van herkomst, dan wel voor een behandeling die strijd op zou leveren met het bepaalde in artikel 3 EVRM. Er hebben mij echter geen berichten bereikt dat uitzetting van uitgeprocedeerde Koerdische vreemdelingen van wie na zorgvuldige besluitvorming is vastgesteld dat een dergelijke vrees ongegrond is naar Turkije onverantwoord zou zijn. </antwoord>
      <antwoord nummer="5 en 6">Nee. In de notitie «Toezicht op terugkeer», bij brief van 22 januari 1999 aan uw Kamer gezonden, is reeds aangegeven dat het Kabinet van oordeel is dat het houden van toezicht op terugkeer geen onderdeel vormt van de asielprocedure. Het uitgangspunt is en blijft dat alleen personen over wier veiligheid na terugkeer geen twijfel bestaat, in aanmerking komen voor terugkeer naar hun land van herkomst. </antwoord>
      <antwoord nummer="7">In verband met het vergaren van de noodzakelijke informatie is het niet gelukt deze vragen te beantwoorden binnen de door u verzochte termijn. </antwoord>
      <noten afkomstig="antwoord"/>
   </antwoorden>
</kvr>
