<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP), Van Baalen (VVD), Herben (LPF), Wilders (Groep Wilders), Huizinga-Heringa (ChristenUnie) en De Nerée tot Babberich (CDA) aan de ministers van Buitenlandse Zaken en voor Ontwikkelingssamenwerking over hulpgelden aan de Palestijnse Autoriteit. (Ingezonden 22 februari 2006); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25261
</item>
         <item attribuut="Inhoud">Vragen over hoeveelheid hulpgelden aan de Palestijnse Gebieden en over de besteding van de hulpgelden. Daarnaast vragen over de voortzetting van de hulp nu Hamas de verkiezingen heeft gewonnen.</item>
         <item attribuut="Rubriek">Ontwikkelingssamenwerking (Economische hulp) Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">Ontwikkelingssamenwerking Palestijnen</item>
         <item attribuut="Vindplaats">Kamervragen met antwoord 2005-2006, nr. 1173, Tweede Kamer</item>
         <item attribuut="Vraagnr_bij_indiening">2050608590</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="VVD">Van Baalen</persoon>
            <persoon partij="LPF">Herben</persoon>
            <persoon partij="Groep Wilders">Wilders</persoon>
            <persoon partij="ChristenUnie">Huizinga-Heringa</persoon>
            <persoon partij="CDA">De Nerée tot Babberich</persoon>
         </item>
         <item attribuut="Datum_reaktie">2006-04-04</item>
         <item attribuut="Datum_indiening">2006-02-22</item>
         <item attribuut="Document-id">KVR25261</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2495" allpagenumbers="2495 2496 2497 2498" vetnummer="2050608590" code="0506tkkvr1173" lopendefooter="Tweede Kamer, vergaderjaar 2005–2006, Aanhangsel" filenaam="KVR25261" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1173" onderwerp="" indiendatum="2006-02-22">
         <vrager partij="SGP" oorsprong="parlement">Van der Staaij</vrager>
         <vrager partij="VVD" oorsprong="parlement">Van Baalen</vrager>
         <vrager partij="LPF" oorsprong="parlement">Herben</vrager>
         <vrager partij="Groep Wilders" oorsprong="parlement">Wilders</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vrager partij="CDA" oorsprong="parlement">De Nerée tot Babberich</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2006-04-4">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Kunt u de Kamer een precies overzicht geven van de totale hulp aan de Palestijnse Gebieden, respectievelijk de Palestijnse Autoriteit, voor 2005 en 2006, uitgesplitst naar multilaterale, bilaterale en particuliere hulp? </vraag>
      <vraag nummer="2">Aan welke doelen en projecten en onder welke voorwaarden wordt de bilaterale hulp verstrekt? Welke garanties heeft u dat door de Palestijnse Autoriteit tot nu toe aan die voorwaarden wordt voldaan? Wat is er tot nu toe bekend over de effectiviteit van de hulp? Kunt u in dit verband ook nader ingaan op de bilaterale samenwerking inzake opleiding van politiepersoneel? </vraag>
      <vraag nummer="3">Aan welke doelen en projecten en onder welke voorwaarden verstrekt de Europese Unie financiële hulp aan de Palestijnse Autoriteit? Welke garanties heeft u dat door de Palestijnse Autoriteit tot nu toe aan die voorwaarden wordt voldaan? Wat is er tot nu toe bekend over de effectiviteit van de hulp? Is het bericht waar dat, nadat de Palestijnse minister van Financiën, Fayyad, in november 2005 is opgestapt, de EU een deel van de financiële steun aan de Palestijnse Autoriteit heeft stopgezet? Hoe wordt sinds het vertrek van deze minister het financiële beleid van de Palestijnse Autoriteit gevoerd? </vraag>
      <vraag nummer="4" voetnoot="1">Is het waar dat de huidige Palestijnse Autoriteit – dus niet de op handen zijnde Hamas-regering – nabestaanden van zelfmoordterroristen, maar ook door Israël gevangengenomen Palestijnen (meestal lid van terroristische organisaties), financieel steunt? <voetnoot nummer="1"/>Zo ja, deelt u het oordeel dat dit een vorm van steun aan het gewapende verzet tegen Israël is? Hoe wordt deze financiële ondersteuning meegewogen in de standpuntbepaling ten aanzien van voortzetting van de hulp aan de Palestijnse Autoriteit? </vraag>
      <vraag nummer="5" voetnoot="2">Hoe beoordeelt u de uitspraken van de Palestijnse Procureur-Generaal Ahmed Al-Meghami dat naar schatting € 700 miljoen aan publieke gelden gestolen of misbruikt is? <voetnoot nummer="2"/>Hoeveel daarvan is afkomstig uit buitenlandse bronnen? Deelt u de mening dat het cruciaal is om na te gaan of deze bewering juist is, teneinde een zuiver beeld te kunnen vormen van de kredietwaardigheid van de Palestijnse Autoriteit, nog lós van een eventuele Hamas-regering? </vraag>
      <vraag nummer="6">Is het waar dat de Verenigde Staten miljoenen dollars hulpgeld terugvorderen van de Palestijnse Autoriteit in verband met een verkeerde of een niet-transparante besteding daarvan? Kunt u de Kamer hier nadere informatie over verstrekken? </vraag>
      <vraag nummer="7" voetnoot="3">Is het waar dat de Wereldbank deze maand 60 miljoen dollar zal overmaken naar de Palestijnse Autoriteit, zonder daarbij voorwaarden te stellen op het gebied van transparantie en hervormingen? <voetnoot nummer="3"/>Hoe beoordeelt u dit beleid van de Wereldbank? </vraag>
      <vraag nummer="8">Hoe beoordeelt u het naar aanleiding van de beëdiging van het nieuwe Palestijnse parlement op 19 februari jl. genomen besluit van de Israëlische regering om met onmiddellijke ingang de afdracht aan de Palestijnse Autoriteit van 50 miljoen dollar per maand aan belastinginkomsten te bevriezen? </vraag>
      <vraag nummer="9">Kunt u de Kamer informeren over de precieze inhoud en strekking van de wetsvoorstellen die door de Amerikaanse volksvertegenwoordiging behandeld zijn en zouden behelzen dat verstrekking van geld aan de Palestijnse Autoriteit stopgezet wordt indien Hamas het bestaansrecht van Israël niet erkent? </vraag>
      <vraag nummer="10">Deelt u de constatering dat er licht zit tussen de opstelling van de EU en die van Israël en de Verenigde Staten, als het gaat om steunverlening aan een potentiële Hamas-regering in de Palestijnse Gebieden, en dat deze tegenstrijdige opstelling Hamas in de kaart speelt? </vraag>
      <vraag nummer="11">Deelt u de mening dat de Nederlandse regering, door bilaterale dan wel multilaterale (in Europees of ander verband) financiële steunverlening aan een door Hamas gedomineerde regering, de schijn wekt een regime in stand te houden dat terroristische activiteiten niet op voorhand schuwt? Bent u bereid u in EU-verband, sámen met Duitsland en Italië, sterk te maken voor een opstelling in deze kwestie die harmonieert met die van de Verenigde Staten en Israël? </vraag>
      <noten afkomstig="vraag">
         <noot nummer="1" datum="2006-02-15" bron="Brad Nielson, , www.eufunding.org" titel="Europe underwrites Palestinian Terror">Brad Nielson, «Europe underwrites Palestinian Terror», www.eufunding.org, 15 februari 2006</noot>
         <noot nummer="2" datum="2006-02-6" bron="«Palestinian Authority , The Guardian" titel="may have lost billions»">«Palestinian Authority «may have lost billions»», The Guardian, 6 februari 2006</noot>
         <noot nummer="3" datum="2006-02-19" bron=", NRC Handelsblad" titel="Nieuw Palestijns parlement stuit meteen op geldkwestie">«Nieuw Palestijns parlement stuit meteen op geldkwestie», NRC Handelsblad, 19 februari 2006</noot>
      </noten>
   </vragen>
   <antwoorden aantal="9">
      <antwoord nummer="1">De totale bilaterale en multilaterale steun aan de Palestijnse Gebieden bedroeg in 2005 $ 1,4 miljard. Hiervan was $ 350 miljoen budgetsteun, $ 500 miljoen humanitaire hulp en $ 550 miljoen ontwikkelingshulp. De regering heeft geen inzicht in de particuliere hulp die aan de Palestijnse Gebieden wordt geboden. Precieze cijfers van de bilaterale en multilaterale steun aan de Palestijnse Gebieden in 2006 zijn op dit moment nog niet beschikbaar. De aard en omvang van de hulp dit jaar zal in hoge mate worden beïnvloed door de wijze waarop de nieuwe Palestijnse regering gevolg geeft aan de door de EU en het Kwartet gestelde voorwaarden: erkenning van Israël, afzweren van geweld en aanvaarding van bestaande overeenkomsten en verplichtingen. </antwoord>
      <antwoord nummer="2">De totale reguliere Nederlandse hulp aan de Palestijnse Gebieden bedroeg in 2005 ruim € 33 miljoen. Daarvan werd € 11,8 miljoen besteed via de VN-organisatie voor Palestijnse vluchtelingen (UNRWA) en was € 1,5 miljoen euro bestemd voor noodhulp via andere VN-organisaties. Verder werd € 5 miljoen bijgedragen aan het «Reform Trust Fund» van de Wereldbank voor begrotingssteun aan de Palestijnse Autoriteit (PA) ter ondersteuning van het hervormingsprogramma van de Palestijnse overheidsfinanciën. Betalingen uit dit fonds geschieden op basis van naleving van afspraken met de PA over de voortgang op het gebied van financiële hervormingen. Daarop houdt de Wereldbank nauwgezet toezicht, in samenspraak met de Europese Commissie en de andere bijdragende donoren (onder andere Nederland, Canada, Noorwegen, het Verenigd Koninkrijk, Australië, Japan en Frankrijk). Daarnaast besteedde Nederland € 5 miljoen aan een goed bestuur- en mensenrechtenprogramma via onafhankelijke ngo’s en aan de opbouw van het Palestijnse politieapparaat via de EU-politiemissie (EUPOL-COPPS). Na de Israëlische terugtrekking uit de Gazastrook in september 2005 is besloten tot een jaarlijkse extra bijdrage van € 10 miljoen voor wederopbouw van de Palestijnse economie. Eind 2005 is in dit kader een aanvullende bijdrage van € 6,2 miljoen verstrekt aan UNRWA. Indien de politieke omstandigheden het toelaten zal de bijdrage voor 2006 worden ingezet ter ondersteuning van de Palestijnse land- en tuinbouwsector via VN- en/of ngo-kanalen. De Nederlandse steun aan de Palestijnse politie bestaat uit een bijdrage van € 2 miljoen aan EUPOL-COPPS, een civiele politiemissie die zich richt op het ondersteunen van de Palestijnen bij het opzetten van een effectief en verantwoord opererende politie-organisatie. In het kader van dit programma hebben trainingen plaatsgevonden op het gebied van management, communicatie en ruiming van explosieven. De Nederlandse bijdrage aan EUPOL- COPPS is vooral gebruikt voor de bouw van een politietrainingscentrum in Jericho. Daarnaast zijn transportvoertuigen voor de Palestijnse veiligheidsorganisatie in de Gazastrook gefinancierd. EUPOL-COPPS heeft een belangrijke adviserende functie voor de EU-Speciaal Vertegenwoordiger voor het Midden-Oosten Vredesproces. Daarnaast werkt deze EU-missie nauw samen met de Amerikaanse coördinator voor veiligheidszaken, luitenant-generaal Dayton. Zoals uit het bovenstaande overzicht blijkt wordt er geen directe Nederlandse hulp aan de PA verstrekt, maar wordt de hulp besteed via de VN, de Wereldbank, de EU en onafhankelijke ngo’s. Voor 2006 is een vergelijkbaar uitgavenpatroon voorzien, waarvan de precieze invulling afhankelijk is van de politieke en veiligheidsomstandigheden in de Palestijnse Gebieden. Deze omstandigheden waren de afgelopen jaren niet gunstig. Desondanks is de door de internationale gemeenschap verleende hulp overwegend effectief geweest, onder meer omdat de leefomstandigheden van de Palestijnen daardoor grotendeels op peil konden worden gehouden. De voortgang in het hervormingsprogramma van de PA was traag, maar niet onbetekenend. Zo is de Palestijnse Autoriteit erin geslaagd te voldoen aan 11 van de in totaal 14 benchmarks voor financiële hervormingen die door de Wereldbank zijn opgesteld. Zie ook het antwoord op vraag 7. </antwoord>
      <antwoord nummer="3 en 7">De totale steun van de Europese Unie (lidstaten en Europese Commissie, EC) aan de Palestijnen bedroeg in 2005 ongeveer € 500 miljoen. Hiervan werd ongeveer de helft verstrekt door de EC. Ruim de helft van de EC-hulp werd, zonder tussenkomst van de PA, besteed aan projecten van ngo’s en VN-organisaties en aan noodhulp. De andere helft werd voornamelijk besteed aan begrotingssteun (vooral ambtenarensalarissen), capaciteitsopbouw van de PA en aan elementaire voorzieningen die de PA verstrekt aan de bevolking (gezondheidszorg, onderwijs, sociale sectoren). De EC neemt samen met andere internationale donoren deel aan het «Reform Trust Fund» dat door de Wereldbank ten behoeve van de PA is ingesteld. De Wereldbank heeft een aantal benchmarks geformuleerd ten aanzien van het beheer van de openbare financiën van de PA en geeft de begrotingssteun slechts vrij als de PA hieraan voldoet. Omdat de PA niet voldeed aan zes van de veertien benchmarks is de vrijgave van de steun december jl. met instemming van de donoren deels opgeschort. Deze opschorting hield geen verband met het vertrek van minister Fayad. Sinds het vertrek van minister Fayad worden diens taken waargenomen door de Deputy Minister of Finance, Dr. Jihad Alwazir. In februari jl. heeft een nieuwe Wereldbank evaluatiemissie plaatsgevonden om de voortgang ten aanzien van de benchmarks te meten. De missie stelde vast dat op drie van de ontbrekende zes benchmarks alsnog voldoende voortgang was gemaakt. Daarmee werd aan 11 van de 14 benchmarks voldaan. De resterende drie benchmarks werden door de missie vrijwel onhaalbaar geacht als gevolg van de beperkte mogelijkheden van de demissionaire regering. Het ging daarbij om beperking van de stijgingen van ambtenarensalarissen, het opstellen van een financieel stabilisatieplan en een hervormingsplan voor pensioenen. Op basis hiervan heeft de Wereldbank met instemming van de EC en andere donoren, waaronder Nederland, op 7 maart jl. besloten $ 42 miljoen van de gelden die in december waren aangehouden alsnog uit te keren om een financiële en humanitaire crisis in de Palestijnse Gebieden te voorkomen. </antwoord>
      <antwoord nummer="4">Voorzover mij bekend doet de PA geen uitbetalingen aan nabestaanden van terroristen. Volgens de gegevens die mij ter beschikking staan is er wel een PLO-fonds, dat los staat van de PA, waaruit betalingen worden verricht aan nabestaanden van Palestijnse burgers die door het optreden van de Israëlische strijdkrachten om het leven zijn gekomen. Tevens beoogt dit fonds Palestijnen te compenseren die materiële schade hebben geleden door Israëlisch (gewapend) optreden, zoals huisverwoestingen. </antwoord>
      <antwoord nummer="5">Volgens dezerzijds bekende informatie betreffen de uitspraken van de Palestijnse Procureur-generaal corruptiegevallen van voor 2002. Sindsdien zijn structurele hervormingen doorgevoerd, mede onder grote druk van de internationale gemeenschap. Door deze hervormingen is de controle van het Palestijnse ministerie van Financiën en de internationale gemeenschap op de besteding van de hulpgelden sterk verbeterd. De Nederlandse regering zal in EU-verband en in het kader van het Wereldbank «Reform Trust Fund» het financiële beheer van de PA nauwgezet blijven volgen. </antwoord>
      <antwoord nummer="6">De VS heeft onlangs 50 miljoen dollar teruggevorderd van de PA. Deze terugvordering was een reactie op de beëdiging van het nieuwe Palestijnse parlement op 18 februari jl. met daarin een groot aantal Hamas-vertegenwoordigers. Het betreft fondsen die al wel waren overgemaakt, maar nog niet waren besteed. De terugvordering is dus geen reactie op eventuele niet-transparante besteding, maar betreft een politiek besluit. </antwoord>
      <antwoord nummer="8">Zoals bekend worden, overeenkomstig de tussen de Palestijnen en Israël aangegane akkoorden, BTW-gelden en invoerheffingen namens de PA door Israël geïnd, die vervolgens door Israël aan de PA dienen te worden overgemaakt. Het betreft hier dus eigen Palestijnse overheidsgelden. Nederland acht het Israëlische besluit deze afspraken niet langer na te komen dan ook onjuist. Door het besluit is de financiële situatie van de PA ernstig verslechterd. Deze precaire financiële omstandigheden kunnen grote negatieve consequenties hebben voor de levensomstandigheden van de Palestijnen en voor de stabiliteit in de Palestijnse gebieden en daarmee voor het vredesproces. </antwoord>
      <antwoord nummer="9">Er zijn vijf voorstellen ingediend door verschillende leden van Huis van Afgevaardigden en Senaat: 1. Een gezamenlijke resolutie van het Huis van Afgevaardigden en de Senaat waarin wordt opgeroepen geen financiering te verstrekken aan Hamas. Deze resolutie is op 1 februari 2006 unaniem aangenomen door de Senaat en op 15 februari met 481-1 stemmen aangenomen door het Huis van Afgevaardigden. 2. De voorzitter van de Midden-Oosten-commissie van het Huis van Afgevaardigden, mevr. Ros-Lehtinen, en anderen hebben een voorstel ingediend om financiering van een door Hamas gecontroleerde PA geheel te verbieden. Ook projecten in de Palestijnse gebieden die onafhankelijk van de PA worden uitgevoerd, zouden volgens dit voorstel verboden moeten worden. De president zou slechts ontheffing kunnen verlenen als de PA heeft voldaan aan drie voorwaarden: erkenning van Israël, afzweren van geweld en ontwapening. Daarnaast roept het wetsvoorstel op tot het stoppen van betaling van VS-contributies aan VN-organisaties die steun verlenen aan de bevolking van de Palestijnse Gebieden. 3. In een gezamenlijk senaatsvoorstel van de Republikeinse senator McConnell en de Democratische senator Biden wordt gepleit voor beperking van de Amerikaanse hulp aan de nieuwe Palestijnse regering, tenzij zij terrorisme afzweert en Israëls bestaansrecht erkent. Het voorstel is gematigder dan het voorstel van Ross-Lehtinen en laat ruimte voor voortzetting van humanitaire hulp die niet via de Palestijnse Autoriteit wordt verstrekt. 4. In een resolutie van het Democratische lid van het Huis van Afgevaardigden Fossella wordt voorgesteld hulp aan de Palestijnse Autoriteit afhankelijk te maken van drie voorwaarden: erkenning van Israël, afzweren van geweld, ontwapening. 5. Een Senaatsresolutie van de Republikeinse senator Santorum stelt vergelijkbare maatregelen voor. Voorzover bekend vindt dezer dagen binnen de Amerikaanse volksvertegenwoordiging overleg plaats over deze verschillende initiatieven, waarbij rekening gehouden moet worden met samenvoeging van twee of meer van deze voorstellen. </antwoord>
      <antwoord nummer="10 en 11">Er schijnt geen licht tussen de opstelling van de EU en die van de VS. De eisen aan Hamas zijn duidelijk geformuleerd in de conclusies van de Raad voor Algemene Zaken en Externe betrekkingen van 30 januari 2006 alsmede in de Verklaring van het Kwartet (EU, VS, VN en Rusland) van diezelfde datum: afzien van geweld, erkenning van Israël en respecteren van bestaande overeenkomsten. De toekomstige hulprelatie met de nog te vormen nieuwe regering van de PA zal door de EU en het Kwartet in het licht van deze criteria worden beoordeeld. </antwoord>
      <noten afkomstig="antwoord"/>
   </antwoorden>
</kvr>
