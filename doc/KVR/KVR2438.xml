<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) over de private activiteiten van het Gemeenschappelijk Administratiekantoor. (Ingezonden 22 december 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2438
</item>
         <item attribuut="Inhoud">Private activiteiten van het GAK, zoals arbozorg, electronische aanlevering van gegevens en herverzekering van risico's van arbeidsongeschiktheid, zouden gefinancierd zijn uit publieke middelen, waardoor sprake zou zijn van oneerlijke concurrentie.</item>
         <item attribuut="Rubriek">Handel en economie (Mededinging) Sociale zekerheid (Bedrijfsverenigingen)</item>
         <item attribuut="Trefwoorden">Bedrijfsverenigingen Commerciële dienstverlening Mededinging</item>
         <item attribuut="Vindplaats">Kamervragen met antwoord 1995-1996, nr. 495, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1996-01-17</item>
         <item attribuut="Datum_indiening">1995-12-22</item>
         <item attribuut="Document-id">KVR2438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1005" allpagenumbers="1005 1006" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="495" onderwerp="" indiendatum="1995-12-22">
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="1996-01-17">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Geeft het Gemeenschappelijk Administratiekantoor (GAK) nog steeds met gebruikmaking van uit publieke middelen gefinancierd personeel en faciliteiten, zoals van haar adressenbestanden, bekendheid aan haar private activiteiten, zoals arbozorg, electronische aanlevering van gegevens en herverzekering van risico’s van arbeidsongeschiktheid? </vraag>
      <vraag nummer="2">Zo ja, welke acties heeft u ondernomen overeenkomstig de toezegging gedaan tijdens het Algemeen Overleg van 2 november jl. inzake de ontvlechting bedrijfsverenigingen, tegen oneerlijke concurrentie op te treden naar aanleiding van opmerkingen van de VVD-fractie over het doorvoeren van de scheiding publiek/privaat? </vraag>
      <vraag nummer="3">Welke maatregelen denkt u op korte termijn (nog meer) te nemen om aan deze vormen van oneerlijke concurrentie daadwerkelijk een einde te maken? </vraag>
      <vraag nummer="4">Bent u bereid het College van Toezicht Sociale Verzekeringen nadrukkelijk opdracht te geven de beoogde scheiding van publieke en private taken bij het GAK aan voortdurende en scherpe controle te onderwerpen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Naar aanleiding van uw vraag heb ik de erkende uitvoeringsinstelling, per 1 januari 1996 Gak Nederland N.V. genaamd, om informatie gevraagd. Gak Nederland N.V. heeft mij gemeld dat door de toenmalige uitvoeringsinstelling, het GAK, in de loop van december 1995 op de zogenaamde districtskantoren voorlichtingsbijeenkomsten zijn gehouden voor werkgevers, administratiekantoren en andere belangstellenden. Het doel van deze bijeenkomsten was tweeledig. Enerzijds werden de werkgevers geı¨nformeerd over de voor hen van belang zijde ontwikkelingen in de wetgeving, met name over de aanstaande privatisering van de Ziektewet en de opkomende verplichtingen voor een deel van de werkgevers om zich aan te sluiten bij een gecertificeerde arbodienst. Anderzijds werden de werkgevers geı¨nformeerd over de toekomstige ambities van het GAK en de activiteiten van de ondernemingen in de nieuwe Gak Groep N.V.. Het GAK heeft, gelet op de tweede doelstelling, de kosten van de voorlichtingsbijeenkomsten ten laste gebracht van haar private werkmaatschappijen; zo is er gebruik gemaakt van een via de Kamer van Koophandel verkregen adressenbestand en niet van de gegevens waarover het GAK uit hoofde van haar publieke taak beschikt. Gak Nederland N.V. geeft met andere woorden aan dat er geen gebruik is gemaakt van publieke middelen om bekendheid te geven aan de private activiteiten van de holding, te weten de Gak Groep N.V.. Ik ga er vanuit dat Gak Nederland mij juiste informatie heeft verstrekt, maar ik zal het College van toezicht sociale verzekeringen (Ctsv) verzoeken om deze informatie te verifie¨ren en mij daarover te rapporteren. </antwoord>
      <antwoord nummer="2">In het kader van de ontvlechting heb ik erkenningscriteria vastgesteld voor de uitvoeringsinstellingen (Stcrt. 1995, 226). In deze criteria zijn waarborgen voor de scheiding van publieke en private middelen opgenomen. Voordat ik de vier uitvoeringsinstellingen heb erkend heb ik getoetst of de statuten van de uitvoeringsinstellingen, de holdings en de stichtingen Aandeelhouders A voldoen aan de eisen. De feitelijke gang van zaken binnen de uitvoeringsinstellingen heeft mijn bijzondere aandacht. Zo kan ik u melden dat ik het Ctsv in het najaar van 1995 een klacht van het Branche Overlegorgaan Arbodiensten over het GAK heb laten onderzoeken. Uit het antwoord van het Ctsv blijkt dat GAK in de tweede helft van 1995 een kleine groep werknemers had verbijzonderd binnen zijn organisatie, die zich heeft bezig gehouden met de voorbereiding van werkzaamheden op het terrein van de arbodienstverlening. Ook in dit geval heeft het GAK aangegeven dat bij (de voorbereiding van) private activiteiten geen gegevens gebruikt worden, die in opdracht van de bedrijfsverenigingen ten behoeve van de uitvoering van de sociale verzekeringswetten zijn geregistreerd. Het GAK heeft aan het Ctsv gemeld dat e´e´n districtskantoor wel gebruik heeft gemaakt van de in opdracht van de bedrijfsverenigingen geregistreerde sv-gegevens. De hoofddirectie van het GAK heeft dit kantoor opgedragen dergelijke activiteiten met onmiddellijke ingang te staken en interne maatregelen genomen om in de toekomst dergelijke incidenten te voorkomen. Ik ben van mening dat hierop geen nadere stappen noodzakelijk zijn. </antwoord>
      <antwoord nummer="3">Zolang niet is aangetoond dat er sprake is van oneerlijke concurrentie acht ik het nemen van maatregelen niet aan de orde. Ik blijf echter alert op situaties waarin zich concurrentie voordoet. Het is in eerste instantie aan het Ctsv om in daarvoor in aanmerking komende gevallen maatregelen te nemen. </antwoord>
      <antwoord nummer="4">Ik ben vorig najaar al aan het Ctsv aangegeven dat het toezicht op de ontvlechting en de scheiding tussen publieke en private geldstromen prioriteit moet hebben in 1996. Ee´n van de hoofdonderwerpen in het jaarplan 1996 van het Ctsv is het toezicht op de ontvlechting en de scheiding tussen publieke en private geldstromen. Het Ctsv onderzoekt of de scheiding tussen publieke en private onderdelen van de holding correct is gebeurd en of de kostentoerekening van ondernemingen in het private onderdeel van de holding aan het publieke onderdeel juist is. Daarnaast zal het Ctsv concrete klachten onderzoeken. Het Ctsv zal mij periodiek van zijn bevindingen op de hoogte stellen. </antwoord>
      <noten afkomstig="antwoord"/>
   </antwoorden>
</kvr>
