<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over armoede. (Ingezonden 26 oktober 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12646
</item>
         <item attribuut="Inhoud">Vragen naar aanleiding van de belangrijkste conclusie van de evaluatie van de Stuurgroep Sociale Conferentie, dat ondanks 5 jaar armoedebeleid de armoede in Nederland niet is verminderd.</item>
         <item attribuut="Rubriek">Inkomen en rechtspositie (Inkomens) Sociale zekerheid (Algemeen) Welzijn (Overig)</item>
         <item attribuut="Trefwoorden">Armoede Kansarmen Sociale uitkeringen</item>
         <item attribuut="Vindplaats">Kamervragen met antwoord 2000-2001, nr. 280, Tweede Kamer</item>
         <item attribuut="Vraagnr_bij_indiening">2000101640</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-11-17</item>
         <item attribuut="Datum_indiening">2000-10-26</item>
         <item attribuut="Document-id">KVR12646</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="579" allpagenumbers="579 580 581" vetnummer="2000101640" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12646" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="280" onderwerp="" indiendatum="2000-10-26">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-11-17">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de belangrijkste conclusies van de evaluatie van de Stuurgroep Sociale Conferenties? <voetnoot nummer="1"/>
      </vraag>
      <vraag nummer="2">Wat is uw commentaar op de belangrijkste conclusie van de Stuurgroep, dat ondanks vijf jaar armoedebeleid de armoede in Nederland niet is verminderd? </vraag>
      <vraag nummer="3">Betekent dit niet dat het beleid van dit kabinet om door «werk, werk, werk» een uitweg uit de armoede te bereiken, is mislukt? Zo neen, waarom niet? </vraag>
      <vraag nummer="4">Hoe ziet u deze bevindingen van de Stuurgroep tegen de achtergrond van de belofte van het kabinet dat de koopkracht van mensen op of rond het minimum er vanaf 1998 op vooruit zou gaan? Hoe verklaart u dan dat de armoede niet is verminderd? </vraag>
      <vraag nummer="5">Wat vindt u onder deze omstandigheden van het advies van de Stuurgroep om de uitkeringen van de mensen, die al lang van een minimumuitkering moeten zien rond te komen, te verhogen? </vraag>
      <vraag nummer="6">Bent u van plan nu maatregelen te treffen ter verhoging van de uitkeringen? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-10-24" bron="Teletekst">Teletekst, 24 oktober 2000, pag. 150</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De constatering dat armoede in Nederland nog steeds voorkomt, is van wezenlijk belang. Het verschijnsel armoede lijkt makkelijk te duiden, maar is moeilijk te meten. De problematiek is meerdimensionaal en wijst op een opeenstapeling van financiële èn sociale tekorten. In het verlengde hiervan ligt het niet meer actief deelnemen aan de samenleving, aangeduid met «sociale uitsluiting». Onderzoek naar armoede, waaronder het onlangs gepubliceerde wetenschappelijke jaarrapport «Balans van het armoedebeleid», wijst steeds opnieuw uit dat armoede een complex vraagstuk is, met meerdere dimensies en invalshoeken. Tijdens de Sociale Conferentie op 6 november jl. heeft de Stuurgroep voor de Sociale Conferentie aan mij het adviesrapport «Voorbij vijf jaar armoededebat» overhandigd. De Stuurgroep refereert in haar adviesrapport aan de constatering in het bovengenoemde wetenschappelijk jaarrapport dat het aantal huishoudens in Nederland met een inkomen onder of rond het minimum in de jaren negentig ongeveer gelijk gebleven is. De constatering dat het aantal huishoudens met een inkomen op of rond het sociaal minimum in de jaren negentig gelijk is gebleven, zegt niets over de ontwikkeling van het reële inkomen van deze groep of de mate van sociale uitsluiting bij deze groep. Voor wat betreft het reële inkomen kan worden geconstateerd dat dit met name vanaf 1998 flink is gestegen (zie antwoord vraag 4). Het aantal huishoudens met een minimuminkomen dat gedurende een jaar betaalde arbeid als belangrijkste inkomensbron heeft, is de laatste jaren flink toegenomen (1995: 105 000, 1998: 172 000). Tegelijkertijd is het aantal minima dat is aangewezen op een uitkering afgenomen (1995: 523 000, 1998: 496 000). Dit geeft aan dat er beweging is binnen de groep minima. Steeds meer minima verrichten gedurende het jaar betaalde arbeid. Dit betekent dat het risico op sociale uitsluiting afneemt en dat er perspectief ontstaat op verbetering in de toekomst. Dit komt ook tot uitdrukking in de afname van het bijstandsvolume. Het aantal bijstandsuitkeringen is tussen 1995 en 1998 met 66 000 afgenomen. De in het jaarboek beschreven ontwikkeling van het aantal huishoudens op of rond het sociaal minimum heeft betrekking op de jaren tot en met 1998. In 1999 en 2000 is het aantal bijstandsgerechtigden verder afgenomen met 70 000. Daarnaast zal de inkomenspositie van laagbetaalde werknemers in 2001 aanzienlijk verbeteren als gevolg van het nieuwe fiscale stelsel en de maatregelen die zijn genomen om de armoedeval tegen te gaan. Hierdoor zal het aantal actieven met een inkomen rond het sociaal minimum in 2001 afnemen. Hoewel met het gevoerde beleid een belangrijke bijdrage is geleverd aan het reduceren van armoede en sociale uitsluiting, blijft het armoedevraagstuk ook de komende periode hoog op de agenda staan. </antwoord>
      <antwoord nummer="3">Het activeringsbeleid van het kabinet heeft ertoe bijgedragen dat de verhouding tussen het aantal inactieven en het aantal actieven gestaag daalt. Dit heeft het mogelijk gemaakt de minimum uitkeringen en het minimumloon te koppelen aan de algemene loonontwikkeling. Het beleid gericht op «werk, werk, werk» is dan ook zeker niet mislukt. In eerste instantie hebben vooral de meest kansrijken op de arbeidsmarkt geprofiteerd van de toename van de werkgelegenheid zoals nieuwe schoolverlaters, kortdurig werklozen en toetredende partners van alleenverdieners. Ook het aantal bijstandsgerechtigden is substantieel afgenomen (zie vraag 2). Deze groep, met in het algemeen een grote afstand tot de arbeidsmarkt, vindt in toenemende mate de weg naar betaalde arbeid. In het onlangs gepubliceerde wetenschappelijke jaarrapport «Balans van het armoedebeleid» wordt geconcludeerd dat het actieve arbeidsmarktbeleid tussen 1995 en 2000 gezorgd heeft voor een daling van het aantal bijstandsontvangers met meer dan 100 000. Ook de auteurs van dit rapport concluderen dat vrijwel iedereen die werk vindt én aan het werk blijft op den duur uit een situatie van armoede en sociale uitsluiting ontsnapt. Ik zie hierin een bevestiging van mijn beleid om armoede waar mogelijk vooral door middel van het werkgelegenheidsbeleid te bestrijden. Daarnaast spelen ook scholing, sociale activering en de toegankelijkheid van basisvoorzieningen voor burgers (waaronder kinderopvang) en gericht inkomensondersteuning een essentiële rol bij het bestrijden van armoede en sociale uitsluiting. Armoede is immers méér dan een gebrek aan geld. In de komende periode zal de integrale aanpak van armoede en sociale uitsluiting door de diverse overheden en organisaties centraal staan. Door de samenhang in het beleid van de diverse overheden te bevorderen kunnen armoede en sociale uitsluiting beter worden aangepakt. </antwoord>
      <antwoord nummer="4" voetnoot="1 1 1 2 1 3 1 2 4 1 2 3 3 4">Het aantal mensen dat aangewezen is op een inkomen rond het sociaal minimum neemt niet af door verhoging van het sociaal minimum. Een hoger sociaal minimum zorgt voor een stijging van het inkomen van deze groep. Tegelijkertijd wordt echter ook de definitie van het sociaal minimum naar boven bijgesteld, waardoor het aantal mensen met een inkomen rond het sociaal minimum gelijk blijft. Het aantal mensen met een inkomen rond het sociaal minimum is dan ook geen goede indicator voor armoede. Vanaf 1998 was de koopkrachtontwikkeling van de minima als volgt: zonder kind met kind aow (gehuwd) 1998 1,9 1,9 4,1 1999 0,1 0,1 0,4 2000 <voetnoot nummer="1"/>
         <voetnoot nummer="1"/>
         <voetnoot nummer="1"/>⁄ <voetnoot nummer="2"/>
         <voetnoot nummer="1"/>2001 <voetnoot nummer="3"/>
         <voetnoot nummer="1"/>⁄ <voetnoot nummer="2"/>
         <voetnoot nummer="4"/>
         <voetnoot nummer="1"/>⁄ <voetnoot nummer="2"/>
         <voetnoot nummer="3"/>
         <voetnoot nummer="3"/>⁄ <voetnoot nummer="4"/>In deze cijfers zijn de volgende maatregelen begrepen: – toepassen koppeling minimum loon en minimum uitkeringen aan de loonontwikkeling – verhoging inactievenforfait – verhoging ouderenaftrek – belastingherziening 2001 Daarnaast is er een aantal maatregelen genomen welke niet tot uitdrukking komen in bovenstaande algemene koopkrachtontwikkeling. Hierbij gaat het om: – maatregelen terugdringen niet-gebruik huursubsidie – verruiming mogelijkheden tot kwijtschelding van lokale heffingen – beperking huurverhogingen en verhoging huursubsidie – toename budget bijzondere bijstand en categoriale bijzondere bijstand – invoeren en verhogen van de forfaitaire aftrek voor chronisch zieken – verbeteringen in de tegemoetkoming studiekosten – verbetering inkomenspositie jonggehandicapten – voorstel uitstroompremie bijstand 4000 gulden. Uit bovenstaande gegevens blijkt dat het armoedebeleid met betrekking tot het inkomen van mensen sinds 1998 krachtig is gecontinueerd. Daarnaast zijn in deze periode de benodigde beleidsintensiveringen op het gebied van scholing, sociale activering en toegang tot basisvoorzieningen (zoals kinderopvang) doorgevoerd. Hiermee is een substantiële bijdrage geleverd aan de reductie van armoede en sociale uitsluiting. </antwoord>
      <antwoord nummer="5">De voorzitter van de Stuurgroep, mevrouw Doelman-Pel, heeft in een toelichting op het advies van de Stuurgroep inderdaad gepleit voor een structurele verhoging van de bijstand voor mensen die al langere tijd van een uitkering leven. Het generiek verhogen van de uitkering van mensen die langdurig van een uitkering rond moeten komen betekent dat de afstand tussen loon en uitkering voor deze groep kleiner wordt gemaakt. Dit zou de inspanningen frustreren om ook deze groep een duurzaam perspectief op betaalde arbeid te geven. Ik kies daarom voor een meer specifieke aanpak. In de op 28 september jl. ondertekende Intentieverklaring van SZW en VNG «Een gezamenlijke agenda voor de toekomst» hebben partijen afgesproken nadere afspraken te zullen maken over een gemeenschappelijk gemeentelijk kader voor het gemeentelijke minimabeleid. Daarbij zal met name aandacht worden gegeven aan degenen die langdurig op een bijstandsuitkering zijn aangewezen. Gemeenten kunnen hierbij maatwerk leveren. Specifiek maatwerk, zoals via de bijzondere bijstand, is er op gericht om problemen in individuele gevallen op te lossen. </antwoord>
      <antwoord nummer="6" voetnoot="1 2 1 2">Armoede is, zoals eerder is aangegeven, een meerdimensionaal probleem, waarbij niet alleen inkomens- en werkgelegenheidsaspecten een belangrijke rol spelen, maar ook zaken als scholing, sociale activering en toegang tot basisvoorzieningen (zoals kinderopvang). Voor wat betreft het inkomensaspect zijn er in het kader van het armoedebeleid diverse verbeteringen aangebracht in de inkomenspositie van de laagste inkomens (zie vraag 4). Als gevolg van de belastingmaatregelen gaan de minima er volgend jaar 3 <voetnoot nummer="1"/>⁄ <voetnoot nummer="2"/>% tot 4 <voetnoot nummer="1"/>⁄ <voetnoot nummer="2"/>% in koopkracht op vooruit. Daarnaast kunnen gemeenten voor individuele gevallen maatwerk leveren via het gemeentelijk minimabeleid. Voor bijzondere bijstand en armoedebestrijding hebben gemeenten in 2001 f 805 miljoen en in 2002 f 830 miljoen (bedragen exclusief accres) ter beschikking, via toevoegingen in het Gemeentefonds. Daarnaast besteden gemeenten nog eigen middelen aan het armoedebeleid. Ik zie daarom geen aanleiding voor een extra verhoging van de uitkeringen. </antwoord>
      <noten afkomstig="antwoord"/>
   </antwoorden>
</kvr>
