<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de staatssecretaris van Onderwijs, Cultuur en Wetenschappen, mw. Nijs, over het landelijk Actieplan Alfabetisering. (Ingezonden 26 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16584
</item>
         <item attribuut="Inhoud">Vragen over een nieuw lesplan dat 1,3 miljoen analfabete autochtone Nederlanders ertoe moet brengen om alsnog te leren lezen en schrijven.</item>
         <item attribuut="Rubriek">Beroepsonderwijs en volwasseneneducatie (Volwasseneneducatie) Cultuur en taal (Nederlandse taal)</item>
         <item attribuut="Trefwoorden">Nederlandse taal Volwasseneneducatie</item>
         <item attribuut="Vindplaats">Kamervragen met antwoord 2002-2003, nr. 268, Tweede Kamer</item>
         <item attribuut="Vraagnr_bij_indiening">2020300650</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2002-11-04</item>
         <item attribuut="Datum_indiening">2002-09-26</item>
         <item attribuut="Document-id">KVR16584</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="559" allpagenumbers="559 560" vetnummer="2020300650" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16584" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="268" onderwerp="" indiendatum="2002-09-26">
         <vrager partij="GroenLinks" oorsprong="parlement">Azough</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Nijs,</vraagt-aan>
      </vraagdata>
      <antwoorddata antwoorddatum="2002-11-4">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2 3">Kent u de berichten uit de Volkskrant <voetnoot nummer="1"/>en het NRC Handelsblad <voetnoot nummer="2"/>over het nieuwe lesplan voor analfabete autochtonen? <voetnoot nummer="3"/>
      </vraag>
      <vraag nummer="2">Is er extra geld beschikbaar gesteld voor een campagne die ten doel heeft om 1,3 miljoen analfabete autochtone Nederlanders ertoe te brengen alsnog te leren lezen en schrijven? Is er voor de educatie zelf geen extra budget beschikbaar? </vraag>
      <vraag nummer="3">Deelt u de zorg dat er onvoldoende is voorzien in een infrastructuur (kwantitatief zowel als kwalitatief), dat wil zeggen een aanbodmogelijkheid van geschikte cursussen? Kunt u de garantie geven dat voor al deze mensen voldoende middelen zoals goed lesmateriaal en ervaren docenten beschikbaar zijn en voorwaarden zoals kleine groepen en voldoende decentrale uitvoeringsplaatsen, dat ook aan voldaan wordt? </vraag>
      <vraag nummer="4">Wat is uw mening over de mededeling in bovengenoemd artikel in de Volkskrant dat de Regionale Opleidingscentra (ROC’s) geen mogelijkheden zien om de groei van deze doelgroep op te vangen als er door de gemeenten of het rijk niet evenredig additionele middelen worden verstrekt? Hoe wilt u voorkomen dat (ROC’s) en gemeenten gedwongen worden een keuze te maken tussen hun primaire doelgroepen, te weten allochtonen en voortijdig schoolverlaters, als blijkt dat het budget onvoldoende is voor alle doelgroepen? </vraag>
      <vraag nummer="5">Is bekend op hoeveel leerlingen het basisonderwijs verlaten, zonder dat ze voldoende kunnen lezen en schrijven? Is bekend hoe functionele ongeletterdheid ontstaat, welke factoren een rol spelen en welke preventieve maatregelen genomen kunnen worden? Zo neen, bent u bereid hier onderzoek naar te laten doen? </vraag>
      <noten afkomstig="vraag">
         <noot nummer="1" datum="2002-09-10" bron="De Volkskrant">De Volkskrant, 10 september 2002</noot>
         <noot nummer="2" datum="2002-09-10" bron="NRC Handelsblad">NRC Handelsblad, 10 september 2002</noot>
         <noot nummer="3">Gedoeld wordt op het landelijk campagneplan alfabetisering</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er is sprake van 1,3 miljoen functioneel ongeletterden in Nederland. Het betreft zowel autochtonen als allochtonen die wel over elementaire vaardigheden beschikken op het gebied van lezen, schrijven en rekenen, maar die hiermee onvoldoende in staat zijn om goed te functioneren in de maatschappij. Naar schatting bevinden zich binnen deze groep zo’n 250 000 autochtone analfabeten; het gaat hierbij om autochtone Nederlanders die niet of nauwelijks kunnen lezen, schrijven of rekenen. In 2002 heeft OCenW 250 000 euro beschikbaar gesteld voor de landelijke campagne alfabetisering en de ontwikkeling van een meerjarenplan 2003–2006. Voor 2003 wordt dit bedrag verhoogd tot 400 000 euro, zodat de campagne kan worden voortgezet en enkele noodzakelijke faciliteiten (landelijke bellijn, monitoring) verzekerd zijn. Het budget voor de volwasseneneducatie blijft gelijk. OCenW wil gemeenten stimuleren om te peilen welke behoefte er bestaat aan een aanbod Nederlandse Taal (NT1), zodat zij daarmee rekening kunnen houden bij de aanwending van hun educatiebudget. </antwoord>
      <antwoord nummer="3">In de campagne wordt aandacht gevraagd voor een maatschappelijk probleem dat lang onderbelicht is gebleven. Verwacht wordt dat in de komende jaren sprake zal zijn van een geleidelijke toeloop van deelnemers naar de cursussen alfabetisering. Afhankelijk van het aantal potentiële deelnemers in een gemeente of regio is door veranderde prioriteiten die gemeenten stellen, een zekere verschuiving van het aanbod Nederlands als tweede taal (NT 2) naar het aanbod NT 1 niet uit te sluiten. </antwoord>
      <antwoord nummer="4">De campagne is er niet op gericht om gemeenten tot keuzes te dwingen, de WEB verschaft mij daar ook geen mogelijkheden toe. ROC’s maken geen keuze. De gemeenten stellen de prioriteiten ten aanzien van het cursusaanbod, overigens in het algemeen wel in goed overleg. De kosten voor de begeleiding van voortijdige schoolverlaters naar een startkwalificatie drukken niet op de gemeentelijke educatiebudgetten. Deze begeleiding wordt gefinancierd uit het grotestedenbeleid (fonds Sociale integratie en veiligheid) en/of uit een afzonderlijke specifieke uitkering van OCenW ten behoeve van 39 Regionale Meld- en Coördinatiefuncties voortijdig schoolverlaten. Leden van etnische minderheden kunnen bovendien ook buiten de educatie Nederlands als tweede taal leren. Immers, sinds 1999 is een structureel budget voor oudkomers beschikbaar dat gemeenten ook buiten de ROC’s kunnen besteden. </antwoord>
      <antwoord nummer="5">Allereerst wordt gevraagd of bekend is hoeveel leerlingen het basisonderwijs verlaten, zonder dat ze voldoende kunnen lezen en schrijven. Die vraag is lastig te beantwoorden, omdat er geen algemeen geaccepteerde definitie bestaat voor «voldoende lezen en schrijven» of voor «functionele ongeletterdheid» in het basisonderwijs. Het Cito peilt periodiek het niveau waarop leerlingen de kerndoelen voor taal (en andere vakgebieden) beheersen. Het onderscheidt daarbij drie door een groep deskundigen vastgestelde niveaus: minimum, voldoende en gevorderd. Uit de laatste taalpeiling (1998) blijkt dat aan het einde van de basisschool het niveau minimum op de meeste taalvaardigheden door circa 90 procent van de leerlingen wordt gehaald. Het gaat dan om leesvaardigheid, luistervaardigheid, beheersing van de grammatica, stijl, zinsontleding e.d. Een taalpeiling in het speciaal basisonderwijs heeft uitgewezen dat de leerlingen in deze schoolsoort gemiddeld drie tot vier jaar leerachterstand hebben ten opzichte van de leerlingen in het regulier basisonderwijs. Bij deze uitkomsten moet worden bedacht dat de norm «minimum» door een groep deskundigen is vastgesteld en dat dit niveau niet gelijk hoeft te staan aan «functionele ongeletterdheid». Vervolgens wordt gevraagd hoe functionele ongeletterdheid ontstaat, welke factoren een rol spelen en welke preventieve maatregelen genomen kunnen worden. Een van de oorzaken van «onvoldoende prestaties», «functionele ongeletterdheid» of «ernstige achterstand» is gelegen in tekortschietende capaciteiten van leerlingen, waardoor voor deze leerlingen «het minimale niveau» zelfs niet haalbaar is. In de tweede plaats kan de kwaliteit van het onderwijs op een school tekortschieten, maar op veruit de meeste basisscholen is die kwaliteit naar behoren. Tot slot is er een groep kinderen die vanwege een ernstige handicap in het geheel geen onderwijs volgt. Volgens gegevens van de gemeenten (die hierover jaarlijks rapporteren in het kader van het toezicht op de leerplichtwet) is er in het schooljaar 1999–2000 aan 1578 leerplichtigen vrijstelling van de leerplicht verleend om lichamelijke of psychische redenen. Er worden reeds diverse preventieve maatregelen genomen: allereerst is er uiteraard de Leerplicht en zijn er extra middelen in het onderwijs beschikbaar voor extra aandacht voor leerlingen met een (taal)achterstand. Deze middelen zijn er voor autochtone en allochtone kinderen. De school ontvangt middelen via de gewichtenregeling, de gemeente via het gemeentelijk onderwijsachterstandenbeleid. Daarnaast wordt er thans door het Transferpunt Onderwijsachterstanden een behoeftepeiling gedaan onder scholen en besturenorganisaties naar de vraag welk type ondersteuning gewenst is. Vraag en aanbod zullen bij elkaar worden gebracht. Impulsen op het gebied van taalbeleid zullen op deze behoeftepeiling worden afgestemd. </antwoord>
      <noten afkomstig="antwoord"/>
   </antwoorden>
</kvr>
