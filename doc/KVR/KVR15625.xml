<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) aan de minister van Financiën over financiering van de aanleg van de vijfde baan op Schiphol. (Ingezonden 2 april 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15625
</item>
         <item attribuut="Inhoud">Vragen over de wijze van financiering van de nieuwe vijfde landingsbaan van Schiphol en over besteding van dividenden van overheids-NV's.</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Schiphol</item>
         <item attribuut="Vindplaats">Kamervragen met antwoord 2001-2002, nr. 1112, Tweede Kamer</item>
         <item attribuut="Vraagnr_bij_indiening">2010208620</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">2002-05-13</item>
         <item attribuut="Datum_indiening">2002-04-02</item>
         <item attribuut="Document-id">KVR15625</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2351" allpagenumbers="2351 2352" vetnummer="2010208620" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15625" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1112" onderwerp="" indiendatum="2002-04-2">
         <vrager partij="PvdA" oorsprong="parlement">Feenstra</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2002-05-13">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunt u aangeven hoe de aanleg van de nieuwe vijfde baan op Schiphol wordt gefinancierd? Welk deel heeft de NV Schiphol gefinancierd en welk deel wordt vanuit overheidsgeld gefinancierd? </vraag>
      <vraag nummer="2">Waar doelt u op als u in het Parool van 26 maart jl. stelt dat u «de liefde om overheidsgeld in landingsbanen te stoppen» niet begrijpt. Spoort uw opmerking met het op vraag 1 gegeven antwoord? </vraag>
      <vraag nummer="3">Welke bijdrage heeft het Rijk dit begrotingsjaar vrijgemaakt voor de aanleg van landingsbanen? Hoeveel is deze kabinetsperiode hiervoor vrijgemaakt? Welk budget is hiervoor in de meerjarencijfers uitgetrokken? </vraag>
      <vraag nummer="4">Kunt u aangeven welke afspraken er binnen het kabinet bestaan over de besteding van dividenden van overheids-NV’s? En over de besteding van de verkoop van staatsdeelnemingen? Geeft u uit oogpunt van financiële degelijkheid de voorkeur aan structurele danwel aan eenmalige inkomsten ter financiering van de kosten voor het openbaar vervoer? </vraag>
      <vraag nummer="5" voetnoot="1">Herinnert u zich de reactie van de minister van Verkeer en Waterstaat op een amendement van de leden Dijsselbloem en Eurlings om de dividenden van Schiphol in de begroting van 2002 op te hogen ten gunste van het openbaar vervoer (in dit geval van de sociale veiligheid in het openbaar vervoer) waarin zij stelde dat dit niet mogelijk was en zij zelf wel een sprokkelactie zou verrichten? <voetnoot nummer="1"/>Kunt u uitleggen waarom de hogere dividenden van Schiphol niet ten gunste kunnen komen van het openbaar vervoer? </vraag>
      <vraag nummer="6">Hoe verhoudt het antwoord op vraag 5 zich met uw uitspraak in voormeld artikel dat «met deze gaten in de financiering nieuw openbaar vervoer wel heel moeilijk wordt»? </vraag>
      <noten afkomstig="vraag">
         <noot nummer="1" datum="2001-11-8" bron="Kamerstuk 28 000 XII, nr. 6, Handelingen II">Kamerstuk 28 000 XII, nr. 6, Handelingen II, 8 november 2001</noot>
      </noten>
   </vragen>
   <antwoorden aantal="6">
      <antwoord nummer="1">De aanleg van de vijfde baan wordt voor 100% gefinancierd door de NV Luchthaven Schiphol (los van een EU-subsidie van ongeveer 2,3 miljoen vanwege innovatieve en milieuvriendelijke technische aspecten). De overheid draagt niet via de begroting bij aan de financiering van de aanleg van de nieuwe vijfde baan. </antwoord>
      <antwoord nummer="2">De Staat neemt als aandeelhouder in NV Luchthaven Schiphol deel in het kapitaal van deze vennootschap en is aldus vermogensverschaffer van de vennootschap. Dit betekent dat een deel van het vermogen van de Staat daarin «vast zit». NVLS gebruikt het haar beschikbare kapitaal voor investeringen in de luchthaven (bijvoorbeeld de vijfde baan). Met de vaststelling van het door het Kabinet voorgestelde robuuste publieke reguleringskader voor Schiphol bestaan naar het oordeel van het Kabinet geen redenen meer voor de Staat om nog langer aandeelhouder te zijn in NVLS. Immers, de functie van de Staat is niet om op te treden als belegger. Het Kabinet is derhalve van oordeel dat de financiering van de NV Luchthaven Schiphol door private partijen kan worden overgenomen. Dit kan door de aandelen van de Staat middels een beursgang te herplaatsen bij private aandeelhouders. Hiermee wordt (een deel van) het kapitaal dat de overheid momenteel in NVLS heeft belegd «vrijgespeeld» waardoor de mogelijkheid ontstaat dit geld voor andere, publieke doeleinden aan te wenden. </antwoord>
      <antwoord nummer="3">Het Rijk draagt niet via de begroting bij aan de aanleg van landingsbanen van Schiphol. Zie onder meer het antwoord op vraag 1. </antwoord>
      <antwoord nummer="4">Op- en neerwaartse wijzigingen van de dividendopbrengsten komen ten gunste respectievelijk ten laste van de algemene middelen. De ontvangsten uit de verkoop van staatsdeelnemingen worden bestemd ter verlaging van de staatsschuld. De hieruit voortvloeiende structurele rentevrijval wordt na correctie van de geraamde dividendopbrengsten gebruikt als structurele voeding van het Fonds Economische Structuurversterking (FES). Het FES voedt diverse begrotingen, waaronder die van het Infrastructuurfonds. Uit het lnfrastructuurfonds vindt ondermeer bekostiging plaats van aanleg van infrastructuur waaronder bekostiging van infrastructuur voor het openbaar vervoer. De exploitatie van het openbaar vervoer wordt gesubsidieerd uit de begroting van Verkeer en Waterstaat. </antwoord>
      <antwoord nummer="5">Zoals in het antwoord op vraag 4 aangegeven komen opwaartse en neerwaartse wijzigingen van dividendopbrengsten ten gunste respectievelijk ten laste van de algemene middelen. Zo is de derving van dividendopbrengsten KPN in de begroting 2002 ten laste van de algemene middelen verwerkt en niet ten koste van de bestedingsruimte op het terrein van Verkeer en Waterstaat. Daar staat tegenover dat eventuele meeropbrengsten ten gunste van de algemene middelen komen. Overigens is het bij Voorjaarsnota mogelijk gebleken om in 2002 een bedrag tot 9 miljoen aan extra geld voor sociale veiligheid aan de begroting van Verkeer en Waterstaat toe te voegen. </antwoord>
      <antwoord nummer="6">Het FES voedt onder meer het Infrastructuurfonds. Indien de privatisering van Schiphol geen doorgang zou vinden, zal dit een verminderde voeding van het FES tot gevolg hebben, zodat er vanuit het FES minder geld beschikbaar komt voor investeringen. Uit dit fonds wordt onder andere de aanleg van water, spoor en rijkswegen gefinancierd. Het spreekt voor zich dat voor nieuw openbaar vervoer dan minder mogelijkheden bestaan. </antwoord>
      <noten afkomstig="antwoord"/>
   </antwoorden>
</kvr>
