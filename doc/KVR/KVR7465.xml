<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over het kopen van een getuigenverklaring. (Ingezonden 4 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7465
</item>
         <item attribuut="Inhoud">Vragen over het betalen van een getuige in ruil voor het verkrijgen van een verklaring.</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Getuigen)</item>
         <item attribuut="Trefwoorden">Openbaar ministerie Strafprocesrecht</item>
         <item attribuut="Vindplaats">Kamervragen met antwoord 1997-1998, nr. 1503, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1998-07-13</item>
         <item attribuut="Datum_indiening">1998-06-04</item>
         <item attribuut="Document-id">KVR7465</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3085" allpagenumbers="3085 3086" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7465" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1503" onderwerp="" indiendatum="1998-06-4">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft het Openbaar Ministerie in februari 1998 aan een getuige f 25 000,– betaald in ruil voor het verkrijgen van een verklaring? <voetnoot nummer="1"/>
      </vraag>
      <vraag nummer="2">Onder welke voorwaarden is de overeenkomst tussen de Hoofdofficier van justitie uit Den Haag en de getuige tot stand gekomen? Hoort daar ook de voorwaarde bij dat de getuige aan het openbaar Ministerie zakelijk gezien hetzelfde moet verklaren als bij de politie? Zo ja, bestaat hierdoor niet de kans dat de waarheidsvinding in het gedrang komt? </vraag>
      <vraag nummer="3">Welke overwegingen heeft de Centrale Toetsingscommissie gewijd aan het verlenen van toestemming voor het aangaan van de overeenkomst? Bent u bereid het advies van deze commissie aan de Kamer – geanonimiseerd – ter kennisname toe te sturen? Hebt u eveneens toestemming verleend? </vraag>
      <vraag nummer="4">Acht u een ontwikkeling dat het Openbaar Ministerie geld aan getuigen betaalt teneinde een verklaring te verkrijgen, verantwoord? </vraag>
      <vraag nummer="5">Indien er gerede kans op bedreiging jegens de getuige bestond, waarom heeft het Openbaar Ministerie dan geen veiligheidsmaatregelen getroffen in plaats van de getuige een geldbedrag te geven om zodoende zelf veiligheidsvoorzieningen te treffen? </vraag>
      <vraag nummer="6">Waarom werd aan de getuige niet het geadviseerde bedrag van f 50 000,– betaald, maar het lagere bedrag van f 25 000,–? Op welke overwegingen m.b.t. de veiligheid was dat gebaseerd? </vraag>
      <vraag nummer="7">Bestaat niet het gevaar dat steeds meer getuigen in ruil voor een verklaring geld bedingen in plaats van zonder financiële bijbedoelingen aan de waarheidsvinding meewerken? Hoe denkt u een dergelijke ontwikkeling te keren? </vraag>
      <vraag nummer="8">Hoe veel vaker heeft het Openbaar Ministerie al geld betaald teneinde een getuige te bewegen een verklaring af te leggen? In wat voor soort zaken was dat? </vraag>
      <vraag nummer="9">Wordt door de rechter aan een verklaring van een getuige, die door het Openbaar Ministerie is gekocht, evenveel waarde gehecht als aan een verklaring van een getuige, die zonder tegenprestatie is afgelegd? Zo ja, waar baseert u dat op? </vraag>
      <noten afkomstig="vraag">
         <noot nummer="1" datum="1998-06-2" bron="NRC">NRC, 2 juni 1998</noot>
      </noten>
   </vragen>
   <antwoorden aantal="3">
      <antwoord nummer="1, 2 en 6">In verband met de afscherming van de persoon van de getuige, acht ik het ongewenst in te gaan op de achtergronden van de zaak. Ik heb mij er evenwel van vergewist dat de besluitvorming procedureel en inhoudelijk correct is verlopen. De hoofdofficier van justitie te Den Haag heeft het voornemen tot het maken van de afspraak met betrokkene ter toetsing aan de Centrale Toetsingscommissie (de CTC) voorgelegd. Op basis van het advies van de CTC heeft het College van procureurs-generaal toestemming verleend in het kader van de richtlijn «Afspraken met criminelen». Deze richtlijn kent de mogelijkheid van beloning volgens de landelijke tipgeldregeling in ruil voor een toetsbare getuigenverklaring. Bij het bepalen van de hoogte van het geldbedrag is rekening gehouden met het in het kader van de tipgeldregeling gevoerde beleid. De richtlijn schrijft in gevallen als deze niet voor dat mijn toestemming moet worden verkregen. Het College van procureurs-generaal heeft in dit geval evenmin op andere gronden aanleiding gezien mij te betrekken bij het voornemen een afspraak met betrokkene te maken. Anders dan gesuggereerd wordt in het NRC-bericht, waarnaar deze vragen verwijzen, luidt de afspraak dat betrokkene naar waarheid bij de rechter een verklaring dient af te leggen, die zakelijk overeenstemt met de verklaringen die hij tegenover de politie heeft afgelegd. </antwoord>
      <antwoord nummer="3">De CTC heeft de zaak beoordeeld aan de hand van de richtlijn «Afspraken met criminelen» en geoordeeld dat de (voorgenomen) afspraak voldoet aan de daarin gestelde eisen van proportionaliteit, subsidiariteit, openheid en de mogelijkheid tot toetsing ter zitting. Het belang van de opsporing en de afscherming van de getuige verzetten zich tegen (verdergaande) verstrekking, ook in geanonimiseerde vorm, van het CTC-advies. </antwoord>
      <antwoord nummer="4, 5, 7, 8 en 9">Gelet op de achtergronden bij de totstandkoming van de afspraak is er naar mijn oordeel geen sprake van dat een getuige door het aanbieden van geld ertoe is bewogen een verklaring af te leggen. Betrokkene was bereid te getuigen. Hij heeft daarbij echter de risico’s voor zijn veiligheid aan de orde gesteld en aangegeven zelf in zijn veiligheid te willen voorzien wanneer hij op enigerlei wijze met de noodzaak daartoe geconfronteerd zou worden. Hij heeft daarom verzocht om een vergoeding voor het afleggen van zijn verklaring, die hij dan vervolgens voor zijn veiligheid zou kunnen benutten. De toekenning van deze financiële vergoeding laat onverlet dat, indien zou blijken van zodanige bedreiging(en) dat zijn eigen maatregelen daartegen niet volstaan, voor betrokkene noodzakelijke adequate beschermingsmaatregelen zullen worden getroffen. In zijn algemeenheid bieden zowel de tipgeldregeling als de richtlijn «Afspraken met criminelen» de mogelijkheid tot het verstrekken van een financiële beloning als tegenprestatie voor strafrechtelijk relevante informatie. Het is op zichzelf niets nieuws dat een beloning wordt uitgeloofd voor informatie die leidt tot de opheldering van ernstige delicten. </antwoord>
      <noten afkomstig="antwoord"/>
   </antwoorden>
</kvr>
