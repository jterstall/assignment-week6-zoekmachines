<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gelderblom-Lankhout (D66), Dees (VVD) en Jurgens (PvdA) inzake: Rapport van de Raad van Europa over vrouwenhandel en gedwongen prostitutie. (Ingezonden 10 juni 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5579
</item>
         <item attribuut="Rubriek">Welzijn (Vrouwen)</item>
         <item attribuut="Trefwoorden">Prostitutie Vrouwen</item>
         <item attribuut="Vindplaats">Kamervragen met antwoord 1996-1997, nr. 33, Eerste Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Gelderblom-Lankhout</persoon>
            <persoon partij="VVD">Dees</persoon>
            <persoon partij="PvdA">Jurgens</persoon>
         </item>
         <item attribuut="Datum_reaktie">1997-09-11</item>
         <item attribuut="Datum_indiening">1997-06-10</item>
         <item attribuut="Document-id">KVR5579</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="67" allpagenumbers="67 68" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="33" onderwerp="" indiendatum="1997-06-10">
         <vrager partij="D66" oorsprong="parlement">Gelderblom-Lankhout</vrager>
         <vrager partij="VVD" oorsprong="parlement">Dees</vrager>
         <vrager partij="PvdA" oorsprong="parlement">Jurgens</vrager>
         <vraagt-aan/>
      </vraagdata>
      <antwoorddata antwoorddatum="1997-09-11">
         <antwoorder functie="Minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u het rapport van de Raad van Europa over vrouwenhandel en gedwongen prostitutie in de respectieve lidstaten? </vraag>
      <vraag nummer="2">Bent u van mening dat de definities van vrouwenhandel en gedwongen prostitutie die tot nu toe in de diverse conventies worden aangehouden, niet meer volledig recht doen aan deze problematiek? </vraag>
      <vraag nummer="3" voetnoot="1">Bent u op de hoogte van het feit dat in genoemd rapport een nieuwe definitie <voetnoot nummer="1"/>van vrouwenhandel en gedwongen prostitutie wordt gegeven, die tijdens de vergadering van de parlementaire assemblee van de Raad van Europa op 23 april 1997 unaniem is aangenomen? </vraag>
      <vraag nummer="4">Kunt u deze nieuwe definitie onderschrijven? </vraag>
      <vraag nummer="5">Bent u bereid de aanbeveling van de Raad van Europa over te nemen om te komen tot een conventie ter bestrijding van vrouwenhandel en gedwongen prostitutie, als aanvulling op de Haagse Ministeriële Verklaring (brief van 12 mei 1997, 25 110, nr. 17)? </vraag>
      <vraag nummer="6">Bent u bereid ook de andere aanbevelingen van de Raad van Europa over te nemen? </vraag>
      <vraag nummer="7">Hoe denkt u vorm te geven aan in de bovengenoemde brief van vermelde verdere samenwerking van de Europese Commissie van de EU met de Raad van Europa en de andere organisaties die zich met het onderwerp vrouwenhandel en gedwongen prostitutie bezighouden, aangenomen dat bovenstaande vragen positief worden beantwoord? </vraag>
      <noten afkomstig="vraag">
         <noot nummer="1">Vrouwenhandel en gedwongen prostitutie is elk legaal of illegaal vervoer van vrouwen en/of handel in hen, met of zonder hun aanvankelijke toestemming, ten behoeve van winstbejag, met vervolgens als doel gedwongen prostitutie, gedwongen huwelijk of andere vormen van afgedwongen seksuele exploitatie. Het geweld kan fysieke, seksuele en/of psychologische vormen aannemen, en gaat gepaard met intimidatie, verkrachting, machtsmisbruik en/of het creëren van een afhankelijkheidssituatie</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nederland heeft zich verplicht tot strafbaarstelling van vrouwenhandel en gedwongen prostitutie zoals deze in opeenvolgende Verdragen op dat terrein zijn gedefinieerd. In noem daarbij: – het Verdrag van Parijs van 4 mei 1910 tot bestrijding van de zogenaamde handel in vrouwen en meisjes – het Verdrag van Genève van 30 september 1921 ter bestrijding van de handel in vrouwen en kinderen – het Internationaal Verdrag van Genève van 11 oktober 1933 nopens de bestrijding van de handel in meerderjarige vrouwen Deze verdragen zijn later omgezet in verdragen, gesloten in het kader van de VN. – Bovendien is Nederland ingevolge artikel 6 van het VN-Verdrag van 18 december 1979 inzake uitbanning van alle vormen van discriminatie jegens de vrouw verplicht om alle passende maatregelen te nemen, waaronder wetgeving, ter bestrijding van alle vormen van vrouwenhandel en exploitatie van vrouwen. Nederland is geen partij bij het VN-Verdrag van 2 december 1949 tot bestrijding van de handel in mensen en de exploitatie van prostitutie. Dit Verdrag vervangt bovengenoemde verdragen van 1910, 1927 en 1933. Ingevolge dit Verdrag worden de verdragsluitende partijen niet alleen verplicht tot strafrechtelijke bestrijding van mensenhandel, maar ook tot strafrechtelijke bestrijding van exploitatie van prostitutie, zelfs indien die exploitatie plaatsvindt met instemming van de betrokken prostitué(e). Nederland heeft dit verdrag niet bekrachtigd, omdat de verplichting tot strafrechtelijk optreden tegen exploitatie van prostitutie van volwassen onafhankelijke vrouwen die met die exploitatie uit vrije wil hebben ingestemd, in strijd is met het Nederlandse strafrechtelijke beleid ter zake. De wijze van strafbaarstelling van vrouwenhandel en gedwongen prostitutie in de diverse verdragen is wat verouderd en doet niet meer volledig recht aan de problematiek van vrouwenhandel en gedwongen prostitutie. </antwoord>
      <antwoord nummer="3">Ja. </antwoord>
      <antwoord nummer="4">De nieuwe definitie is naar mijn oordeel een goede werkdefinitie. Zij omschrijft vrouwenhandel en gedwongen prostitutie als het vervoer van en/of de handel in vrouwen, met of zonder hun aanvankelijke toestemming, met het oog op economisch voordeel, gericht op gedwongen prostitutie, gedwongen huwelijk of andere vormen van gedwongen seksuele exploitatie. Het gebruik van geweld kan fysiek, seksueel en/of psychologisch zijn, en omvat intimidatie, verkrachting, misbruik van gezag of een situatie van afhankelijkheid. Ik plaats bij deze definitie nog enkele vraagtekens. Zo vraag ik mij af of in voldoende mate de strafbaarstelling van het voordeel trekken uit vrouwenhandel en gedwongen prostitutie is verzekerd. Voorts vraag ik mij af of de vermelding van vormen van geweld uitputtend dan wel enuntiatief is. Ik wijs er nog op dat veel van de elementen die in de nieuwe definitie zijn opgenomen, ook zijn neergelegd in ons huidige artikel 250ter van het Wetboek van Strafrecht en in het voorgestelde artikel 250a in het onlangs ingediende voorstel van wet opheffing algemeen bordeelverbod (kamerstukken II, 1996–1997, 25 437). </antwoord>
      <antwoord nummer="5">Ik ben van oordeel dat de strijd tegen vrouwenhandel en tegen gedwongen prostitutie nu het beste is gediend met een krachtig en effectief nationaal optreden op basis van bestaande of in voorbereiding zijnde wetgeving, en met intensieve internationale samenwerking op basis van bestaande internationale verdragen en afspraken, zoals het – bindende – gemeenschappelijke optreden van de EU-lidstaten ter bestrijding van mensenhandel en seksuele uitbuiting van kinderen. Effectief optreden tegen vrouwenhandel – ook in internationaal verband – is mogelijk, omdat alom aanvaard is dat met strafrechtelijke middelen moet worden opgetreden tegen vormen van exploitatie van prostitutie waarbij enigerlei dwang of misleiding wordt gebruikt, of waarbij misbruik wordt gemaakt van een afhankelijke situatie, dan wel tegen exploitatie van prostitutie waarbij minderjarigen zijn betrokken. Indien bij de bestrijding van vrouwenhandel en gedwongen prostitutie in internationaal verband mocht blijken dat het bestaande internationale instrumentarium versterking behoeft, zou aan additionele internationale regelgeving kunnen worden gedacht op regionaal niveau. Maar er zou ook, gelet op de aard van de problematiek, kunnen worden gedacht aan een nieuw mondiaal verdrag. Overigens rijst de vraag of een nieuw verdrag zich uitsluitend dient te richten op vrouwenhandel en gedwongen prostitutie van vrouwen dan wel seksuele exploitatie in zijn algemeenheid moet omvatten (dus ook ten aanzien van mannen en kinderen). </antwoord>
      <antwoord nummer="6">De andere aanbevelingen van de Raad van Europa sporen met de Verklaring van Den Haag van 26 april 1997, bevattende Europese Richtlijnen voor effectieve maatregelen ter voorkoming en bestrijding van vrouwenhandel gericht op seksuele uitbuiting. Deze aanbevelingen zullen worden betrokken bij het – in de brief van de minister van Sociale Zaken en Werkgelegenheid en mij van 12 mei 1997 genoemde – vervolgprogramma naar aanleiding van de Haagse verklaring. </antwoord>
      <antwoord nummer="7">In paragraaf II.3 van de Haagse verklaring hebben de EU-lidstaten verklaard: «to promote an active co-operation between Member States of the European Union, the institutions of the European Community, and the Council of Europe in order to develop a co-ordinated ongoing action to prevent and combat trafficking in women and monitor the implementation of the related policies.» Het is van groot belang dat initiatieven die in EU-verband, in het verband van de Raad van Europa en in ander internationaal verband op het terrein van vrouwenhandel en gedwongen prostitutie zijn en worden ontwikkeld, – mede ter vermijding van elkaar overlappende activiteiten – op elkaar worden afgestemd en dat nauwer wordt samengewerkt. Nederland zal zich hiervoor inzetten. </antwoord>
      <noten afkomstig="antwoord"/>
   </antwoorden>
</kvr>
