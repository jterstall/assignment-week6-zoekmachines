<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib (PvdA), Eurlings (CDA) en Van Vliet (D66) aan de staatssecretaris van Volksgezondheid, Welzijn en Sport over sluiting van Aekinga in Friesland. (Ingezonden 12 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12400
</item>
         <item attribuut="Inhoud">Betreft sluiting van een orthopedagogische jeugdinstelling voor de opvang van ADHD-kinderen, ondanks indicaties dat er nog steeds forse wachtlijsten zijn voor deze hulp. Zie ook Aanhangsels van de Handelingen II, 1999-2000, 1534 en 1536.</item>
         <item attribuut="Rubriek">Gezondheidszorg (Subsidies) Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Gezondheidszorgsubsidies Jeugdgezondheidszorg Jeugdhulpverlening</item>
         <item attribuut="Vindplaats">Kamervragen met antwoord 2000-2001, nr. 71, Tweede Kamer</item>
         <item attribuut="Vraagnr_bij_indiening">2990015580</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Arib</persoon>
            <persoon partij="CDA">Eurlings</persoon>
            <persoon partij="D66">Van Vliet</persoon>
         </item>
         <item attribuut="Datum_reaktie">2000-10-05</item>
         <item attribuut="Datum_indiening">2000-09-12</item>
         <item attribuut="Document-id">KVR12400</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="145" allpagenumbers="145 146" vetnummer="2990015580" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12400" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="71" onderwerp="" indiendatum="2000-09-12">
         <vrager partij="PvdA" oorsprong="parlement">Arib</vrager>
         <vrager partij="CDA" oorsprong="parlement">Eurlings</vrager>
         <vrager partij="D66" oorsprong="parlement">Van Vliet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-10-5">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hoe beoordeelt u, ondanks uw getoonde begrip voor het voornemen van de provincie Friesland om in te stemmen met het plan voor sluiting van Aekinga <voetnoot nummer="1"/>, de situatie dat een flink aantal in Aekinga verblijvende ADHD-kinderen – opnieuw – naar een andere instelling zal moeten worden verwezen? Realiseert u zich dat juist Aekinga een zeer passend hulpaanbod biedt, gezien het feit dat er aan de instelling ook een school is verbonden waarmee een veilige omgeving wordt geboden? Welke waarborgen zijn er dat zo’n «passend alternatief», daarvoor in de plaats zal kunnen komen? </vraag>
      <vraag nummer="2">Hoe verhoudt zich de voorgenomen sluiting van Aekinga tot het enerzijds voornemen om in de nieuwe Wet op de Jeugdzorg een recht op zorg te verwezenlijken en anderzijds tot het voornemen om ook een hulpaanbod buiten de eigen regio te kunnen contracteren? Zijn er niet juist indicaties dat er nog steeds forse wachtlijsten zijn voor residentiële hulp voor ADHD-kinderen, en dat met deze sluiting de capaciteit ten behoeve van deze ADHD-kinderen in z’n totaliteit afneemt? Is hier niet sprake van kapitaalvernietiging wanneer in andere provincies een vergelijkbaar hulpaanbod moet worden ontwikkeld? </vraag>
      <vraag nummer="3">Bent u bereid om, nu er – kennelijk – nog steeds geen systematische, eenduidige en betrouwbare registratie bestaat van wachtlijst- en wachttijdgegevens, uw invloed uit te oefenen bij Gedeputeerde Staten van Friesland om de beslissing tot sluiting van Aekinga in Friesland vooralsnog uit te stellen, totdat er een goed zicht is op deze wachtlijst- en wachttijdgegevens, inclusief die van de andere provincies? </vraag>
      <noten afkomstig="vraag">
         <noot nummer="1">Zie de antwoorden op de vragen van de leden Arib Aanhangsel Handelingen nr. 1534, vergaderjaar 1999–2000, Eurlings en Atsma Aanhangsel Handelingen nr. 1536, vergaderjaar 1999–2000</noot>
      </noten>
   </vragen>
   <antwoorden aantal="3">
      <antwoord nummer="1">In mijn eerdere antwoord op vragen van uw Kamer over dit onderwerp (d.d. 7 juli 2000, DBO-K-U-2081875, DBO-K-U-2082778 en DBO-K-U-2082782) gaf ik u reeds te kennen dat, op grond van de Wet op de jeugdhulpverlening, het niet aan mij is om de juistheid van de sluiting van regionale voorzieningen voor jeugdhulpverlening in het algemeen, meer in het bijzonder dat van Aekinga, te beoordelen. In dit geval is het aan de provincie Friesland om de juistheid te beoordelen. Aekinga is een regionale residentiële voorziening voor jeugdhulpverlening en niet specifiek gericht op de behandeling van kinderen met ADHD. Volgens informatie van de provincie Friesland verblijven op Aekinga op dit moment 21 jeugdigen waarvan twee jeugdigen waarbij ADHD is vastgesteld. Uitgangspunt van de provincie Friesland is dat de verhuizing van cliënten van Aekinga de kwaliteit en continuïteit van de hulpverlening niet in gevaar mag brengen. Ik onderstreep dit uitgangspunt van harte. Aan Aekinga is volgens informatie van de provincie Friesland geen school verbonden. Er wordt wel onderwijs verzorgd op Aekinga. Hiervoor heeft de Stichting Jeugdzorg Friesland afspraken gemaakt met onderwijsinstellingen. Deze afspraken over het verzorgen van onderwijs zullen ook van toepassing zijn op de nieuwe locatie(s) waar de huidige cliënten van Aekinga gehuisvest worden. </antwoord>
      <antwoord nummer="2">Het voorgenomen recht op jeugdzorg is van toepassing op zorg die is gescreend en geïndiceerd door het Bureau Jeugdzorg. Nadat bij de indicatiestelling de benodigde zorg is bepaald, bekijkt het Bureau Jeugdzorg bij de zorgtoewijzing, in overleg met de ouders en cliënt, welke zorgaanbieder deze hulp kan leveren. Indien andere voorzieningen in Friesland de benodigde zorg kunnen bieden, is de voorgenomen sluiting van Aekinga niet conflicterend met het voorgenomen recht op jeugdzorg. De sluiting van Aekinga betekent niet dat andere provincies geen hulpaanbod in Friesland meer kunnen contracteren. Door de provincie Friesland is bij andere provincies, die momenteel hulpaanbod in Friesland contracteren, geïnformeerd naar de verwachte ontwikkeling van de vraag. De uitkomst hiervan is dat de andere provincies naar verwachting in de toekomst minder tot geen residentiële hulp in Friesland contracteren, onder andere omdat het beleid gericht is op het bieden van hulp zo dicht mogelijk bij het leefmilieu van de jeugdige. In mijn eerdere antwoord heb ik u aangegeven dat mij geen gegevens bekend zijn van het aantal kinderen met ADHD dat op wachtlijsten staat voor residentiële hulp. De informatiesystemen voor de jeugdzorg worden aangepast om gegevens over problematiek van de jeugdigen te registreren. Zodra de juridische basis, in verband met bescherming van de privacy, hiervoor is gerealiseerd, kunnen deze gegevens in 2001 worden verzameld en kan ik vervolgens hierover aan uw Kamer rapporteren. Door de sluiting van Aekinga neemt de capaciteit ten behoeve van de behandeling van kinderen met ADHD niet af omdat Aekinga geen specifieke voorziening hiervoor is. Het beleid in de jeugdhulpverlening is erop gericht hulp te bieden zo dicht mogelijk bij het leefmilieu van de jeugdige, in een zo licht mogelijke vorm en van zo’n kort mogelijke duur. Dit betekent in de praktijk dat er sprake is van een verschuiving van residentiële hulp naar ambulante hulp. Tevens betekent dit dat provincies en grootstedelijke regio’s ernaar streven om cliënten zoveel mogelijk in de eigen regio hulp aan te bieden. Een concreet voorbeeld hiervan is dat de provincie Flevoland nu werkt aan de vorming van een residentiële voorziening voor jeugdhulpverlening in de eigen provincie als alternatief voor het contracteren van residentiële hulp in onder andere de provincie Friesland. Van kapitaalvernietiging is geen sprake omdat de opbrengst van eventuele verkoop van onroerend goed weer besteed wordt aan jeugdhulpverlening. </antwoord>
      <antwoord nummer="3">Gelet op de Wet op de jeugdhulpverlening is het provinciaal bestuur verantwoordelijk voor het voorzien in een aanbod van jeugdhulpverlening dat zo goed mogelijk aansluit bij de behoeften. De voorgenomen sluiting van Aekinga is een provinciale aangelegenheid en daarom ligt overleg door mij met Gedeputeerde Staten van Friesland niet voor de hand. In mijn vorig antwoord heb ik u gemeld dat ik u naar verwachting begin 2001 actuele informatie over wachtlijsten en wachttijden in de jeugdzorg op landelijk niveau kan geven. Dit neemt niet weg dat er voor de deelsectoren binnen de jeugdzorg registratiesystemen zijn die onder andere inzicht verschaffen in de capaciteit en bezettingsgraad van instellingen. Mede op grond van deze gegevens en gegevens van de instelling zelf (Stichting Jeugdzorg Friesland) is de provincie Friesland gekomen tot zijn voornemen Aekinga te sluiten. </antwoord>
      <noten afkomstig="antwoord"/>
   </antwoorden>
</kvr>
