<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (PvdD) aan de minister van Onderwijs, Cultuur en Wetenschap over het ontleden van dieren in het voortgezet onderwijs. (Ingezonden 13 maart 2008);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31439
</item>
         <item attribuut="Inhoud">Vragen naar aanleiding bericht (www,gaia.be) dat de Belgische minister van OCW het ontleden van dieren niet langer wil opnemen in de leerplannen van het voortgezet onderwijs. Indiener wil inzicht in de omvang van het ontleden van dieren in bijvoorbeeld biologielessen op scholen voor voortgezet onderwijs in Nederland. Is het voor leerlingen met principiële gewetensbezwaren tegen ontleden van dieren mogelijk alternatieve opdrachten te maken? Is minister Plasterk voornemens ontleding (dissectie) van dieren in het voortgezet onderwijs af te schaffen.</item>
         <item attribuut="Rubriek">Natuur (Dierenbescherming) Voortgezet onderwijs (Eindtermen en schoolvakken)</item>
         <item attribuut="Trefwoorden">Dierenwelzijn Voortgezet onderwijs</item>
         <item attribuut="Vindplaats">Kamervragen met antwoord 2007-2008, nr. 1848, Tweede Kamer</item>
         <item attribuut="Vraagnr_bij_indiening">2070814540</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PvdD">Ouwehand</persoon>
         </item>
         <item attribuut="Datum_reaktie">2008-03-31</item>
         <item attribuut="Datum_indiening">2008-03-13</item>
         <item attribuut="Document-id">KVR31439</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3773" allpagenumbers="3773 3774" vetnummer="2070814540" code="0708tkkvr1848" lopendefooter="Tweede Kamer, vergaderjaar 2007–2008, Aanhangsel" filenaam="KVR31439" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1848" onderwerp="" indiendatum="2008-03-13">
         <vrager partij="PvdD" oorsprong="parlement">Ouwehand</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-03-31">
         <antwoorder functie="minister" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over de beslissing van uw Vlaamse collega om het ontleden van dieren niet langer op te nemen in de leerplannen van het voortgezet onderwijs in België? <voetnoot nummer="1"/>
      </vraag>
      <vraag nummer="2">Kunt u aangeven of en zo ja, op welke schaal het ontleden van dieren (gewerveld en ongewerveld) tijdens bijvoorbeeld biologielessen plaatsvindt op scholen voor voortgezet onderwijs in Nederland en in hoeverre dit is opgenomen in leerplannen van de verschillende onderwijstypen? </vraag>
      <vraag nummer="3">Kunt u aangeven in hoeverre alternatieve opdrachten mogelijk zijn voor leerlingen die principiële bezwaren uiten ten aanzien van het ontleden van dieren en op welke schaal hier gebruik van wordt gemaakt? </vraag>
      <vraag nummer="4">Kunt u aangeven in welke mate aandacht wordt besteed aan alternatieven voor dissectie van dieren in het onderwijs en op welke wijze dit door uw ministerie wordt gestimuleerd? </vraag>
      <vraag nummer="5">Kunt u aangeven in hoeverre de ethische discussie rondom dierproeven en de integriteit van het dier in relatie tot dierproeven onderdeel uitmaken van de leerdoelen van het vak biologie in het voortgezet onderwijs? </vraag>
      <vraag nummer="6">Bent u bereid beleid te ontwikkelen om ook in Nederland alle dissecties van dieren in het voortgezet onderwijs af te schaffen dan wel te vervangen door alternatieven? Zo ja, op welke wijze en op welke termijn? Zo neen, waarom niet? </vraag>
      <vraag nummer="7">Bent u bereid de ethische discussie rondom dierproeven een vast onderdeel te maken van de leerdoelen van het vak biologie in het voortgezet onderwijs? </vraag>
      <noten afkomstig="vraag">
         <noot nummer="1">_http://www.gaia.be/ned/control.php? &amp;topgroupname=&amp;groupname=pb121 http://www.wtv.be/belga/article.jsp? siteId=78&amp;sectionId=5&amp;articleId= 40233</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennis genomen van het protocolakkoord tussen de Vlaamse onderwijskoepels en het Vlaamse gemeenschapsonderwijs, dat na een impuls van minister Vandenbroucke tot stand is gekomen. Dit protocolakkoord behelst de afspraak dat in de leerplannen voor het Vlaamse voortgezet onderwijs geen doelstellingen meer worden opgenomen waarvoor dissectie van dieren vereist is. Ook worden alternatieven voor dissecties gesuggereerd. </antwoord>
      <antwoord nummer="2">De kerndoelen en examenprogramma’s voor het voortgezet onderwijs in Nederland, zoals vastgesteld door de minister van Onderwijs, Cultuur en Wetenschap, bevatten geen onderdelen die dissectie van dieren voorschrijven. De scholen bepalen zelf welke leermethodes en werkvormen zij gebruiken. Anatomische practica worden door scholen met name toegepast in de bovenbouw bij leerlingen die het vak biologie hebben gekozen. Tijdens deze practica worden bijvoorbeeld muskusratten, vissen of organen van herkauwers ontleed. De dode dieren zijn afkomstig van de rattenvanger, de visboer of de slager. In voorkomende gevallen voert een leerling tijdens zijn schoolloopbaan in het voortgezet onderwijs slechts een enkele keer een anatomisch practicum uit. Dit practicum vervult een belangrijke functie bij de oriëntatie op vervolgopleidingen waarbij anatomische practica ook aan de orde zijn. </antwoord>
      <antwoord nummer="3">De scholen besteden bij de anatomische practica veel aandacht aan de emotionele aspecten. Leerlingen die een dergelijk practicum niet uit willen voeren hoeven dat ook niet te doen, en krijgen alternatieve opdrachten aangeboden. Mij is niet bekend op welke schaal dit zich voordoet. </antwoord>
      <antwoord nummer="4">Zie het antwoord op vraag 3. Het ministerie van Onderwijs, Cultuur en Wetenschap vervult op dit terrein geen stimulerende rol. </antwoord>
      <antwoord nummer="5">De kerndoelen en de examenprogramma’s voor het voortgezet onderwijs bevatten op dit terrein geen expliciete voorschriften. De scholen maken zelf de keuze of zij in de lessen aandacht besteden aan de ethische discussie rondom dierproeven. Indien zij deze keuze maken, kunnen zij dit ook in het kader van het vak maatschappijleer doen. </antwoord>
      <antwoord nummer="6">Ik ben niet voornemens dergelijk beleid te ontwikkelen. Zoals blijkt uit de antwoorden op vraag 2 en vraag 3 worden anatomische practica door scholen voor voortgezet onderwijs zorgvuldig uitgevoerd. Deze practica vervullen ook een nuttige functie bij de oriëntatie op het vervolgonderwijs. </antwoord>
      <antwoord nummer="7">Neen. Zie ook het antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
