<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stuurman, Hamer en Van Dijken (allen PvdA) aan de ministers van Sociale Zaken en Werkgelegenheid en van Volksgezondheid, Welzijn en Sport over de onduidelijke situatie rondom de kinderopvangregeling in de CAO Gehandicaptenzorg. (Ingezonden 2 februari 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19674
</item>
         <item attribuut="Inhoud">Vragen naar aanleiding van een bericht op de internetsite "www.boink.nl" over onrust onder werknemers met betrekking tot de kinderopvangregeling in de CAO Gehandicaptenzorg.</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Welzijn (Kinderopvang)</item>
         <item attribuut="Trefwoorden">CAO's Kinderopvang</item>
         <item attribuut="Vindplaats">Kamervragen met antwoord 2003-2004, nr. 996, Tweede Kamer</item>
         <item attribuut="Vraagnr_bij_indiening">2030407480</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Stuurman</persoon>
            <persoon partij="PvdA">Hamer</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2004-03-09</item>
         <item attribuut="Datum_indiening">2004-02-02</item>
         <item attribuut="Document-id">KVR19674</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2113" allpagenumbers="2113" vetnummer="2030407480" code="0304tkkvr996" lopendefooter="Tweede Kamer, vergaderjaar 2003–2004, Aanhangsel" filenaam="KVR19674" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="996" onderwerp="" indiendatum="2004-02-2">
         <vrager partij="PvdA" oorsprong="parlement">Stuurman</vrager>
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de ministers van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-9">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u ermee bekend dat vanwege de onduidelijke situatie over de uitvoering van de kinderopvangregeling in de CAO Gehandicaptenzorg verschillende werkgevers hun bijdrage hebben ingetrokken, waardoor er veel onrust is ontstaan bij werknemers in de gehandicaptenzorg? <voetnoot nummer="1"/>Zo ja, wat is uw oordeel hierover? </vraag>
      <vraag nummer="2">Bent u het eens met de stelling van ouderorganisatie Boink dat de onduidelijke situatie mede is ontstaan doordat de middelen die de minister van Volksgezondheid Welzijn en Sport beschikbaar stelde voor het voeren van arbeidsmarktbeleid, waaruit de regeling voor een groot deel werd gefinancierd, aanzienlijk zijn verminderd? Zo neen, wat is volgens u dan de oorzaak? </vraag>
      <vraag nummer="3">Bent u voornemens om actie te ondernemen om ervoor te zorgen dat de kinderopvangregeling in de gehandicaptenzorg voortgezet kan worden? </vraag>
      <noten afkomstig="vraag">
         <noot nummer="1">www.boink.nl</noot>
      </noten>
   </vragen>
   <antwoorden aantal="3">
      <antwoord nummer="1">Ik heb inderdaad begrepen dat de inhoud en financiering van de kinderopvangregeling in de gehandicaptenzorg vanaf 2004 nog niet geregeld is. Sociale partners overleggen daar thans over in het kader van de CAO. Blijkbaar hebben sommige instellingen gemeend hun bijdrage aan de kinderopvang te moeten stoppen. Ik betreur dat. </antwoord>
      <antwoord nummer="2">De Stimuleringsregeling Kinderopvang Gehandicaptenzorg maakt onderdeel uit van het arbeidsvoorwaardenpakket dat in de CAO is afgesproken. Daarbij is ook de afspraak gemaakt dat financiering plaatsvindt via de arbeidsmarktmiddelen van het sectorfonds Zorg. In veel andere sectoren vindt de financiering van dergelijke regelingen plaats uit de beschikbare ruimte voor arbeidsvoorwaarden. Dit is een meer geijkte methode om dergelijke regelingen te financieren. Het klopt dat de subsidie aan het sectorfonds Zorg in 2004 met circa 30% gekort is en dat dat van invloed kan zijn op de kinderopvangregeling in de gehandicaptenzorg. Van belang hierbij is op te merken dat een korting reeds vóór 1 juli 2003 bekend was bij partijen. Sociale partners hebben dus ruimschoots de tijd gehad om inhoud en financiering van de regeling vanaf 1 januari 2004 goed te regelen, zodat onrust in de sector daarover vermeden had kunnen worden. Partijen hebben echter besloten om niet vooruit te lopen op het reguliere CAO-overleg, dat gepland was voor de eerste maanden van 2004 en derhalve thans gaande is. Consequentie daarvan is dat er sinds 1 januari 2004 onduidelijkheid bestaat over de regeling. </antwoord>
      <antwoord nummer="3">De kinderopvangregeling maakt onderdeel uit van het arbeidsvoorwaardenpakket. Dit pakket wordt door sociale partners in het CAO-overleg vastgesteld, ook in de gehandicaptenzorg. In de zorgsector is de uitdrukkelijke afspraak gemaakt dat de minister van VWS zich niet met dit arbeidsvoorwaardenoverleg bemoeit. Daar zal ik me ook nu aan houden. </antwoord>
      <noten afkomstig="antwoord"/>
   </antwoorden>
</kvr>
