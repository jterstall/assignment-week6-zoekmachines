<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eversdijk, Michiels van Kessenich-Hoogendamen Rongen (allen CDA) inzake uitwisseling persoonsgegevens. (Ingezonden 21 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4325
</item>
         <item attribuut="Inhoud">Betreft uitwisseling van persoonsgegevens tussen uitvoeringsinstellingen van de sociale verzekeringen en de door hen opgerichte commerciële verzekeringsmaatschappijen.</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Persoonsregistratie en identificatie) Sociale zekerheid (Algemeen) Staats- en bestuursrecht (Privacy)</item>
         <item attribuut="Trefwoorden">Persoonsregistratie Privacy Sociale verzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 1996-1997, nr. 15, Eerste Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Eversdijk</persoon>
            <persoon partij="CDA">Michiels van Kessenich-Hoogendam</persoon>
            <persoon partij="CDA">Rongen</persoon>
         </item>
         <item attribuut="Datum_reaktie">1997-02-14</item>
         <item attribuut="Datum_indiening">1997-01-21</item>
         <item attribuut="Document-id">KVR4325</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="29" allpagenumbers="29 30" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="15" onderwerp="" indiendatum="1997-01-21">
         <vrager partij="CDA" oorsprong="parlement">Eversdijk</vrager>
         <vrager partij="CDA" oorsprong="parlement">Michiels van Kessenich-Hoogendam</vrager>
         <vrager partij="CDA" oorsprong="parlement">Rongen</vrager>
         <vraagt-aan/>
      </vraagdata>
      <antwoorddata antwoorddatum="1997-02-14">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het u bekend dat het regelmatig voorkomt dat persoonsgegevens worden uitgewisseld tussen de uitvoeringsinstellingen van de sociale verzekeringen en de door hen opgerichte commerciële verzekeringsmaatschappijen die tot dezelfde holding behoren <voetnoot nummer="1"/>? </vraag>
      <vraag nummer="2">Is een dergelijke handelwijze niet in strijd met het Convenant Ontvlechting – gesloten tussen het ministerie van Sociale Zaken en Werkgelegenheid, de uitvoeringsorganen en het TICA – en met de Wet Persoonsregistratie (WPR) die immers verbieden dat databanken voor de uitvoering van sociale verzekeringen gebruikt mogen worden voor o.a. commerciële activiteiten van verzekeraars die deel uitmaken van de holding waartoe een uitvoeringsorganisatie behoort (art. 20, 6e lid convenant, art. 6 en 11 WPR)? </vraag>
      <vraag nummer="3">Welke maatregelen kan en zal de regering nemen tegen deze en vergelijkbare situaties? </vraag>
      <noten afkomstig="vraag">
         <noot nummer="1" titel="Reflectie">De Volkskrant 19-7-1996: «CTSV grijpt niet in bij uitvoering sociale wetten», NRC 6-4-1996 «Nieuwkomers dagen verzekeringselite uit». «Reflectie» uit maandblad Reflector van NVA, augustus 1996, p.3</noot>
      </noten>
   </vragen>
   <antwoorden aantal="3">
      <antwoord nummer="1">In de zomer van 1996 zijn er verschillende berichten in de pers verschenen waarin werd betoogd dat de uitvoeringsinstellingen de gegevens waarover zij ten behoeve van hun wettelijke taken beschikken, ten onrechte zouden gebruiken voor commerciële activiteiten in de zogeheten B-poten van de holdings waar zij deel van uitmaken. Aangezien ik op basis van de persberichten niet kon beoordelen of het handelen van de uitvoeringsinstellingen in strijd met de wettelijke normen was, heb ik het Ctsv verzocht om een onderzoek te starten naar de manier waarop de uitvoeringsinstellingen de gegevens feitelijk beheren en gebruiken. Hierbij heb ik aangegeven met name geïnteresseerd te zijn in de vraag of uitvoeringsinstellingen de wettelijke normen omtrent het gebruik van de gegevens naleven. Het Ctsv is bezig met dit onderzoek. Naar verwachting zal het medio 1997 worden afgerond. </antwoord>
      <antwoord nummer="2">Indien de uitvoeringsinstellingen de gegevens die zij voor hun wettelijke taken verkrijgen, zouden gebruiken voor commerciële doeleinden, zou dat in strijd zijn met de doelstellingen van de ontvlechtingsoperatie en met de wettelijke normen omtrent het gebruik van gegevens. De ontvlechtingsoperatie is er op gericht om een duidelijke scheiding tussen publieke en private activiteiten, middelen en gegevens tot stand te brengen. Dit is een belangrijke voorwaarde voor een adequate bescherming van de persoonlijke levenssfeer van de betrokken personen alsmede voor een open en eerlijke marktwerking op het terrein van de sociale verzekeringen. De wettelijke bepalingen die het rechtmatige gebruik van gegevens moet garanderen zijn duidelijk en bij alle betrokken instanties bekend. In dit geval is met name de Organisatiewet sociale verzekeringen (Osv) van belang. De uitvoeringsinstellingen mogen de gegevens die zij ten behoeve van hun wettelijke taken verkrijgen, niet aan derden verstrekken, tenzij er een wettelijke grondslag voor is. Dit geldt zowel voor de gegevensverstrekking aan de ondernemingen die deel uitmaken van dezelfde holding als de uitvoeringsinstellingen, als ook voor de gegevensverstrekking aan andere private instanties. Het wettelijk kader maakt op geen enkele manier onderscheid tussen private instanties binnen of buiten de holdings. Hierbij moet worden opgemerkt dat in het kader van het wetsvoorstel Organisatiewet sociale verzekeringen 1997, dat momenteel bij de Eerste Kamer in behandeling is, de wettelijke normen zijn aangescherpt door het opnemen van een expliciete doelbindingsbepaling. De huidige OSV stelt uitsluitend grenzen aan de verstrekking van gegevens door de uitvoeringsinstellingen aan derden. De nieuwe doelbindingsbepaling voegt hieraan toe dat de uitvoeringsinstellingen de gegevens uitsluitend mogen gebruiken voor het doel waarvoor zij zijn verkregen, tenzij bij of krachtens wet anders is bepaald. Hiermee is gegarandeerd dat de uitvoeringsinstellingen de gegevens slechts onder strikte, bij wet geregelde voorwaarden voor andere, bijvoorbeeld commerciële doeleinden mogen gebruiken. In afwachting van de resultaten van het onderzoek van het Ctsv, kan ik nog geen standpunt innemen omtrent de vraag of de uitvoeringsinstellingen de gegevens die zij ten behoeve van hun wettelijke taken verkrijgen, onrechtmatig gebruiken. </antwoord>
      <antwoord nummer="3">Bij de beantwoording van deze vraag moet een onderscheid worden gemaakt tussen enerzijds de maatregelen die genomen worden indien een uitvoeringsinstelling in strijd zou handelen met de wettelijke normen, en anderzijds beleidsmaatregelen die met het oog op verdere regulering van de gegevensuitwisseling met private partijen in overweging kunnen worden genomen. Indien de uitvoeringsinstellingen de gegevens die voor de wettelijke taken zijn verkregen onrechtmatig gebruiken, kunnen het Lisv als opdrachtgever en het Ctsv als toezichthouder hen op de gebruikelijke wijze tot de orde roepen. In de eerste plaats zal het Lisv een uitvoeringsinstelling aan de administratieovereenkomst houden. In deze overeenkomsten zijn, conform de in het kader van het ontvlechtingsconvenant door het Tica opgestelde «modeltekst gegevensbeheer» (bijlage 1), bepalingen opgenomen omtrent het gebruik van gegevens. Als een uitvoeringsinstelling deze bepalingen niet naleeft, is er sprake van contractbreuk en kan het Lisv een civiele procedure aanspannen. Ook zou het Lisv na afloop van een contract, kunnen besluiten om de administratie-overeenkomst niet te verlengen. Het Ctsv houdt toezicht op de rechtmatigheid en de doelmatigheid van de uitvoering van sociale verzekeringen. Dit omvat ook het toezicht op de naleving van de regels omtrent het gebruik van gegevens. In het geval van onrechtmatig handelen kan het Ctsv bij de uitvoeringsorganisaties ingrijpen, onder meer door een aanwijzing te geven. Ook de minister van SZW staan verschillende instrumenten ter beschikking om een rechtmatig optreden van de uitvoeringsinstellingen af te dwingen. Indien een uitvoeringsinstelling de gegevens in strijd met de wettelijke normen aanwendt voor de andere taken die zij op grond van het zogeheten «toetsingskader andere taken» mag uitvoeren, kan de minister van SZW de verleende toestemming voor andere taken intrekken. Meer in het algemeen kan de minister de erkenning van een uitvoeringsinstelling intrekken, als deze in strijd met de bij of krachtens wet gestelde regels handelt. Wat betreft de nadere regulering van de publiek-private-gegevensuitwisseling kan het volgende worden opgemerkt. Op basis van het onderzoek van het Ctsv, zal het kabinet beoordelen of het nodig is om aanvullende regels te stellen. Indien dit wenselijk of noodzakelijk zal blijken te zijn, zal het kabinet verschillende overwegingen in onderlinge samenhang in ogenschouw nemen, bijvoorbeeld: – het belang van een adequate privacy-bescherming en een rechtmatig gebruik van gegevens; – de noodzaak om concurrentievervalsing tegen te gaan; – het bevorderen van een doelmatige uitvoering en het voorkomen van een stijging van de administratieve lastendruk van werkgevers. Het is niet mogelijk om een voorschot te nemen op de uitkomsten van deze discussie. Het kabinet zal, zodra het onderzoek van het Ctsv beschikbaar is, een standpunt terzake innemen en het parlement hiervan in kennis stellen. Naar verwachting zal dit medio 1997 gebeuren. </antwoord>
      <noten afkomstig="antwoord"/>
   </antwoorden>
</kvr>
