<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de minister van Justitie over de bekentenis van een gedetineerde dat hij over informatie beschikt over een vooralsnog onopgeloste moord. (Ingezonden 12 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24302
</item>
         <item attribuut="Inhoud">Vragen naar aanleiding van een column van Peter R. de Vries in de Telegraaf van 9 oktober 2005, waarin de opheldering van een onopgeloste moord ter sprake komt.</item>
         <item attribuut="Rubriek">Strafrecht en strafprocesrecht (Misdrijven)</item>
         <item attribuut="Trefwoorden">Delicten</item>
         <item attribuut="Vindplaats">Kamervragen met antwoord 2005-2006, nr. 349, Tweede Kamer</item>
         <item attribuut="Vraagnr_bij_indiening">2050601300</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2005-11-15</item>
         <item attribuut="Datum_indiening">2005-10-12</item>
         <item attribuut="Document-id">KVR24302</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="753" allpagenumbers="753 754" vetnummer="2050601300" code="0506tkkvr349" lopendefooter="Tweede Kamer, vergaderjaar 2005–2006, Aanhangsel" filenaam="KVR24302" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="349" onderwerp="" indiendatum="2005-10-12">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-11-15">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de column van Peter R. de Vries <voetnoot nummer="1"/>, waarin de opheldering van een onopgeloste moord ter sprake komt? </vraag>
      <vraag nummer="2">Bent u bereid om naar de in de column genoemde informatie een onderzoek te laten instellen? </vraag>
      <vraag nummer="3">Is het waar dat het Gerechtshof en het Openbaar Ministerie positief adviseerden over het verlenen van gratie aan de betrokkene? </vraag>
      <vraag nummer="4">Bent u bereid om alsnog met de betrokken informatieverstrekker in overleg te treden om tot een oplossing van dit zware misdrijf te komen? </vraag>
      <vraag nummer="5">Bent u van oordeel dat de oplossing van dit misdrijf een einde maakt aan de onzekerheid van de nabestaanden van het slachtoffer? </vraag>
      <vraag nummer="6">Hebben dit soort gratieverzoeken in het verleden vaker plaatsgevonden? </vraag>
      <vraag nummer="7">Wat zijn de overwegingen om de betrokkene in deze zaak geen gratie te verlenen? </vraag>
      <vraag nummer="8">Wat zijn de richtlijnen voor de Politie en het Openbaar Ministerie om met behulp van derden zware misdrijven op te lossen? </vraag>
      <vraag nummer="9">Heeft het Openbaar Ministerie een vermoeden om welk misdrijf het precies gaat? Zo ja, bent u bereid om deze gegevens (vertrouwelijk) aan de Kamer mede te delen? </vraag>
      <noten afkomstig="vraag">
         <noot nummer="1" datum="2005-10-9" bron="De Telegraaf">De Telegraaf, 9 oktober 2005</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het openbaar ministerie is uitsluitend in staat om onderzoek naar de genoemde informatie in te stellen indien de persoon die over de informatie beschikt, deze hetzij vrijwillig hetzij conform de voorwaarden gesteld in de Tijdelijke aanwijzing toezeggingen aan getuigen in strafzaken (Stcrt. 2001, 138) beschikbaar stelt. Zie ook mijn antwoorden op de vragen 4 en 8. </antwoord>
      <antwoord nummer="3">Nog voordat betrokkene het in de column van Peter R. de Vries bedoelde aanbod deed en hierover een gesprek aanging met een officier van justitie had betrokkene een gratieverzoek ingediend. In verband met het feit dat dit gratieverzoek betrekking had op een viertal straffen, opgelegd door verschillende gerechten, is het gratieverzoek aan de verschillende gerechten alsmede aan de daarbij behorende parketten van het openbaar ministerie voor advies voorgelegd. In totaal is een achttal adviezen ontvangen. In tegenstelling tot hetgeen in de column wordt beweerd strekten de meeste adviezen ertoe geen gratie te verlenen. Gelet op de negatieve adviezen en de ernst van de door betrokkene gepleegde strafbare feiten is besloten het gratieverzoek af te wijzen. </antwoord>
      <antwoord nummer="4">Indien degene die stelt over de informatie te beschikken niet bereid is de informatie zonder tegenprestatie te verstrekken, kan overleg met betrokkene uitsluitend plaatsvinden binnen de kaders als geschetst in de antwoorden op de vragen 2 en 8. De Tijdelijke aanwijzing toezeggingen aan getuigen in strafzaken stelt (onder meer) als voorwaarde dat de globale inhoud en strekking van de door de getuige af te leggen verklaring moet worden vastgelegd voordat het onderhandelingsproces kan worden gestart. Nu betrokkene niet bereid is gebleken enige concrete informatie over het misdrijf te verschaffen voordat hem concrete toezeggingen werden gedaan, kon aan deze voorwaarde niet worden voldaan en zijn de gesprekken door de officier van justitie beëindigd. Zolang niet blijkt van een gewijzigde opstelling van betrokkene op dit punt acht het openbaar ministerie hernieuwd overleg niet zinvol. </antwoord>
      <antwoord nummer="5">In zijn algemeenheid ben ik van oordeel dat het oplossen van een misdrijf een einde maakt aan de onzekerheid van de nabestaanden van een slachtofffer. Nu betrokkene niet bereid is gebleken om informatie te verstrekken die mogelijk zou kunnen leiden tot meer duidelijkheid voor de nabestaanden kan ik deze vraag in onderhavig geval niet beantwoorden. </antwoord>
      <antwoord nummer="6">Uw vraag of dit soort gratieverzoeken eerder hebben plaatsgevonden vat ik op als een vraag naar gevallen waarbij een gratieverzoeker als grond aanvoert dat hij opheldering wil/kan verschaffen in een oude strafzaak. Hierover kan ik u mededelen dat mij een dergelijke zaak niet bekend is. Overigens wil ik benadrukken dat in het gratieverzoek, zoals bedoeld in de beantwoording van de vragen 3 en 7, een dergelijke grond niet is aangevoerd. </antwoord>
      <antwoord nummer="7">Voor mijn antwoord op vraag 7 verwijs ik u naar mijn antwoord op vraag 3. Voor zover u met deze vraag doelt op het door betrokkene uitgebrachte aanbod opheldering te verschaffen in een oude strafzaak in ruil voor het alsnog krijgen van gratie kan ik u mededelen dat betrokkene deze grond niet heeft aangevoerd in het kader van een formeel gratieverzoek. Ik hecht eraan te benadrukken dat een gratieverzoek, waarin een dergelijke grond wordt opgevoerd, op dezelfde wijze wordt behandeld als andere gratieverzoeken. Dit betekent derhalve dat het geenszins zo is dat op voorhand vaststaat op welke wijze op het gratieverzoek zal worden besloten. </antwoord>
      <antwoord nummer="8">Naast het vrijwillig, zonder tegenprestatie verstrekken van informatie door derden aan de politie en/of het openbaar ministerie waarvoor geen bijzondere richtlijnen of aanwijzingen bestaan, zijn deze te vinden in de Tijdelijke aanwijzing toezeggingen aan getuigen in strafzaken (Stcrt. 2001, 138), de Aanwijzing Opsporingsbevoegdheden (Stcrt. 2004, 227) en de Regeling bijzondere opsporingsgelden (Stcrt. 2005, 66). </antwoord>
      <antwoord nummer="9">Nee, betrokkene heeft hierover geen andere informatie verstrekt dan dat het om een levensdelict zou gaan, waarvan een persoon die als vermist is opgegeven het slachtoffer zou zijn geworden. </antwoord>
      <noten afkomstig="antwoord"/>
   </antwoorden>
</kvr>
