<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Binnenlandse Zaken en Koninkrijksrelaties, van Justitie en van Volksgezondheid, Welzijn en Sport over het wijkverbod voor dealers, pooiers, junks en randfiguren in Rotterdam. (Ingezonden 20 september 2002); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16664
</item>
         <item attribuut="Inhoud">Gevraagd wordt onder meer op welke termijn het wijkverbod voor dealers, pooiers, junks en randfiguren in Rotterdam een merkbaar effect zal hebben.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Criminaliteit en openbare orde (Handhaving openbare orde)</item>
         <item attribuut="Trefwoorden">Criminaliteitsbestrijding Drugsbestrijding Openbare orde en veiligheid</item>
         <item attribuut="Vindplaats">Kamervragen met antwoord 2002-2003, nr. 339, Tweede Kamer</item>
         <item attribuut="Vraagnr_bij_indiening">2020300240</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2002-11-13</item>
         <item attribuut="Datum_indiening">2002-09-20</item>
         <item attribuut="Document-id">KVR16664</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="711" allpagenumbers="711 712 713" vetnummer="2020300240" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16664" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="339" onderwerp="" indiendatum="2002-09-20">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="13 november 2002), zie ook Aanhangsel Handelingen nr. 200, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="19">
      <vraag nummer="1" voetnoot="1">Herinnert u zich mijn verzoek om de Kamer te informeren over de consequenties van de rechterlijke uitspraak over de rechtsgeldigheid van het wijkverbod dat de burgemeester van Rotterdam heeft opgelegd aan een groep van ruim vijftig «dealers, pooiers, junks en andere randfiguren»? <voetnoot nummer="1"/>
      </vraag>
      <vraag nummer="2" voetnoot="2">Heeft u kennisgenomen van de berichtgeving in het Algemeen Dagblad onder de kop «Wijkverbod heeft nauwelijks effect»? <voetnoot nummer="2"/>
      </vraag>
      <vraag nummer="3">Op welke termijn zal deze vergaande maatregel een merkbaar effect hebben? </vraag>
      <vraag nummer="4">Waarom wordt verwacht dat dat effect pas zal optreden na «twee tot drie jaar»? </vraag>
      <vraag nummer="5">Wat betekent een dergelijk vertraagd effect voor het vertrouwen van de betrokken wijkbewoners in de slagkracht van de overheid? </vraag>
      <vraag nummer="6">Wat kunt u eraan bijdragen om dit effect te versnellen? </vraag>
      <vraag nummer="7">Hoeveel mensen van de «lijst van Opstelten» zijn werkelijk weggestuurd? </vraag>
      <vraag nummer="8">Hoeveel mensen van deze groep hebben al meermalen een proces-verbaal gekregen? </vraag>
      <vraag nummer="9">Waarom komen de eerste zaken pas in oktober voor de strafrechter? </vraag>
      <vraag nummer="10">Wat kunt u doen om dit te versnellen? </vraag>
      <vraag nummer="11">Wat is de maximale straf die kan worden opgelegd bij een eerste overtreding van het verbod? Wat is de maximale straf bij een reeks van opeenvolgende overtredingen? </vraag>
      <vraag nummer="12">Beoordeelt u deze strafbedreiging, vooral bij een reeks van opeenvolgende strafbedreigingen, als effectief? </vraag>
      <vraag nummer="13">Hoe groot is de totale groep verslaafden die zich in en rondom de wijk Delfshaven ophoudt en hoeveel opvang is voor deze groep beschikbaar? </vraag>
      <vraag nummer="14">In welke mate is het beschikbaar hebben van voldoende opvang bepalend voor de juridische houdbaarheid van een wijkverbod? </vraag>
      <vraag nummer="15">Wat draagt u bij aan het snel op peil brengen van deze opvang? </vraag>
      <vraag nummer="16">Waarom lopen dealers vrij rond dan wel waarom is een wijkverbod noodzakelijk om ze vast te zetten? </vraag>
      <vraag nummer="17">Waarom lopen criminele verslaafden vrij rond dan wel waarom is een wijkverbod noodzakelijk om ze vast te zetten? </vraag>
      <vraag nummer="18">In welke mate veroorzaakt het wijkverbod in Delfshaven een uitwaaiering naar andere wijken? Hoe is dit te voorkomen? </vraag>
      <vraag nummer="19">Wat is naar uw mening de beste aanpak (uit oogpunt van veiligheid en verslaafdenzorg) om in een wijk als Delfshaven de overlast zo snel mogelijk uit te bannen? </vraag>
      <noten afkomstig="vraag">
         <noot nummer="1" datum="2002-09-10" bron="Zie de regeling van werkzaamheden">Zie de regeling van werkzaamheden, 10 september 2002, Handelingen II, nr. 96 pag. 5719–5740</noot>
         <noot nummer="2" datum="2002-09-19" bron="Zie het Algemeen Dagblad">Zie het Algemeen Dagblad, 19 september 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. Ik verwijs naar mijn brief van 16 oktober 2002 (Kamerstukken II, 27 834, nr. 23). </antwoord>
      <antwoord nummer="2">Ja. </antwoord>
      <antwoord nummer="3, 4, 5 en 6">Op 26 september 2002 heeft het college van B&amp;W van de gemeente Rotterdam het collegeprogramma 2002–2006 gepresenteerd. Veiligheid is een van de topprioriteiten van het college. In de aanpak van de onveiligheid krijgen acht onveilige wijken de meeste aandacht, waaronder de wijken in de deelgemeente Delfshaven waarin de gebiedsontzegging van kracht was (Tussendijken en Spangen). Alle gemeentelijke diensten in Rotterdam, de politie en het OM geven vanaf nu prioriteit aan de onveilige wijken. In het palet aan maatregelen dat in het kader van bovengenoemd collegeprogramma wordt gehanteerd om de veiligheid in de wijken terug te laten keren, is het instrument van de gebiedsontzeggingen een onderdeel. De burgemeester gaat ervan uit dat de effecten daarvan in ieder geval in 2004 voor de wijken Spangen en Tussendijken zichtbaar zullen zijn. Er bestaat geen aanleiding dit proces te versnellen. De effecten van het instrument gebiedsontzeggingen moeten overigens niet geïsoleerd beoordeeld worden. Het geheel aan maatregelen – naast toezicht is dit ook beheer en onderhoud moet een bijdrage leveren aan de verhoging van de veiligheid. </antwoord>
      <antwoord nummer="7 en 8">Er is geen sprake van een «lijst van Opstelten». Op grond van informatie van de politie heeft de burgemeester in juli 2002 moeten vaststellen dat 52 personen al langdurig zeer ernstige overlast veroorzaken in de deelgemeente Delfshaven. Om die reden heeft de burgemeester besloten om deze 52 personen voor langere tijd dan mogelijk is op grond van de Algemene Plaatselijke Verordening, een gebiedsontzegging op te leggen (op grond van artikel 172, derde lid, Gemeentewet). Uit de dossiers van de desbetreffende personen blijkt dat zij bij herhaling en op alle mogelijke manieren zijn aangesproken op hun overlastgevende gedrag, maar dat zij desondanks daarmee voortgaan, in het bijzonder in Delfshaven/Nieuw Mathenesse. Ook blijkt dat het gaat om personen die de aangeboden zorgprogramma’s mijden dan wel vroegtijdig uit aangeboden hulptrajecten treden. Aan 36 personen is daadwerkelijk een beschikking ter zake een gebiedsontzegging uitgereikt. Naar aanleiding van de uitspraak van de voorzieningenrechter van 6 september 2002 zijn de overige beschikkingen niet uitgereikt. In verband met de overtreding van de gebiedsontzegging is tegen 24 personen in totaal 94 maal proces-verbaal opgemaakt ter zake overtreding van artikel 184 van het Wetboek van Strafrecht (niet opvolgen ambtelijk bevel). Tegen 20 van deze personen is meermalen proces-verbaal opgemaakt. </antwoord>
      <antwoord nummer="9 en 10">Na verwijzing van de eerste zaken door de politierechter op 6 september 2002 is overleg gevoerd tussen de hoofdofficier van justitie en de president van de rechtbank teneinde de zaken op korte termijn op zitting te brengen. Dit heeft geresulteerd in verplaatsing van een aantal andere strafzaken, waardoor twee zaken konden worden behandeld door de meervoudige kamer ter zitting van 8 oktober 2002 (de derde zaak was van de rol gehaald). Op 22 oktober heeft de rechtbank in deze twee zaken uitspraak gedaan. Voor wat betreft de geldigheid van de gebiedsontzeggingen heeft de strafrechter zich gerefereerd aan het voorlopige oordeel van de voorzieningenrechter. De rechtbank heeft daarnaast echter gebreken in de formulering van het bevel van de burgemeester geconstateerd, hetgeen in de ene zaak heeft geleid tot gedeeltelijke vrijspraak en in de andere zaak tot volledige vrijspraak van de verdachte. Naar aanleiding van de uitspraak van de voorzieningenrechter van 6 september 2002 zijn inmiddels begin oktober door de burgemeester in het Kader gebiedsontzeggingen verbeteringen aangebracht. </antwoord>
      <antwoord nummer="11 en 12">De maximale straf die de rechter kan opleggen bij eerste overtreding van het verbod, is op grond van artikel 184, eerste lid, van het Wetboek van Strafrecht gevangenisstraf van ten hoogste drie maanden en geldboete van de tweede categorie (maximaal 2.250). De maximale straf die de rechter kan opleggen bij een reeks van opeenvolgende overtredingen, is – op grond van het vierde lid van dat artikel: verhoging van de gevangenisstraf met een derde, mits op de pleegdatum nog geen twee jaren zijn verlopen sedert een vroegere veroordeling wegens gelijk misdrijf onherroepelijk is geworden; – op grond van meerdaadse samenloop van misdrijven (artikel 57 van het Wetboek van Strafrecht): voorzover gevangenisstraf maximaal een derde boven het hoogste maximum, en voorzover geldboete het totaal van de hoogste straffen op de feiten gesteld. Ik acht de huidige strafbedreiging passend. Ten aanzien van de mate van effectiviteit van het totaal aan maatregelen, inclusief de inzet van het strafrecht, is het nog te vroeg om daarover een uitspraak te doen. </antwoord>
      <antwoord nummer="13, 14 en 15">Het aantal verslaafden dat zich in de deelgemeente Delfshaven ophoudt, laat zich moeilijk schatten. Delfshaven is een plaats van samenkomst voor drugsgebruikers en -handelaren. In het Rotterdamse vijfjaren-actieprogramma «Versterking van Veiligheid» is de persoonsgebonden aanpak (PGA) opgezet. Dit is een systeem waarin voor mensen die reeds lang bekend zijn bij zowel de hulpverlening als de politie, maar bij wie strafoplegging noch hulpverlening een gedragsverandering teweeg heeft kunnen brengen, een integrale aanpak wordt uitgestippeld. Deze PGA – nog in opbouw – telt momenteel circa 250 namen. Deze lijst bevat echter alleen de meest overlastgevende personen. Verslaafden die gebruik maken van hulpverlening, zijn niet per definitie aangewezen op opvang in de omgeving waar zij zich ophouden. Rotterdam kent een stedelijk aanbod. Weliswaar is een aantal voorzieningen gelegen in Delfshaven, maar de gemeente Rotterdam streeft bewust naar spreiding over de stad. Delfshaven immers kent reeds een concentratie van verslaafden, dealers en drugsgerelateerde overlast die veel groter is dan elders in de stad. Bij het toepassen van het instrument gebiedsontzeggingen besteedt de burgemeester ook aandacht aan de zorgkant. Aan degene aan wie een gebiedsontzegging wordt opgelegd, zal ook een adequaat, op maat gesneden hulpverleningsprogramma – waaronder een dagbesteding – worden aangeboden. Voor de betrokkene is dus altijd opvang beschikbaar. In hoeverre de beschikbaarheid van voldoende opvang mede bepalend is voor de juridische houdbaarheid van een opgelegde gebiedsontzegging, is ter beoordeling aan de rechter. Het is overigens aan het gemeentebestuur om te bepalen of de opvang van drugsverslaafden in de gemeente al dan niet voldoende is, en om zo nodig de opvangcapaciteit uit te breiden. </antwoord>
      <antwoord nummer="16 en 17">Het lijkt illusoir te verwachten dat alle dealers en criminele verslaafden kunnen worden vastgezet. Bovendien moet worden bedacht dat het opleggen van een gebiedsontzegging tot doel heeft ernstige (drugs)overlast in een bepaald gebied op korte termijn terug te dringen, en niet tot doel heeft criminele verslaafden of dealers vast te zetten. Het opleggen van een gebiedsontzegging is geen strafrechtelijk, maar een bestuursrechtelijk instrument. Overigens speelt in de aanpak van de drugsoverlast in Rotterdam het aanhouden en vervolgen van drugsdealers wel een belangrijke rol. In het centrum van Rotterdam en in Delfshaven is in september een offensief tegen (drugs)overlast gestart. Hierbij wordt door politie en justitie repressief opgetreden tegen overlastgevers, dealers en criminele verslaafden. Aangehouden overlastgevers, dealers en/of criminele verslaafden worden, indien daar gronden voor aanwezig zijn, in voorlopige hechtenis genomen. Dit offensief zal worden voortgezet zolang dit noodzakelijk is. </antwoord>
      <antwoord nummer="18">Uitwaaiering moet worden onderscheiden naar personen en naar overlast. De spreiding van personen is voor het Rotterdamse college een beleidsdoel. Een deelgemeente of een wijk die in de woonomgeving wordt geteisterd door overlast in het algemeen en drugs- en prostitutieoverlast in het bijzonder, moet in die optiek het probleem in de eerste plaats terugdringen door veroorzakers die geen domicilie in het gebied hebben, naar elders te geleiden. Spreiding van personen mag echter, zo stelt de burgemeester, niet inhouden dat de overlast wordt overgebracht van de ene plaats in de stad naar de andere. Door middel van integraal beleid dient spreiding van personen tevens verdunning van de overlast in te houden. De overlast is dan minder nadrukkelijk aanwezig en laat zich vooral ook beter bestrijden. </antwoord>
      <antwoord nummer="19">Voor een vergaande vermindering van de overlast is een integrale aanpak vereist, waarin aandacht wordt besteed aan zowel veiligheid als zorg. Het aspect veiligheid is in het voorgaande reeds nadrukkelijk aan de orde geweest. De verslavingszorg in Rotterdam richt zich met name op de groep moeilijk bereikbare, overlastgevende en soms psychisch gestoorde verslaafden. Via zogenaamde «bemoeizorg» wordt geprobeerd om mensen die niet uit zichzelf naar de hulpverlening toekomen, toch te bereiken. De hulpverlening richt zich op afkicken voor wie dit mogelijk is, en op stabilisatie voor wie dit niet meer – of nog niet – kan. De verslavingszorg in Rotterdam is bezig met het opzetten van een sluitende zorgketen, waarbinnen verslaafden via casemanagement worden gevolgd. Verslaafden die een delict hebben gepleegd, kunnen op justitiële titel worden opgenomen in de Strafrechtelijke Opvang Verslaafden, in de SOV-drang of in het IMC (motivatiecentrum). </antwoord>
      <noten afkomstig="antwoord"/>
   </antwoorden>
</kvr>
