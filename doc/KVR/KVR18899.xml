<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Buitenlandse Zaken en de staatssecretaris van Buitenlandse Zaken (Europese Zaken) over mogelijke uitlatingen van Eurocommissaris Bolkestein inzake het ontwerp-verdrag tot vaststelling van een 'Grondwet voor Europa'.. (Ingezonden 16 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18899
</item>
         <item attribuut="Inhoud">Vragen naar aanleiding van berichten in NRC Handelsblad van 11 en 12 oktober 2003 over kritische uitlatingen van Eurocommissaris Bolkestein over de Europese Grondwet en het mogelijke effect hiervan op het Nederlandse standpunt t.a.v. zijn eventuele tweede termijn als Eurocommissaris.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU Grondwet</item>
         <item attribuut="Vindplaats">Kamervragen met antwoord 2003-2004, nr. 319, Tweede Kamer</item>
         <item attribuut="Vraagnr_bij_indiening">2030401540</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-11-18</item>
         <item attribuut="Datum_indiening">2003-10-16</item>
         <item attribuut="Document-id">KVR18899</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="687" allpagenumbers="687 688" vetnummer="2030401540" code="0304tkkvr319" lopendefooter="Tweede Kamer, vergaderjaar 2003–2004, Aanhangsel" filenaam="KVR18899" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="319" onderwerp="" indiendatum="2003-10-16">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Buitenlandse Zaken en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2003-11-18">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de bezorgdheid van de Nederlandse Eurocommissaris Bolkestein dat de in het ontwerp-verdrag tot vaststelling van een «Grondwet voor Europa» opgenomen subsidiariteittoets geen adequaat instrument is om te voorkomen dat de Europese Commissie te ver gaat in haar interventies in de binnenlandse aangelegenheden van de lidstaten? Indien neen, waarom niet? <voetnoot nummer="1"/>
      </vraag>
      <vraag nummer="2">Wat is uw reactie op het verwijt van Eurocommissaris Bolkestein dat Nederland zich in de IGC-onderhandelingen niet krachtig en principieel teweer stelt tegen de invoering van het systeem van een vaste voorzitter van de Europese Raad en tegen de dreigende afschaffing van het recht van elke EU-lidstaat op een eigen stemgerechtigde Eurocommissaris? </vraag>
      <vraag nummer="3">Deelt u de bezorgdheid van Eurocommissaris Bolkestein dat de toename van de pensioenverplichtingen in meerdere EU-lidstaten het risico met zich mee brengt van oplopende overheidstekorten en daarmee van een waardedaling van de euro? Zo ja, welke stappen overweegt u te nemen om te voorkomen dat dit doemscenario werkelijkheid wordt? Hoe beoordeelt u het vermogen van de Nederlandse Regering om in deze kwestie sturend op te treden, gezien het feit dat de Nederlandse regering er in EU-verband nu reeds niet in slaagt om een effectieve naleving van het stabiliteitspact af te dwingen? </vraag>
      <vraag nummer="4">Hebben de kritische uitlatingen van Eurocommissaris Bolkestein over de opstelling van de Nederlandse regering ten aanzien van de totstandkoming van het ontwerp-verdrag tot vaststelling van een «Grondwet voor Europa» enig effect op het standpunt van Nederland ten aanzien van de wenselijkheid van een door de heer Bolkestein gewenste tweede termijn als eurocommissaris? Indien dat niet het geval is, vreest u dan niet dat de discrepantie die er op dit vlak tussen de regering en Eurocommissaris Bolkestein bestaat door derden geïnterpreteerd zal worden als een bewijs dat het Nederland aan een eenduidig Europabeleid ontbreekt? Kunt u uw antwoord toelichten? </vraag>
      <noten afkomstig="vraag">
         <noot nummer="1" titel="Het einde van Europa">NRC-Handelsblad, 11-12 oktober 2003, «Het einde van Europa»</noot>
      </noten>
   </vragen>
   <antwoorden aantal="4">
      <antwoord nummer="1">Neen, die zorg wordt niet gedeeld. Het subsidiariteitsprotocol is in de Conventie uitvoerig onderwerp van debat geweest. Met Nederlandse steun zijn er verscheidene verbeteringen in aangebracht. Zo is explicieter dan in het huidige Protocol bepaald dat de Commissie, alvorens wetgevingshandelingen voor te stellen, over gaat tot brede raadplegingen en dat de Commissie wetgevingsvoorstellen en wijzigingsvoorstellen gelijktijdig aan de nationale parlementen van de lidstaten en aan de wetgever van de Unie toezendt. De belangrijkste verbetering is de invoering van het zogenaamde «gele-kaart systeem»: de Commissie moet een wetgevingsvoorstel opnieuw bezien indien in een advies van nationale parlementen, die ten minste eenderde van de nationale parlementen vertegenwoordigen, wordt gemotiveerd dat een voorstel van de Commissie niet strookt met het subsidiariteitsbeginsel. De verscheidene wijzigingen beogen de betrokkenheid van nationale parlementen bij de Europese besluitvorming en de mogelijkheid van controle daarop te vergroten. Dat is een goede ontwikkeling. De regering meent dat met deze maatregelen een adequate toepassing van het subsidiariteitsbeginsel is gewaarborgd. </antwoord>
      <antwoord nummer="2">Het Conventieresultaat is een evenwichtig compromis. Alle lidstaten, groot en klein, hebben wensen in vervulling zien gaan, maar ook water bij de wijn moeten doen. Nederland heeft zich, met name met de Benelux-partners en overige gelijkgezinden, krachtig verzet tegen een gekozen voorzitter van de Europese Raad. Dat is niet gelukt. De Benelux-landen zijn er met steun van anderen wel in geslaagd de taken en bevoegdheden van de voorzitter beperkt te houden: er komt geen «zonnekoning». De actieve opstelling van de Benelux is in de Conventie gewaardeerd. Nu verzet aantekenen tegen de gekozen voorzitter van de Europese Raad leidt eerder tot het risico dat vele, ook voor Nederland positieve, elementen uit het ontwerp-verdrag verloren gaan en dat een verslechtering optreedt, maar ook dat de IGC geen resultaat boekt. De regering meent dat die weg niet moet worden bewandeld; noch de Nederlandse belangen, noch de belangen van de Unie als geheel zijn daarmee gediend. Wat betreft de samenstelling van de Commissie meent de regering, in aanvulling op het bovenstaande, dat elke regeling moet voldoen aan vier beginselen: effectiviteit, collegialiteit, representativiteit en gelijkwaardigheid. Naar het inzicht van de regering komt de regeling in het ontwerp-verdrag het best tegemoet aan deze principes. De regering stelt zich in de IGC constructief op in het debat over dit onderwerp. </antwoord>
      <antwoord nummer="3">Bij ongewijzigd beleid zullen de overheidsuitgaven aan pensioenen en gezondheidszorg als gevolg van de vergrijzing in de meeste lidstaten van de EU in de komende decennia substantieel stijgen. Dit noopt tot vergaande maatregelen. In Europees verband is daarom een driesporenbeleid afgesproken om voorbereid te zijn op de gevolgen van vergrijzing: gezonde overheidsfinanciën, verhoging van de arbeidsparticipatie en financieel houdbare pensioenstelsels. Het is noodzakelijk nu maatregelen te treffen. De houdbaarheid van de overheidsfinanciën blijft daarbij van cruciaal belang. Als de lidstaten van de EU willen voorkomen dat de kosten van vergrijzing als ook de kosten van de overheidsschuld worden doorgeschoven naar volgende generaties, is het meer dan noodzakelijk om de begrotingen te consolideren en de overheidsschuld te reduceren. Voor vele lidstaten is zelfs een begrotingsoverschot noodzakelijk. Verder is het voor alle lidstaten van groot belang dat het economisch draagvlak voor de financiering van de pensioenen vergroot wordt door een toenemende arbeidsparticipatie van oudere werknemers (55–65 jaar). Het is ook voor Nederland van belang dat andere lidstaten maatregelen treffen om de vergrijzingsproblematiek op te lossen. Nederland zal zich hiervoor onverminderd sterk maken. Het heeft met succes het onderwerp vergrijzing op de Europese agenda weten te houden. Wat betreft pensioenbeleid kwam de Europese Voorjaarsraad van Brussel dit jaar, mede op aandringen van Nederland, overeen, dat de open coördinatie van pensioenbeleid moet worden voortgezet en dat verder gewerkt wordt aan gezamenlijke indicatoren om de vergelijkbaarheid van de gegevens van de lidstaten over de houdbaarheid van pensioenstelsels te vergroten. Het aanpakken van de gevolgen van de vergrijzing is een verantwoordelijkheid van iedere lidstaat afzonderlijk. De relatie tussen vergrijzing en het Stabiliteitspact is, mede op aandringen van Nederland, meerdere malen door de Ecofin Raad en de Europese Raad onderkend. Vanwege het belang van vergrijzing voor het functioneren van de EMU besloten zij dat lidstaten in hun stabiliteits- en convergentieprogramma’s moeten rapporteren over de gevolgen van de vergrijzing. De rapportage en de beoordeling ervan door de Commissie spelen een steeds nadrukkelijker rol in het multilateraal toezicht. </antwoord>
      <antwoord nummer="4">De Commissie heeft in recente publicaties standpunten ingenomen inzake de ontwerp-Grondwet. In vele gevallen kwamen deze overeen met Nederlands regeringsbeleid. Op sommige belangrijke punten, zoals bijvoorbeeld de samenstelling van de Commissie, wijken de standpunten van de Commissie echter af van die van de Nederlandse regering. De heer Bolkestein is lid van de Commissie en als zodanig gebonden aan de collegiale besluiten die in de Commissie tot stand komen. Uit de aard der zaak kunnen zijn standpunten uit dien hoofde afwijken van die van de Nederlandse regering. De regering acht dit een normale situatie. De Commissaris vertegenwoordigt Nederland noch de regering in die zin dat hij zich in zijn opstelling zou moeten houden aan de Nederlandse visie. Sterker, het is de Nederlandse regering krachtens het verdrag niet toegestaan Europese Commissarissen (waaronder de Nederlandse Commissaris) te beïnvloeden bij de uitoefening van hun taak. Het feit dat de heer Bolkestein binnen deze parameters zijn visie geeft, al dan niet in de vorm van kritiek op het Nederlandse beleid, is uiteraard niet relevant voor een eventueel door hem te vervullen tweede termijn. Gezien het bovenstaande valt ook niet te vrezen voor een gebrek aan een eenduidig Nederlands Europabeleid. Dat beleid wordt immers bij monde van de regering verkondigd en niet door het Nederlandse lid van de Europese Commissie. </antwoord>
      <noten afkomstig="antwoord"/>
   </antwoorden>
</kvr>
