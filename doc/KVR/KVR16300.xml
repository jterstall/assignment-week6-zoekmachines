<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over het toezicht op woningcorporaties. (Ingezonden 28 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16300
</item>
         <item attribuut="Inhoud">De woningcorporatie Goed Wonen te Assendelft zou haar belofte voor betaalbare vervangende woonruimte aan de voormalige bewoners van de Genieweg te Assendelft niet nakomen, waardoor een groot aantal van hen niet terug kan keren naar de vervangende nieuwbouw.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Woningbouwverenigingen</item>
         <item attribuut="Vindplaats">Kamervragen met antwoord 2002-2003, nr. 18, Tweede Kamer</item>
         <item attribuut="Vraagnr_bij_indiening">2010214550</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-09-18</item>
         <item attribuut="Datum_indiening">2002-08-28</item>
         <item attribuut="Document-id">KVR16300</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="35" allpagenumbers="35 36" vetnummer="2010214550" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16300" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="18" onderwerp="" indiendatum="2002-08-28">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-09-18">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat de woningcorporatie Goed Wonen te Assendelft haar belofte <voetnoot nummer="1"/>voor betaalbare vervangende woonruimte aan de voormalige bewoners van de Genieweg te Assendelft niet nakomt, waardoor een groot aantal van hen niet zal kunnen terugkeren naar de vervangende nieuwbouw? </vraag>
      <vraag nummer="2" voetnoot="2">Is het u bekend dat het Directoraat-Generaal Wonen op het standpunt staat <voetnoot nummer="2"/>dat er op grond van het Besluit Beheer Sociale Huursector (BBSH) geen reden is om actie te ondernemen jegens deze corporatie? </vraag>
      <vraag nummer="3">Kunt u bevestigen dat u op grond van uw toezichthoudende rol, zoals geregeld in het BBSH, wel degelijk de bevoegdheid hebt (art. 41 BBSH) om in te grijpen indien een corporatie zich niet houdt aan in dit geval schriftelijk vastgelegde afspraken met haar eigen huurders? Zo ja, kan dit geïnterpreteerd woren als strijdig met de eisen als omschreven in de artikelen 16–19 BBSH (paragraaf 4: het betrekken van bewoners bij beleid en beheer), dus strijdig met het belang van de volkshuisvesting? </vraag>
      <vraag nummer="4">Deelt u de mening dat het voor de voortgang van de herstructurering essentieel is dat partijen zich aan hun afspraken houden? Zo ja, wilt u alsnog via uw VROM-inspectie deze corporatie aanspreken op haar verantwoordelijkheid in het kader van het sociaal statuut voor genoemd project? </vraag>
      <noten afkomstig="vraag">
         <noot nummer="1">Sociaal Plan, 1999, (bijgevoegd), alsmede een groot aantal andere schriftelijke bronnen, die op verzoek beschikbaar gesteld kunnen worden en onderhands aan de minister zijn doorgegeven</noot>
         <noot nummer="2" datum="2002-08-16" bron="Brief kenmerk DGW/SR2002069502">Brief kenmerk DGW/SR2002069502, 16 augustus 2002</noot>
      </noten>
   </vragen>
   <antwoorden aantal="4">
      <antwoord nummer="1">De corporatie houdt zich aan haar afspraken in het sociaal plan voor het project Genieweg. Dit plan houdt in dat maximaal 30% van de nieuw te bouwen woningen in dit complex te koop wordt aangeboden aan de huurders van het gesloopte complex met 10% korting op de koopprijs. 16 van de 38 woningen in het nieuwbouwcomplex zijn tussenwoningen met een betaalbare koopprijs (plm. 156,690), de koopprijs van de overige woningen is afhankelijk van ligging, uitrusting en kavelgrootte. Tevens hebben alle voormalige huurders van dit complex de vrijheid om te kiezen voor terugkeer in een huurwoning in het nieuwgebouwde complex tegen een huur onder de aftoppingsgrens van de huursubsidie, zodat terugkeer voor iedereen betaalbaar is. Conform het Sociaal Plan zijn de huurders betrokken geweest bij de stedenbouwkundige planvorming en de extra te treffen energiemaatregelen. Omtrent de allocatie van de woningtypes in het plan zijn geen afspraken gemaakt in het Sociaal Plan. </antwoord>
      <antwoord nummer="2">Ja dat is mij bekend. </antwoord>
      <antwoord nummer="3">Afspraken tussen een corporatie en een andere partij zoals (een deel van) haar huurders zijn niet onderhevig aan toezicht in het kader van het BBSH. Deze afspraken zijn van privaatrechtelijke aard en vallen daarmee onder de jurisdictie van de gewone rechter. Op grond van artikel 41 BBSH heb ik mogelijkheden om een aanwijzing te geven indien een toegelaten instelling handelt in strijd met het belang van de volkshuisvesting. De betreffende corporatie houdt zich aan de informatie- en overlegplicht conform artikel 16-19 BBSH. In de onderhavige situatie zie ik derhalve geen reden om op grond van artikel 41 een aanwijzing te geven. </antwoord>
      <antwoord nummer="4">Ik deel deze mening. Zoals aangegeven in het antwoord op vraag 1 houdt de betreffende corporatie zich aan de door haar gemaakte afspraken en zie ik dan ook geen reden deze corporatie aan te spreken. </antwoord>
      <noten afkomstig="antwoord"/>
   </antwoorden>
</kvr>
