<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stroeken en Reitsma (beiden CDA) aan de staatssecretaris van Financiën over BPM op huurauto's. (Ingezonden 14 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13261
</item>
         <item attribuut="Inhoud">Nederlanders die in een buitenlandse huurauto Nederland inrijden zijn BPM verschuldigd.</item>
         <item attribuut="Rubriek">Belastingen (Motorrijtuigenbelasting)</item>
         <item attribuut="Trefwoorden">BPM</item>
         <item attribuut="Vindplaats">Kamervragen met antwoord 2000-2001, nr. 815, Tweede Kamer</item>
         <item attribuut="Vraagnr_bij_indiening">2000106430</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Stroeken</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">2001-03-08</item>
         <item attribuut="Datum_indiening">2001-02-14</item>
         <item attribuut="Document-id">KVR13261</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1693" allpagenumbers="1693 1694" vetnummer="2000106430" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13261" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="815" onderwerp="" indiendatum="2001-02-14">
         <vrager partij="CDA" oorsprong="parlement">Stroeken</vrager>
         <vrager partij="CDA" oorsprong="parlement">Reitsma</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-03-8">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat Nederlandse ingezetenen BPM verschuldigd zijn, indien zij in een buitenlandse huurauto Nederland inrijden? </vraag>
      <vraag nummer="2">Hoe verhoudt deze BPM heffing zich tot het vrije verkeer binnen de Europese Unie? </vraag>
      <vraag nummer="3">Is het niet aan te bevelen om, aangezien voor voertuigen die voor openbaar vervoer en taxivervoer worden gebruikt de BPM wordt teruggegeven, in dit kader te onderzoeken of BPM op huurauto’s teruggegeven kan worden, teneinde het eigen autobezit te beperken? </vraag>
      <vraag nummer="4">Is het voorts raadzaam de BPM heffing op buitenlandse huurauto’s op korte termijn af te schaffen? Op welke termijn zou dat kunnen gebeuren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Wanneer een Nederlands ingezetene een niet in Nederland geregistreerde personenauto feitelijk ter beschikking heeft, is belasting van personenauto’s en motorrijwielen (bpm) verschuldigd bij aanvang van het gebruik van de openbare weg in Nederland. Deze hoofdregel kent een aantal uitzonderingen. Buitenlandse huurauto’s mogen door een Nederlandse ingezetene twee dagen in Nederland worden gebruikt. Wanneer de huurauto dient ter vervanging van een auto die betrokken is geweest bij een ongeluk of is gestolen in het buitenland, wordt deze termijn opgerekt tot bijvoorbeeld de periode die nodig is om de eigen auto te laten repareren. De uitvoering door de belastingdienst is soepel. Als een Nederlandse ingezetene die kennelijk niet op de hoogte is van de geldende regels, in een huurauto met buitenlands kenteken wordt aangetroffen zonder dat een vrijstelling is verleend, worden de regels uitgelegd. De bestuurder wordt dan in de gelegenheid gesteld alsnog een verzoek om vrijstelling te doen, of de auto weer buiten Nederland te brengen of in te leveren bij een Nederlandse vestiging van het verhuurbedrijf. Voor auto’s die voor ten hoogste twee opeenvolgende dagen in Nederland worden gebruikt kan in de praktijk worden volstaan met het overleggen van het op de tweede dag eindigende huurcontract. Naast de regeling voor huurauto’s bestaat er een speciale vrijstellingsregeling voor auto’s die worden gebruikt door in Nederland wonende ondernemers of werknemers van een bedrijf in het buitenland. </antwoord>
      <antwoord nummer="2">De behandeling van huurauto’s met een buitenlands kenteken is in beginsel niet anders dan die van andere personenauto’s die niet in Nederland zijn geregistreerd en feitelijk ter beschikking staan van een in Nederland wonende persoon. Dit is onderdeel van de normale heffing van de bpm. Verschuldigdheid van bpm ontstaat hetzij op het moment van registratie van een personenauto of motorrijwiel in het kentekenregister, hetzij bij de aanvang van het gebruik van de weg in Nederland ingeval het motorrijtuig feitelijk ter beschikking staat. De heffing van bpm belemmert het vrije verkeer binnen de Europese Unie niet, zoals onze hoogste rechter ook al meermalen heeft uitgemaakt. </antwoord>
      <antwoord nummer="3">Deze vraag kan niet los worden gezien van fenomenen als de deelauto en greenwheels en dergelijke. lk zal daarop nader ingaan in het kader van de aan de Kamer toegezegde notitie over de autobelastingen. </antwoord>
      <antwoord nummer="4">Afschaffen van de verschuldigdheid van bpm bij feitelijk gebruik van een (huur)auto met buitenlands kenteken in Nederland door een in Nederland wonende persoon zou leiden tot ongelijke behandeling. Op de personenauto’s en motorrijwielen die in het kentekenregister zijn geregistreerd rust ook bpm. Dat geldt dus mede voor Nederlandse huur- en leaseauto’s. Afgezien daarvan kan men als Nederlands ingezetene niet onbeperkt met een buitenlands kenteken in Nederland blijven rijden: op grond van de wegenverkeersregelgeving geldt voor motorrijtuigen die feitelijk in Nederland worden gebruikt de verplichting van registratie in het Nederlandse kentekenregister tenzij het een buitenlands gekentekend motorrijtuig betreft dat zich in het internationale verkeer bevindt. Een huurauto met buitenlands kenteken die feitelijk in Nederland wordt gebruikt kan op een gegeven moment niet meer worden beschouwd als zich bevindend in het internationale verkeer en zal dus in Nederland geregistreerd moeten worden. </antwoord>
      <noten afkomstig="antwoord"/>
   </antwoorden>
</kvr>
