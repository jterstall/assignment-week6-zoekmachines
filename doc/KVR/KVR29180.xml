<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Landbouw, Natuur en Voedselkwaliteit en van Justitie over het vernielen van 130 nesten op landgoed Twickel. (Ingezonden 15 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29180
</item>
         <item attribuut="Inhoud">Vragen naar aanleiding van een bericht in het Algemeen Dagblad van 13 juni 2007 over het vernielen van kwetsbare natuur en/of beschermde soorten door o.a. loonwerkers en grondbewerkers. Indiener vraagt om voorlichting aan deze beroepsgroepen en de ontwikkeling van een certificaat waarmee zij kunnen aantonen ecologische kennis te hebben verworven en beloven geen schade aan te richten aan genoemde soorten. Ook vraagt zij of er proces-verbaal is opgemaakt van de vernieling van de 130 nesten waarvan in het krantenbericht sprake is.</item>
         <item attribuut="Rubriek">Natuur (Dierenbescherming) Natuur (Fauna)</item>
         <item attribuut="Trefwoorden">Dierenbescherming Vogels</item>
         <item attribuut="Vindplaats">Kamervragen met antwoord 2006-2007, nr. 2506, Tweede Kamer</item>
         <item attribuut="Vraagnr_bij_indiening">2060718470</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-08-28</item>
         <item attribuut="Datum_indiening">2007-06-15</item>
         <item attribuut="Document-id">KVR29180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5299" allpagenumbers="5299 5300" vetnummer="2060718470" code="0607tkkvr2506" lopendefooter="Tweede Kamer, vergaderjaar 2006–2007, Aanhangsel" filenaam="KVR29180" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2506" onderwerp="" indiendatum="2007-06-15">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuur en Voedselkwaliteit en van Justitie</vraagt-aan>
      </vraagdata>
      <antwoorddata antwoorddatum="2007-08-28">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Natuurstichting vernielt 130 nesten»? <voetnoot nummer="1"/>
      </vraag>
      <vraag nummer="2">Deelt u de mening dat shovelmachinisten, grondbewerkers en loonwerkers vaak niet op de hoogte zijn van de ecologische waarde en kwetsbaarheid van natuurgebieden en gebieden waar veel beschermde soorten leven (graslanden, akkers, perceelsranden) en dat zij daardoor regelmatig kwetsbare natuur en/of beschermde soorten vernielen? Zo ja, op welke wijze wilt u dit voorkomen en binnen welke termijn? Zo neen, hoe verklaart u dan dat deze nesten vernield konden worden en hoe verklaart u dat nesten en jongen van weidevogels vaak worden uitgemaaid door loonwerkers? </vraag>
      <vraag nummer="3">Bent u bereid om voorlichting te geven aan loonwerkers en grondbewerkers over ecologische waarden, beschermde soorten, de wet- en regelgeving omtrent bescherming en hoe kwetsbare natuur het meest effectief te beschermen? Zo ja op welke wijze en binnen welke termijn? Zo neen, waarom niet en op welke wijze wilt u het ecologisch bewustzijn van deze beroepsgroep vergroten, zodat vernielingen zoals deze worden voorkomen? </vraag>
      <vraag nummer="4">Bent u bereid om de ontwikkeling van een certificaat te stimuleren waarmee loonwerkers en grondbewerkers aan kunnen tonen dat zij ecologische kennis hebben verworven en dat zij met het verkrijgen van het certificaat garanderen ecologische schade en vernieling van kwetsbare natuur en beschermde soorten actief te voorkomen vanuit het voorzorgprincipe? Zo ja, op welke wijze en binnen welke termijn? Zo neen, waarom niet? </vraag>
      <vraag nummer="5">Kunt u aangeven of proces verbaal is opgemaakt van de vernieling van 130 nesten en of tot vervolging zal worden overgegaan? Zo neen, waarom niet en deelt u in dat geval de mening dat het opsporings- en vervolgingsbeleid tekort schiet? Zo ja, welke verbeteringen wilt u hierin aanbrengen? </vraag>
      <noten afkomstig="vraag">
         <noot nummer="1" datum="2007-06-13" bron="Algemeen Dagblad">Algemeen Dagblad, 13 juni 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik heb geen reden om aan te nemen dat regelmatig, als gevolg van onvoldoende informatie, kwetsbare natuur of beschermde soorten vernield worden. Bij complexe situaties kan worden gewerkt onder begeleiding van een ecologisch deskundige. In het onderhavige geval is sprake van een betreurenswaardig incident. </antwoord>
      <antwoord nummer="3 en 4">Nee. Ik heb de ontwikkeling van gedragscodes gestimuleerd welke door mij moeten worden goedgekeurd. Ik verleen goedkeuring als de gedragscode afdoende waarborgt dat activiteiten geen wezenlijke invloed hebben op beschermde soorten en dat in redelijkheid alles wordt verricht of gelaten om schade aan de beschermde soorten te voorkomen of zo veel mogelijk te beperken. Om de naleving van de gedragscode te bevorderen en inzichtelijk te maken, kan een organisatie er zelf voor kiezen om te gaan werken met certificering. In het kader van voorlichting is door mijn ministerie de brochure «Buiten aan het werk? Houd tijdig rekening met beschermde dieren en planten!» opgesteld en verspreid. Deze en andere relevante informatie, onder andere over gedragscodes en een natuurkalender voor de soorten van bijlage IV van de Habitatrichtlijn en de in Nederland broedende vogels, staat op de website van mijn ministerie, www.minlnv.nl. </antwoord>
      <antwoord nummer="5">Er wordt nog onderzocht of er aanleiding is om proces-verbaal op te maken. Stichting Twickel heeft de politie in Zevenaar geïnformeerd over het feit dat op 4 juni 2007 tijdens het uitvoeren van graafwerkzaamheden schade was opgetreden aan broedplaatsen voor oeverzwaluwen. Naar aanleiding hiervan heeft het Openbaar Ministerie (OM) de Algemene Inspectiedienst (AID) opdracht gegeven om een nader onderzoek in te stellen. Dit onderzoek is thans nog gaande. Indien het onderzoek daartoe aanleiding geeft, zal door de AID een proces-verbaal worden opgemaakt en aan het OM worden toegezonden. Als het OM een proces-verbaal ontvangt, zal op basis daarvan worden besloten of tot het instellen van strafvervolging zal worden overgegaan. </antwoord>
      <noten afkomstig="antwoord"/>
   </antwoorden>
</kvr>
