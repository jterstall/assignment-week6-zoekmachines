<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Hoeven en Van de Camp (beiden CDA) over het benoemen van herplaatsbaar onderwijspersoneel. (Ingezonden 27 juli 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1799
</item>
         <item attribuut="Inhoud">Betreft de huidige situatie met betrekking tot de sollicitatie- en acceptatieplicht van gewezen personeel van 55 jaar en ouder.</item>
         <item attribuut="Rubriek">Basisonderwijs (Onderwijspersoneel) Basisonderwijs (Rechtspositie onderwijspersoneel) Speciaal onderwijs (Onderwijspersoneel) Speciaal onderwijs (Rechtspositie onderwijspersoneel) Voortgezet onderwijs (Onderwijspersoneel) Voortgezet onderwijs (Rechtspositie onderwijspersoneel)</item>
         <item attribuut="Trefwoorden">Onderwijsgevenden Rechtspositie onderwijspersoneel</item>
         <item attribuut="Vindplaats">Kamervragen met antwoord 1994-1995, nr. 1142, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Van der Hoeven</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">1995-08-23</item>
         <item attribuut="Datum_indiening">1995-07-27</item>
         <item attribuut="Document-id">KVR1799</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2351" allpagenumbers="2351 2352" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1142" onderwerp="" indiendatum="1995-07-27">
         <vrager partij="CDA" oorsprong="parlement">Van der Hoeven</vrager>
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="1995-08-23">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kan onderwijspersoneel in de zogenaamde 55+ categorie, dat uit het onderwijs treedt, herplaatsbaar zijn, maar tegelijkertijd soms niet worden benoemd door een schoolbestuur? <voetnoot nummer="1"/>
      </vraag>
      <vraag nummer="2">Welke arbeidsvoorwaardelijke of arbeidsrechtelijke, dan wel uitvoeringstechnische belemmeringen bestaan om herplaatsbaar onderwijspersoneel toch niet te kunnen benoemen? </vraag>
      <vraag nummer="3">Welke instanties, uitvoeringsorganisaties zijn bij deze procedures betrokken? </vraag>
      <vraag nummer="4">Hoe kan bevorderd worden, dat herplaatsbaar onderwijspersoneel ook daadwerkelijk een aanstelling aan een school krijgt? </vraag>
      <vraag nummer="5">Bent u bereid maatregelen te treffen zodat meer afstemming tussen uitvoerende organisaties en regelgeving plaatsvindt? Zo ja, welke? Zo neen, waarom niet? </vraag>
      <noten afkomstig="vraag">
         <noot nummer="1">BWOO-regeling ingegaan 1-3-94</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">In de vraagstelling wordt de term «herplaatsbaar» gebruikt. In rechtspositionele zin wordt deze term uitsluitend gebruikt in het kader van afkeuring van personeel door het Algemeen burgerlijk pensioenfonds. Uit de vraagstelling leid ik echter af dat u doelt op hetzij personeel van 55 jaar en ouder dat bij samenvoeging op eigen verzoek wordt ontslagen, hetzij op personeel van 55 jaar en ouder dat om een andere reden wordt ontslagen. Mijn indruk is dat er sprake is van een misverstand. De hoofdregel is dat personeel dat werkloos is «eigen wachtgelder» is van het bevoegd gezag en bij het ontstaan van een vacature bij voorrang moet worden herbenoemd. Voor gewezen personeel tot 57,5 jaar geldt een sollicitatie- en acceptatieplicht. Analoog aan het besluit dat de minister van Sociale Zaken en Werkgelegenheid voor de Arbeidsvoorzieningsorganisaties heeft opgesteld (Besluit van 18 september 1986, Stcrt. 86, 240) geldt in de sector Onderwijs en Wetenschappen dat werkloos onderwijspersoneel van 57,5 jaar en ouder is vrijgesteld van de verplichting zich in te schrijven bij een RBA. Dit geldt, eveneens naar analogie met de marktsector, tevens voor werkloos onderwijspersoneel van 55 jaar en ouder indien de directeur van het RBA heeft verklaard dat er in de regio geen reguliere functies beschikbaar zijn voor werklozen van 55 jaar en ouder. Deze ontheffing van de inschrijvingsverplichting wordt uitgelegd als een ontheffing van de verplichting om aangeboden arbeid te aanvaarden, zelfs indien deze arbeid wordt aangeboden door de voormalige werkgever. Met andere woorden, een onderwijsinstelling is verplicht een passende functie aan te bieden aan al zijn eigen wachtgelders, maar personeel van 57,5 jaar en ouder is niet verplicht deze arbeid te accepteren (zie Regeling vrijstelling tot inschrijving bij de Arbeidsvoorzieningsorganisatie, gepubliceerd in Uitleg, nr. 6a,, 23 februari 1994). <voetnoot nummer="1"/>Bij samenvoeging van instellingen kan een 55-plusser onder bepaalde voorwaarden ontslag op eigen verzoek nemen. Als gevolg van een arbitrale beslissing van de Advies en Arbitrage Commissie komt de mogelijkheid voor 55-plussers om vrijwillig uit te treden bij samenvoeging per 1 augustus 1996 te vervallen. Tot 1 augustus 1996 geldt dat ontslag op eigen verzoek bij samenvoeging mogelijk blijft, mits voldoende overgangseenheden beschikbaar zijn en in de plaats van de 55-plusser een uitkeringsgerechtigde wordt benoemd. </antwoord>
      <antwoord nummer="2">Zoals bij het antwoord op vraag 1 al is vermeld zijn er geen rechtspositionele of arbeidsrechtelijke dan wel uitvoeringstechnische belemmeringen, maar biedt de regelgeving tot 1 augustus 1996 onder strikte voorwaarden de mogelijkheid voor personeel bij samenvoeging van instellingen om vrijwillig uit te treden. In andere gevallen geldt dat een betrokkene die werkloos is, eigen wachtgelder is van het bevoegd gezag. Bij het ontstaan van een vacature moet – op straffe van een bekostigingssanctie – benoeming plaatsvinden, tenzij betrokkene 57,5 jaar of ouder is en hij te kennen heeft gegeven niet voor benoeming in aanmerking te willen komen. </antwoord>
      <antwoord nummer="3">Bij ontslag op eigen verzoek in verband met samenvoeging van instellingen zijn het bevoegd gezag, het Regionaal bureau Arbeidsvoorziening, de directie CFI van mijn departement en de Informatie Beheer Groep betrokken. </antwoord>
      <antwoord nummer="4">Dit wordt bevorderd doordat de mogelijkheid van ontslag op eigen verzoek bij samenvoeging per 1 augustus 1996 komt te vervallen. Bovendien worden bevoegde gezagsorganen intensiever gecontroleerd op naleving van de «eigen wachtgelderverplichting». Ook door middel van de instroomtoets wordt getoetst of een ontslag onvermijdbaar is. Indien een ontslag vermeden had kunnen worden, ontvangt het bevoegd gezag de rekening van de kosten van de werkloosheidsuitkering. </antwoord>
      <antwoord nummer="5">Extra maatregelen zijn naar mijn mening niet nodig. De huidige regelgeving biedt de mogelijkheid om bevoegde gezagsorganen de kosten van de uitkering in rekening te brengen indien een ontslag wordt gegeven dat vermijdbaar was. Bovendien geldt de eigen wachtgelderverplichting. Bij het niet naleven van deze verplichting vindt een bekostigingssanctie plaats. Per 1 augustus 1995 wordt de bestuursbenoeming ingevoerd, waardoor het voor besturen minder gemakkelijk is (ouder) personeel te ontslaan. Bovendien verdwijnt per 1 augustus 1996 de mogelijkheid van ontslag op eigen verzoek bij samenvoeging van instellingen. Anders gezegd: er zijn voldoende incentives om personeel van 55 jaar ouder voor het onderwijs te behouden. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
