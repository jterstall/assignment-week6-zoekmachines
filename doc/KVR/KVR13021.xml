<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Buitenlandse Zaken over een intensieve militaire samenwerking tussen Iran en Rusland. (Ingezonden 8 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13021
</item>
         <item attribuut="Inhoud">Vragen over militaire samenwerking en mogelijke wapenleveranties tussen Rusland en Iran. Tevens liet Iran weten zeer hard te zullen reageren op een eventuele aanval van Israël op Libanon of Syrië. (Reuters en AP, 28, 29 en 30 december 2000).</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Militair materieel)</item>
         <item attribuut="Trefwoorden">Internationale betrekkingen Iran Rusland Wapens</item>
         <item attribuut="Vindplaats">Kamervragen met antwoord 2000-2001, nr. 607, Tweede Kamer</item>
         <item attribuut="Vraagnr_bij_indiening">2000104410</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2001-01-30</item>
         <item attribuut="Datum_indiening">2001-01-08</item>
         <item attribuut="Document-id">KVR13021</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1253" allpagenumbers="1253 1254" vetnummer="2000104410" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13021" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="607" onderwerp="" indiendatum="2001-01-8">
         <vrager partij="VVD" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-01-30">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennisgenomen van de zeer recent gemaakte nieuwe afspraken tussen de Islamitische Republiek Iran en Rusland over een nieuwe intensieve militaire samenwerking tussen beide landen? Waar bestaan deze afspraken uit? </vraag>
      <vraag nummer="2" voetnoot="1">Heeft u ook kennisgenomen van de uitspraak gedaan tijdens de persconferentie van de Iraanse Minister van Defensie Shamkhani en zijn Russische ambtgenoot Sergeyev, dat de uit 1995 daterende afspraak tussen de VS en Rusland om geen (conventionele) wapens aan Iran te verkopen «in de geschiedenis is begraven»? <voetnoot nummer="1"/>Wat is uw oordeel hierover? </vraag>
      <vraag nummer="3" voetnoot="2">Heeft u tevens kennisgenomen van de grote Amerikaanse zorgen en ongenoegen over deze militaire samenwerking die ook de verkoop van wapens en raketten zou behelzen? <voetnoot nummer="2"/>Deelt u deze zorgen van de Verenigde Staten? Zo ja, wanneer en op welke wijze zult u deze zorg in EU- en bilateraal verband overbrengen aan de Russische en Iraanse regering, zo neen, waarom niet? </vraag>
      <vraag nummer="4">Heeft u voorts kennisgenomen van de uitspraak van de Iraanse Minister van Defensie Shamkhani dat Iran Israël op een opvallend harde wijze zal vergelden bij een Israëlische aanval op Libanon danwel Syrië? Wat is uw oordeel daarover? </vraag>
      <noten afkomstig="vraag">
         <noot nummer="3"/>
         <noot nummer="1" datum="2001-12-28" bron="Reuters">Reuters, 28 december 2001</noot>
         <noot nummer="2" datum="2001-12-29" bron="AP 28 december jl. en Reuters">AP 28 december jl. en Reuters, 29 december 2001</noot>
         <noot nummer="3" datum="2001-12-30" bron="Reuters en AP">Reuters en AP, 30 december 2001</noot>
      </noten>
   </vragen>
   <antwoorden aantal="4">
      <antwoord nummer="1">Mij is bekend dat zowel de voorzitter van de Nationale Veiligheidsraad, Sergej Ivanov, als de Minister van Defensie, Sergejev, recent een bezoek hebben gebracht aan Iran. Deze bezoeken vonden plaats in het kader van al langer lopende samenwerking tussen de Russische Federatie (RF) en Iran – onder meer op het gebied van bestrijding van grensoverschrijdende criminaliteit en illegale drugs- en wapenhandel vanuit Afghanistan. Tijdens het bezoek van Minister Sergejev is ook gesproken over mogelijk Russische (conventionele) wapenleveranties aan Iran. Voor de Russische Federatie zijn wapenexporten een belangrijke bron van inkomsten en, mede door de afwezigheid van Amerikaanse concurrentie, is Iran een aantrekkelijke afzetmarkt. Er zijn echter tijdens Sergejevs bezoek, voor zover mij uit verschillende bronnen bekend, geen concrete akkoorden getekend over een intensieve militaire samenwerking, al dan niet inclusief wapenleveranties. </antwoord>
      <antwoord nummer="2">Het Memorandum of Understanding (MoU) dat in 1995 werd gesloten tussen toenmalig vice-president Gore en premier Tsjernomyrdin was confidentieel van aard. Het betrof niet alleen het uitsluiten van bepaalde vormen van wapenleveranties van Rusland aan Iran, maar omvatte algemenere beperkingen voor overdracht van kennis en goederen afkomstig uit Rusland en de Verenigde Staten. De confidentialiteit was – in ieder geval voor Rusland – een belangrijk element. Moskou is van mening dat de Verenigde Staten deze confidentialiteit en daarmee het MoU inmiddels heeft geschonden en acht zich daarom niet meer gebonden aan de afspraken. Momenteel wordt overigens tussen beide landen overleg gevoerd over het MoU. De uitspraak, in weinig diplomatieke en zeer definitieve termen, zoals in de vraag geciteerd, van minister van Defensie Sergejev tijdens diens gezamenlijke persconferentie met Minister Shamkhani – vooral gericht op het Iraanse publiek – geven opnieuw de Russische belangstelling weer om wegen te vinden voor wapenleveranties. Ik ben van mening dat het van belang is en blijft om zowel in bilateraal als in multilateraal verband voortdurend druk uit te oefenen op Moskou om de samenwerking met Iran op vanuit veiligheidsoptiek gevoelige terreinen zo veel mogelijk te beperken. De Russische President en de Minister van Buitenlandse Zaken zijn zeer wel doordrongen van de internationale bezwaren tegen samenwerking met Iran op proliferatiegevoelig terrein. Moskou dient bij voortduring op deze gefundeerde bezwaren gewezen te worden. </antwoord>
      <antwoord nummer="3">Zoals ik in antwoord op vraag 1 aangaf zijn tijdens het bezoek van Minister Sergejev aan Iran geen concrete overeenkomsten gesloten. Dit neemt niet weg dat ook ik bezorgd ben over de samenwerking die reeds bestaat tussen Rusland en Iran op nucleair en technologisch gebied en over mogelijke plannen voor verdere militaire samenwerking. Zoals ik in mijn antwoord op vraag 2 aangaf, ben ik van mening dat het van groot belang is dat Nederland en de EU evenals de Verenigde Staten bij elke geschikte gelegenheid steeds opnieuw zorg over proliferatiegevoelige leveranties en aanverwante kwesties aan Moskou moeten overbrengen. Tijdens het recente bezoek aan Moskou van Minister-President Kok en mijzelf, is dit onderwerp dan ook in duidelijke termen aan de orde geweest in het gesprek met President Poetin. Zoals ik in mijn brief aan uw Kamer van 29 januari aangaf, onderkende President Poetin het belang van non-proliferatie en gaf hij toe dat in de Russische Federatie nog niet alle mogelijke en noodzakelijke maatregelen waren genomen om proliferatie van massavernietigingswapens te voorkomen. Tegelijkertijd gaf hij aan conventionele wapenleveranties als een geheel andere kwestie te beschouwen. Dit onderwerp blijft mijn speciale aandacht houden en zal door mij opnieuw worden opgebracht tijdens het bezoek van Minister Ivanov aan Nederland in april aanstaande. Ook in Europees verband blijf ik pleiten voor grote oplettendheid en een actieve, voor Moskou duidelijke stellingname terzake. </antwoord>
      <antwoord nummer="4">Genoemd persbericht is mij bekend. De daarin genoemde uitspraken van de Iraanse minister van Defensie geven aanleiding tot bezorgdheid. Met de EU-partners streeft Nederland ernaar de landen in de regio van het Midden-Oosten, inclusief Iran, tot een meer constructieve houding te bewegen ten aanzien van het vredesproces. Daartoe worden het bilaterale kanaal en dat van de dialoog van de EU met Iran benut. </antwoord>
      <noten afkomstig="antwoord"/>
   </antwoorden>
</kvr>
