<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijck en Brinkman (beiden PVV) aan de ministers van Financiën en van Binnenlandse Zaken en Koninkrijksrelaties over het artikel «Bouwleges lijkt lukraak bepaald». (Ingezonden 7 augustus 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29325
</item>
         <item attribuut="Inhoud">Vragen naar aanleiding van artikel 'Bouwleges lijkt lukraak bepaald' (De Telegraaf, 2 augustus 2007), waarin de Vereniging Eigen Huis stelt dat weinig gemeenten het rekenmodel van de VNG voor de bouwleges hanteren, en de bouwleges in de meeste gemeenten als een 'mooie bron van inkomsten' wordt gezien. Indieners vragen de regering om de gemeenten te dwingen om zich aan het VNG-model te houden.</item>
         <item attribuut="Rubriek">Belastingen (Leges) Bouw (Algemeen) Overheidsfinanciën (Gemeentelijke financiën) Volkshuisvesting (Koopwoningen)</item>
         <item attribuut="Trefwoorden">Bouwnijverheid Gemeentefinanciën Koopwoningen Leges</item>
         <item attribuut="Vindplaats">Kamervragen met antwoord 2006-2007, nr. 2641, Tweede Kamer</item>
         <item attribuut="Vraagnr_bij_indiening">2060722540</item>
         <item attribuut="Afkomstig_van">Financiën (FIN) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PVV">Van Dijck</persoon>
            <persoon partij="PVV">Brinkman</persoon>
         </item>
         <item attribuut="Datum_reaktie">2007-09-10</item>
         <item attribuut="Datum_indiening">2007-08-07</item>
         <item attribuut="Document-id">KVR29325</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5595" allpagenumbers="5595 5596" vetnummer="2060722540" code="0607tkkvr2641" lopendefooter="Tweede Kamer, vergaderjaar 2006–2007, Aanhangsel" filenaam="KVR29325" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2641" onderwerp="" indiendatum="2007-08-7">
         <vrager partij="PVV" oorsprong="parlement">Van Dijck</vrager>
         <vrager partij="PVV" oorsprong="parlement">Brinkman</vrager>
         <vraagt-aan>de ministers van Financiën en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-09-10">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Bijleveld-Schouten</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het artikel «Bouwleges lijkt lukraak bepaald»? <voetnoot nummer="1"/>
      </vraag>
      <vraag nummer="2">Is de inhoud van dit artikel waar? Bent u het eens met de constatering van de Vereniging Eigen Huis dat de invoering van het rekenmodel van de VNG nauwelijks effect heeft gehad, gezien het feit dat slechts één van de 40 onderzochte gemeenten het VNG model exact toepast en slechts acht gemeenten dit min of meer doen? Zo neen, waarom niet? </vraag>
      <vraag nummer="3">Deelt u de mening dat de meeste gemeenten de bouwleges als een mooie bron van inkomsten zien en zij kennelijk het model van de VNG niet willen hanteren, omdat zij anders lagere bouwleges zouden mogen heffen? Zo neen, waarom niet? </vraag>
      <vraag nummer="4">Bent u bereid de gemeenten nu eindelijk eens te dwingen zich aan het model van de VNG te houden, zodat sommige gemeenten stoppen met hun exorbitante zelfverrijking? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-08-2" bron="De Telegraaf">De Telegraaf, 2 augustus 2007</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Ik deel de conclusie van het artikel niet dat bouwleges lukraak bepaald zouden worden. Bij het vaststellen van de legestarieven mogen gemeenten maximaal 100% van de kosten van alle leges tezamen doorberekenen. Dit geldt op het niveau van de gehele legesverordening. Dat wil zeggen dat zogenaamde kruissubsidiëring mogelijk is. Dat is ook door de rechter bevestigd (HR 4 februari 2005, nr. 38 860 en nr. 40 072, Belastingblad 2005, blz. 395). De kostendekkendheid geldt dus op het niveau van de legesverordening. In het kader van het onderzoek «Analyse en Inventarisatie Leges» (Sira, maart 2006, aan uw Kamer aangeboden op 24 april 2006) is gebleken dat kruissubsidiëring – behoudens bij legesheffing voor grote bouwprojecten – sporadisch voorkomt en dat de meeste gemeenten per saldo lagere dan kostendekkende tarieven hanteren. Naar aanleiding van dat rapport heeft de minister van Binnenlandse Zaken en Koninkrijksrelaties aan gemeenten verzocht om de zogenaamde kruissubsidiëring te beperken (zie hoofdstuk 5 van de meibrief 2006, EZ 6032032, 28 april 2006). De wijze waarop legestarieven worden vastgesteld, is, uitzonderingen daargelaten, nog niet erg transparant. Duidelijk is dat overheden geen winst maken op de leges. De totale legesopbrengst is niet kostendekkend, maar varieert per gemeente tussen de 30 tot 80% (Zie het rapport «Inventarisatie en analyse leges», Sira, maart 2006, aan uw Kamer aangeboden op 24 april 2006, EZ 6031021). Daarbinnen zijn de bouwleges – voor grote bouwprojecten – doorgaans meer dan kostendekkend. Vooral als ze zijn berekend op basis van een percentage van de bouwsom. Toch zijn er ook al veel gemeenten die werken met degressieve tarieven en staffels. Dit leidt tot een reëlere kostentoerekening. Het is aan gemeenten om helder te communiceren hoe de tarieven worden bepaald. Ik heb overigens sterk de indruk dat burgers en bedrijven meer interesse hebben in een snelle en klantgerichte wijze van behandeling van hun vergunningaanvraag dan in de precieze hoogte van het tarief. Voor kwalitatief goede dienstverlening wil men best de prijs betalen die daarvoor staat. De inzet van dit en vorige kabinetten is altijd geweest het vergroten van transparantie en verscherpen van horizontale controle (o.a. door benchmarking). Om de transparantie te vergroten, is het essentieel dat gemeenten helder inzicht geven in hun tariefsstructuur. Recent is in opdracht van het ministerie van Binnenlandse zaken een «Handreiking kostentoerekening leges en tarieven» gepubliceerd (zie www.minbzk.nl/legesentarieven). Deze is met dagtekening 9 juli aan de Kamer aangeboden (BZK 2007–203343). Daarin wordt aangegeven welke kosten wel en welke kosten niet door gemeenten mogen worden doorberekend aan burgers en bedrijven. Het is in individuele gevallen uiteindelijk aan de rechter om te beoordelen of gemeenten zich houden aan de wettelijke norm van kostendekkendheid. Omdat de kosten per gemeente verschillend zijn, zullen er altijd verschillen in leges blijven. De bouwleges zijn inderdaad een bron van inkomsten voor gemeenten. Maar daartegenover staan ook kosten. Het model «transparantie bouwgerelateerde leges» is pas medio 2006 door de VNG opgenomen in haar bundel modelverordeningen en ik verwacht dan ook dat het de komende tijd vaker gebruikt zal worden door gemeenten. Daarbij zal bovendien de recent gepubliceerde «Handreiking kostendragers leges en tarieven» leiden tot meer uniformiteit bij de kostentoerekening. Het toepassen van deze modellen en de Handreiking zal overigens niet noodzakelijkerwijs leiden tot lagere tarieven of minder verschil in tarieven. </antwoord>
      <antwoord nummer="4">Zoals blijkt uit het antwoord op de vragen 2 en 3 is er geen sprake van zelfverrijking. Het centraal vaststellen van legestarieven druist ook in tegen de gemeentelijke en provinciale autonomie en de Code Interbestuurlijke verhoudingen uit januari 2005. In het kader van de «Meibrief vereenvoudiging vergunningen» (EZ 6032032, 28 april 2006) en het wetsontwerp Algemene bepalingen omgevingsrecht (WABO, m.b.t de omgevingsvergunning) is besloten om niet van rijkswege centraal tarieven vast te stellen. Dat blijft de bevoegdheid en verantwoordelijkheid van de decentrale medeoverheden. Niet alleen ontbreekt op rijksniveau het inzicht in de feitelijke lokale kostenstructuur. Het vaststellen van een maximumtarief heeft ook het risico dat gemeenten hun kostenoriëntatie loslaten en ongeacht de feitelijke kosten het maximumtarief vaststellen. De discussie over de hoogte van de leges voor gemeentelijke dienstverlening moet op lokaal niveau worden gevoerd. Het genoemde Model en de Handreiking kunnen daarbij zonder meer behulpzaam zijn. Ik zal in het komend overleg met de VNG over de nadere invulling van het bestuursakkoord aandringen op het gebruik van de genoemde «handreiking kostentoerekening leges en tarieven» en de modellen inzake de bouwgerelateerde leges. </antwoord>
      <noten afkomstig="antwoord"/>
   </antwoorden>
</kvr>
