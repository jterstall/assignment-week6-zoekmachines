<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf en Van Dijke (beiden RPF) over transplantatie van nierweefsel van transgene varkens. (Ingezonden 29 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7444
</item>
         <item attribuut="Inhoud">Vragen over transplantatie van nierweefsel van transgene varkens uit Engeland naar twee makaken. Dit xenotransplantatie-experiment is gericht op mogelijk toekomstige transplantatie van dierlijke organen naar de mens.</item>
         <item attribuut="Rubriek">Gezondheidszorg (Genetische manipulatie) Natuur (Dierenbescherming) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Dierproeven DNA Ethiek</item>
         <item attribuut="Vindplaats">Kamervragen met antwoord 1997-1998, nr. 1483, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="RPF">Van Dijke</persoon>
         </item>
         <item attribuut="Datum_reaktie">1998-07-09</item>
         <item attribuut="Datum_indiening">1998-05-29</item>
         <item attribuut="Document-id">KVR7444</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3045" allpagenumbers="3045 3046" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7444" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1483" onderwerp="" indiendatum="1998-05-29">
         <vrager partij="RPF" oorsprong="parlement">Stellingwerf</vrager>
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="1998-07-9">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is twee weken geleden op het primatencentrum in Rijswijk nierweefsel van twee transgene varkens uit Engeland getransplanteerd naar twee makaken? <voetnoot nummer="1"/>
      </vraag>
      <vraag nummer="2">Is hier sprake van een xenotransplantatie-experiment? Klopt het dat dit experiment is c.q. wordt verricht met het oog op de mogelijk toekomstige transplantatie van dierlijke organen naar de mens? </vraag>
      <vraag nummer="3">Zijn dergelijke experimenten, wanneer er geen sprake is van import van transgene dieren, in Nederland slechts mogelijk na ethische toetsing? </vraag>
      <vraag nummer="4" voetnoot="2">Wat is uw oordeel over het feit dat de in vraag drie bedoelde ethische toetsing achterwege is gebleven en kon blijven vanwege het enkele feit dat in het onderhavige geval sprake is van import van transgene dieren uit Engeland? <voetnoot nummer="2"/>
      </vraag>
      <vraag nummer="5" voetnoot="3">Zijn het draagvlak voor experimenten met transgene dieren en de betrouwbaarheid van de betrokken instanties <voetnoot nummer="3"/>tengevolge van de door betrokken instanties gevolgde werkwijze naar uw mening aangetast? </vraag>
      <vraag nummer="6">Welke mogelijkheden staan de regering ter beschikking om zo snel mogelijk een einde te maken aan deze «ontduiking» van de in Nederland geldende dan wel bedoelde regels? </vraag>
      <vraag nummer="7">Bent u bereid alsnog een vergunningplicht voor de import van transgene dieren te introduceren om zodoende dergelijke trucs onmogelijk te maken? Zo ja, op welke termijn kan één en ander worden geëffectueerd? </vraag>
      <vraag nummer="8">Valt het getransplanteerde nierweefsel onder het Besluit GGO 1993 zodat het risico getoetst had moeten worden door de COGEM? Zo nee, dient dan het Besluit niet zo spoedig mogelijk te worden aangescherpt aangezien het hier om levend materiaal van GGO’s gaat? </vraag>
      <vraag nummer="9">Hoe verhoudt de door het Besluit GGO 1993 en de Gezondheids- en Welzijnswet voor Dieren vereiste openbaarheid zich met het afsluiten van een «herenaccoord» zoals dat blijkbaar bestaat tussen KNAW en de Commissie Biotechnologie bij Dieren? </vraag>
      <noten afkomstig="vraag">
         <noot nummer="4"/>
         <noot nummer="1" datum="1998-05-23" bron="Bionieuws">Bionieuws, 23 mei 1998</noot>
         <noot nummer="2">Import van transgene dieren naar Nederland is niet vergunningplichtig. Experimenten met geïmporteerde dieren zijn slechts meldingsplichtig, maar behoeven niet aan een ethische toetsing te worden onderworpen</noot>
         <noot nummer="3">In Engeland Imutran/Novartis en in Nederland het Primatencentrum in Rijswijk</noot>
         <noot nummer="4">Inspraak, beroep en bezwaar door burgers en organisaties</noot>
      </noten>
   </vragen>
   <antwoorden aantal="8">
      <antwoord nummer="1">Ja, in mei 1998 is een dergelijk experiment verricht. </antwoord>
      <antwoord nummer="2">Ja, er is hier sprake van een xenotransplantatie-experiment, dat gericht is op de beantwoording van de vraag in hoeverre het in de toekomst mogelijk is organen afkomstig van genetisch gemodificeerde dieren te transplanteren naar mensen. </antwoord>
      <antwoord nummer="3">Bij de beantwoording van deze vraag dient een onderscheid gemaakt te worden tussen enerzijds het vervaardigen van de transgene varkens waarvan de organen getransplanteerd gaan worden en anderzijds het transplanteren van de organen afkomstig van een genetisch gemodificeerd dier naar een ander dier. Bij het nu verrichte experiment is er alleen sprake van het laatste. Dit experiment valt onder de Wet op de dierproeven. De transplantatiehandelingen zijn in het kader van die wet, voorafgaand aan het uitvoeren van de handelingen, getoetst door een dierexperimentencommissie, waarin onder meer deskundigen op het gebied van ethische toetsing zitting hebben. Daarbij is geoordeeld dat het doel van de proef opweegt tegen het risico van ongerief dat door de proef bij de gebruikte proefdieren veroorzaakt wordt. Omdat de organen die gebruikt zijn voor de transplantatie-experimenten afkomstig zijn van een reeds bestaand genetisch gemodificeerd dier, zijn er in het kader van het nu uitgevoerde experiment in Nederland geen biotechnologische handelingen als bedoeld in de Gezondheids- en welzijnswet voor dieren (GWWD) en het Besluit biotechnologie bij dieren verricht. Indien het genetisch gemodificeerde varken waarvan het nierweefsel gebruikt is in Nederland vervaardigd zou zijn, zou die handeling wel vergunningplichtig geweest zijn. In Nederland is namelijk wel het vervaardigen van genetisch gemodificeerde dieren op basis van die wet vergunningplichtig, maar niet het doen van experimenten (proeven) met reeds vervaardigde transgene dieren. Derhalve is het op basis van de GWWD niet verplicht voorafgaand aan het nu uitgevoerde experiment een ethische toets uit te laten voeren. </antwoord>
      <antwoord nummer="4">Zoals reeds aangegeven onder 3 zijn de nu verrichte handelingen door een dierexperimentencommissie getoetst en zijn de betreffende handelingen in Nederland daarnaast niet aan een ethische toetsing op basis van de GWWD onderworpen. Alleen handelingen om de betreffende dieren te vervaardigen, zijn vergunningplichtig in Nederland. Overigens ben ik van mening dat voorkomen dient te worden dat onnodig «nieuwe» transgene dieren vervaardigd worden. Indien voor het vervaardigen van een dier met een bepaalde genetische modificatie in Nederland een vergunning verleend zou kunnen worden, ben ik van mening dat – indien het betreffende dier in het buitenland reeds vervaardigd is – import van het reeds vervaardigde dier in principe de voorkeur verdient boven het in Nederland opnieuw vervaardigen van een dier met dezelfde genetische modificatie. Zoals reeds bij de beantwoording van eerdere kamervragen aangegeven ben ik daarnaast van mening dat gestreefd moet worden naar Europese overeenstemming over de voorwaarden waaronder biotechnologische handelingen bij dieren toelaatbaar zijn. Naar mijn mening dient er dan ook op Europees niveau een discussie plaats te vinden over de instelling van een vergunningplicht voor het genetisch modificeren van dieren. </antwoord>
      <antwoord nummer="5">Nee. Beide instituten hebben zich aan de in Nederland vigerende regelgeving gehouden. Het betreffende experiment is in Nederland uitgevoerd vanwege capaciteitsproblemen in het Verenigd Koninkrijk. Het experiment had anders in het Verenigd Koninkrijk verricht kunnen en mogen worden. </antwoord>
      <antwoord nummer="6 en 7">De import van (organen van) genetisch gemodificeerde dieren zou aan een vergunningplicht onderworpen zijn, indien artikel 66, eerste lid, onderdeel d, van de GWWD in werking zou treden. Zoals aangegeven in mijn brief van 4 december jl. aan de Vaste Commissie voor Landbouw, Natuurbeheer en Visserij (kenmerk J. 9713315), is dienaangaande een EU-notificatieprocedure gestart. In afwachting van een reactie van de Europese Commissie op deze notificatie, mag door mij – gelet op de bestaande communautaire regelgeving – geen nadere actie ondernomen worden. </antwoord>
      <antwoord nummer="8">Zowel het houden van de genetisch gemodificeerde varkens als de voor xenotransplantatie benodigde handelingen met het nierweefsel van die varkens zijn aangemeld onder het regime van het Besluit genetisch gemodificeerde organismen en zijn getoetst op veiligheid voor mens en milieu. </antwoord>
      <antwoord nummer="9">In tegenstelling tot hetgeen wordt vermeld in deze vraag bestaat er geen Herenakkoord tussen de Commissie biotechnologie bij dieren en de Koninklijke Nederlandse Akademie van Wetenschappen (KNAW). Wel ben ik op de hoogte van het feit dat er gesprekken zijn geweest tussen de KNAW en de Nederlandse Vereniging tot Bescherming van Dieren. De afspraken die tijdens die gesprekken zijn gemaakt, staan echter los van de in Nederland vigerende regelgeving. De openbaarheid op basis van de GWWD en het Besluit GGO is derhalve niet in het geding. </antwoord>
      <noten afkomstig="antwoord"/>
   </antwoorden>
</kvr>
