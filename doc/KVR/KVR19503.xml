<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieu over het verwerken van PCB's bij de ATF in Friesland. (Ingezonden 23 december 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19503
</item>
         <item attribuut="Inhoud">Vragen over het innemen van PCB houdende vloeistoffen uit transformatoren door afvalinzamelaar ATF zonder de daarvoor noodzakelijke vergunning, in verband met falend toezicht van de provincie Friesland.</item>
         <item attribuut="Rubriek">Milieu (Afvalverwerking) Staats- en bestuursrecht (Provincies)</item>
         <item attribuut="Trefwoorden">Afvalverwerking Friesland Gevaarlijke afvalstoffen</item>
         <item attribuut="Vindplaats">Kamervragen met antwoord 2003-2004, nr. 848, Tweede Kamer</item>
         <item attribuut="Vraagnr_bij_indiening">2030405290</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-02-17</item>
         <item attribuut="Datum_indiening">2003-12-23</item>
         <item attribuut="Document-id">KVR19503</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1797" allpagenumbers="1797 1798 1799" vetnummer="2030405290" code="0304tkkvr848" lopendefooter="Tweede Kamer, vergaderjaar 2003–2004, Aanhangsel" filenaam="KVR19503" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="848" onderwerp="" indiendatum="2003-12-23">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieu</vraagt-aan>
      </vraagdata>
      <antwoorddata antwoorddatum="17 februari 2004), zie ook Aanhangsel Handelingen nr. 677, vergaderjaar 2003–2004">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat afvalinzamelaar ATF in het verleden PCB houdende vloeistoffen uit transformatoren van o.a. Essent/Edon heeft ingenomen zonder de daarvoor noodzakelijke vergunning voor het inzamelen en verwerken van PCB houdende afvalstoffen <voetnoot nummer="1"/>? Zo ja, kunt u aangeven hoe het komt dat het bevoegd gezag, de provincie Friesland, deze ernstige overtredingen niet heeft geconstateerd? </vraag>
      <vraag nummer="2">Kunt u aangeven welke handelingen ATF heeft verricht met de ingezamelde PCB’s en of deze stoffen al dan niet terecht zijn gekomen bij een eindverwerker met de juiste vergunningen, of bij andere bedrijven? Kunt u daarbij aangeven wáár deze PCB houdende stoffen terecht zijn gekomen en in welke hoeveelheden? </vraag>
      <vraag nummer="3">Klopt het dat de hulpverleners onaanvaardbare risico’s hebben gelopen bij het bestrijden van de ATF brand in 2000? Welke maatregelen zijn er genomen om de mogelijke gevolgen van het in aanraking komen met gevaarlijke stoffen, vast te stellen. </vraag>
      <vraag nummer="4">Indien er sprake is van onzorgvuldig handelen door ATF en het bevoegde gezag als handhaver in dezen, welke maatregelen gaat u dan nemen om de handhaving en controle op dergelijke bedrijven als de ATF te versterken? </vraag>
      <vraag nummer="5">Kunt u aangeven wat de oorzaak is van het feit dat het bevoegde gezag, de provincie Friesland, nalatig is geweest en bestaande bevoegdheden en mogelijkheden tot controle niet heeft gebruikt? Draagt het feit dat het bevoegde gezag, functioneert als vergunningverlener en als handhaver bij aan het niet constateren van overtredingen van de milieuwetgeving? Kunt u uw standpunt nader verklaren? </vraag>
      <vraag nummer="6">Vindt u dat het feit, dat het bevoegd gezag gelijktijdig als vergunningverlener en als handhaver fungeert, kan leiden tot zwakke handhaving. Zo neen, waarom niet? Zo ja, welke maatregelen gaat u dan nemen om de handhaving onafhankelijker en sterker te maken? </vraag>
      <vraag nummer="7">Kunt u aangegeven wat de stand van zaken is betreffende het verwijderen van PCB’s uit de samenleving? </vraag>
      <noten afkomstig="vraag">
         <noot nummer="1" datum="2003-12-19" bron="VPRO op Radio 1, ARGOS, vanaf 11.00 uur">VPRO op Radio 1, ARGOS, vanaf 11.00 uur, 19 december 2003</noot>
      </noten>
   </vragen>
   <antwoorden aantal="7">
      <antwoord nummer="1">PCB-houdende afvalolie viel vóór 2002 onder het verzamelbegrip afvalolie en was toentertijd niet benoemd als aparte categorie afval. Wel diende apart ingezamelde PCB-houdende afvalolie op grond van de regeling «Scheiden en gescheiden houden» bij verdere be- en verwerking gescheiden te worden gehouden van «PCB-vrije» afvalolie. Voor het inzamelen, bewaren en bewerken van afvalolie is een vergunning nodig op grond van de Wet milieubeheer. ATF beschikte over zo’n vergunning. ATF mocht dus PCB-houdende afvalolie inzamelen en innemen en op de inrichting in Drachten bewaren, maar moest apart ingezamelde PCB-houdende afvalolie gescheiden houden van andere «PCB-vrije» afvaloliestromen. </antwoord>
      <antwoord nummer="2">Op grond van de milieuvergunning is het ATF toegestaan om op de inrichting in Drachten afvalstoffen te sorteren en op te bulken ten behoeve van transport naar bewerkers en eindverwerkers. Op de inrichting vinden geen feitelijke verwerkingsactiviteiten plaats. Uit het registratiesysteem van het Landelijk Meldpunt Afvalstoffen blijkt dat ATF grote stromen PCB-houdende afvalolie apart heeft ingezameld en vervolgens als PCB-houdende afvalolie heeft afgegeven aan daartoe vergunde eindverwerkers (AVR, ORION). Voor het achteraf bepalen van de omvang van ingenomen en afgegeven PCB-houdende afvalstoffen is van belang dat deze stromen in de administratie en de registratiesystemen ook specifiek als zodanig zijn gekarakteriseerd. Veelal is dit onvoldoende het geval waardoor het achteraf niet mogelijk blijkt om genoemde hoeveelheden voldoende betrouwbaar te kwantificeren. Zoals u bekend is er na de brand bij ATF in 2000 een strafrechtelijk onderzoek uitgevoerd. Bij het Openbaar Ministerie is, naar aanleiding van uw vraag, geïnformeerd of handelingen door ATF met PCB-houdende afvalstoffen onderwerp zijn geweest van dit strafrechtelijk onderzoek. Het Openbaar Ministerie heeft aangegeven hierover geen inhoudelijke informatie te verstrekken zolang deze zaak nog onder de rechter is; dit om mogelijke strafvervolging niet in gevaar te brengen. </antwoord>
      <antwoord nummer="3">Het RIVM heeft aangegeven dat door de brand geen acute risico’s zijn gelopen en dat lange termijn risico’s niet worden verwacht. Dit oordeel is gebaseerd op: – de luchtmetingen door het RIVM, – de afname van concentraties door verspreiding van de verbrandingspluim. Bij deze risicobeoordeling is de blootstelling van hulpverleners die zich in de eerste fase dicht bij de brand bevonden niet expliciet beoordeeld. Omdat het RIVM tijd nodig had om de locatie te bereiken konden de eerste luchtmetingen pas enige uren na het uitbreken van de brand plaatsvinden. Gezien de telkens opnieuw oplaaiende discussie over de eventuele gezondheidsrisico’s heeft de provincie Friesland onlangs besloten te evalueren of er nog sprake is van witte vlekken in de reeds uitgevoerde risicoanalyses en of aanvullend gezondheidsonderzoek gewenst is. De VROM-Inspectie is bij dit onderzoek betrokken. Ik ga ervan uit dat de blootstellingsrisico’s van de hulpverleners in deze evaluatie worden betrokken. </antwoord>
      <antwoord nummer="4">Vooralsnog is bij het toezicht op de milieuvergunning onzorgvuldig handelen door ATF niet aangetoond. Toch zal ik op uw vervolgvraag nader ingaan, omdat er ten aanzien van toezicht en regelgeving met betrekking tot PCB-afval veranderingen zijn doorgevoerd. In de periode vóór 2002 waren de provincies bevoegd gezag voor het toezicht op vergunningen voor zowel het inzamelen als het bewaren, bewerken en verwerken van gevaarlijke afvalstoffen, waar onder afvalolie (de zogenaamde inzamelvergunning). Sinds 2002 is het toezicht op en handhaving van inzamelvergunningen gecentraliseerd. De Minister van VROM is sindsdien hiervoor direct verantwoordelijk; de VROM-Inspectie is belast met toezicht en handhaving. Tevens is PCB-houdende olie in het aangepaste «Besluit inzameling afvalstoffen en beheer afgewerkte olie», met ingang van mei 2002 als specifieke afvalstroom benoemd. Ten aanzien van bewaren en bewerken van afvalstoffen binnen een vergunde inrichting blijven de provincies bevoegd gezag voor toezicht en handhaving. De kwaliteit hiervan krijgt aandacht in het lopende proces van professionalisering van de milieuhandhaving. De VROM-Inspectie blijft los daarvan – in het kader van haar tweedelijns toezichtstaak – de provincies controleren op de uitvoering van hun toezichts- en handhavingstaken. Indien uit controles van de VROM-Inspectie blijkt dat er sprake is van onzorgvuldig handelen dan zal zij haar verantwoordelijkheid nemen en hiertegen optreden. </antwoord>
      <antwoord nummer="5">Vanuit het toezicht zijn overtredingen door ATF bij de bewerking van PCB-houdende afvalolie niet vastgesteld. Indien uit strafrechtelijk onderzoek zou blijken dat dit wel het geval is geweest, kan dit niet per definitie gekwalificeerd worden als nalatigheid van de provincie Friesland. Als er, in zijn algemeenheid, sprake is van bewuste misleiding dan is het te verklaren dat mogelijke overtredingen van de milieuwetgeving in het toezicht niet worden geconstateerd. Strafrechtelijk onderzoek biedt in termen van menskracht en middelen nadrukkelijk meer mogelijkheden om dergelijke overtredingen aan te tonen dan bij het reguliere toezicht het geval is. Bij de provincie Friesland was en is sprake van een organisatorisch doorgevoerde functiescheiding. Vergunningverlening en handhaving vinden binnen de provincie Friesland plaats door twee afzonderlijke, los van elkaar opererende en apart aangestuurde afdelingen. </antwoord>
      <antwoord nummer="6">Ik ben het met u eens dat het niet adequaat scheiden van genoemde taken een negatief effect kan hebben op de kwaliteit van de handhaving. Mede daarom hebik in het Algemeen Overleg, gevoerd op 16 december 2003 (Kamerstuk 25 834, nr. 24), aangegeven dat er afspraken zijn gemaakt over een professionaliseringstraject voor de milieuhandhaving. Bovendien is er een wetsvoorstel ingediend voor de professionalisering van de handhavingstructuur. In dit kader zijn kwaliteitscriteria ontwikkeld, waaraan handhavende organisaties minimaal moeten voldoen. Eén van deze kwaliteitscriteria heeft betrekking op de functiescheiding tussen vergunningverlening en handhaving: vergunningverlening en handhaving dienen binnen een organisatie in ieder geval door verschillende afdelingen te worden uitgevoerd. Bij de provincie Friesland is dit het geval: vergunningverlening en handhaving vinden daar plaats door twee afzonderlijke, los van elkaar opererende en apart aangestuurde afdelingen. Er mag van worden uitgegaan dat een dergelijke functiescheiding voldoende waarborgen biedt om ongewenste belangenverstrengeling te voorkomen. Provincies en gemeenten krijgen tot 2005 de kans om de professionalisering aan te pakken. </antwoord>
      <antwoord nummer="7">Bij de verwijdering van PCB’s uit de samenleving is de aandacht vooral gericht op PCB-houdende olie uit transformatoren. Transformatoren vormen het merendeel van de mogelijk PCB’s bevattende apparatuur. De transformatoren zijn doorgaans eigendom van of in onderhoud bij de beheerders van het electricteitsnet. Het gaat hier dan om 106.000 transformatoren die bijna allemaal gesaneerd zijn. Dat wil zeggen dat, ofwel de PCB-olie in deze transformatoren is vervangen, dan wel de transformatoren zijn vervangen door andere, met schone olie gevulde transformatoren. De zwaar verontreinigde transformatoren (gevuld met olie met een hoog PCB-gehalte), zijn allemaal gesaneerd. Nog enkele tientallen lichtverontreinigde transformatoren moeten worden vervangen of gereinigd. Deze actie wordt naar verwachting afgerond in 2004. De VROM-inspectie houdt nauwgezet toezicht op de voortgang van deze sanering. </antwoord>
      <noten afkomstig="antwoord"/>
   </antwoorden>
</kvr>
