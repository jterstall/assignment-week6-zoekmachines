<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Binnenlandse Zaken en Koninkrijksrelaties over de slachtoffers van de vuurwerkramp in Enschede. (Ingezonden 23 oktober 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16739
</item>
         <item attribuut="Inhoud">Vragen naar aanleiding van onder meer het artikel 'Veel Enschedeërs na ramp in geldproblemen' in de Volkskrant van 22 oktober 2002.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Rampenpreventie en -bestrijding) Milieu (Gevaarlijke stoffen)</item>
         <item attribuut="Trefwoorden">Branden Rampenbestrijding Schadevergoeding Vuurwerk</item>
         <item attribuut="Vindplaats">Kamervragen met antwoord 2002-2003, nr. 399, Tweede Kamer</item>
         <item attribuut="Vraagnr_bij_indiening">2020302150</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2002-11-26</item>
         <item attribuut="Datum_indiening">2002-10-23</item>
         <item attribuut="Document-id">KVR16739</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="835" allpagenumbers="835 836" vetnummer="2020302150" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16739" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="399" onderwerp="" indiendatum="2002-10-23">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-11-26">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebben minstens vierhonderd slachtoffers van de vuurwerkramp in Enschede nog financiële problemen ten gevolge van deze ramp? <voetnoot nummer="1"/>
      </vraag>
      <vraag nummer="2">Lopen de tekorten van de getroffenen in de honderdduizenden euro’s? </vraag>
      <vraag nummer="3">Doen de problemen zich vooral voor bij slachtoffers die als gevolg van de ramp voor werk zijn afgekeurd? </vraag>
      <vraag nummer="4" voetnoot="2">Hoe beoordeelt U de stand van zaken mede in het licht van de toezeggingen van Uw ambtsvoorganger zoals deze laatselijk nog werden besproken tijdens het algemeen overleg van 26 juni 2002 <voetnoot nummer="2"/>? </vraag>
      <vraag nummer="5">Ziet U mogelijkheden om huurders die willen terugkeren in een nieuwe huurwoning en na 1 juli 2003 200 tot 300 euro meer huur moeten betalen dan de oude huur, tegemoet te komen? Zo neen, waarom niet? </vraag>
      <vraag nummer="6">Welke andere maatregelen gaat U treffen teneinde de voortdurende geldproblemen van de slachtoffers van de vuurwerkramp te ondervangen? </vraag>
      <noten afkomstig="vraag">
         <noot nummer="1" datum="2002-10-22" bron="«Veel Enschedeërs na ramp in geldproblemen» in De Volkskrant">«Veel Enschedeërs na ramp in geldproblemen» in De Volkskrant, 22 oktober 2002</noot>
         <noot nummer="2">Verslag van het algemeen overleg over de vuurwerkramp in Enschede en de cafébrand in Volendam (Kamerstuk 27 157, nr. 49)</noot>
      </noten>
   </vragen>
   <antwoorden aantal="6">
      <antwoord nummer="1">Het aantal van vierhonderd is genoemd door een medewerker van de BSVE (Belangenvereniging Slachtoffers Vuurwerkramp Enschede). Als vervolg op één van de adviezen van CFA II (Commissie Financiële Afwikkeling II) vindt er sinds mei dit jaar iedere twee weken overleg plaats tussen de BSVE en het IAC (het zgn. «projectteam»). In dit projectteam komt de financiële problematiek aan de orde van individuele gedupeerden, die mogelijk «tussen wal en schip zijn gevallen». Gezamenlijk wordt dan besloten of het nog gerechtvaardigd is om individuele giften toe te kennen vanuit middelen uit diverse fondsen. De huidige stand van zaken is als volgt. Eind vorig jaar heeft het IAC alle 11 500 geregistreerde gedupeerden actief benaderd met o.m. de vraag of zij nog te maken hebben met nadelige financiële gevolgen naar aanleiding van de ramp en of zij hierbij nog begeleiding nodig hebben vanuit het IAC. Naar aanleiding hiervan is met circa 900 gedupeerden een gesprek gevoerd. Een groot deel van deze gedupeerden kon verwezen worden naar andere organisaties of kwam in aanmerking voor een gift vanuit particuliere fondsen. Momenteel zijn er bij het IAC circa 50 gevallen bekend van gedupeerden die nog kampen met financiële problematiek vanwege materiële zaakschade waarvoor geen voorzieningen lijken te bestaan. Van deze 50 gevallen worden binnenkort ongeveer 30 gevallen behandeld door Laser (uitvoeringsorganisatie financiële regelingen). De overige 20 gevallen bespreekt het IAC thans met de BSVE. Daarnaast is de UPV (Uitvoeringsorganisatie Personenschade Vuurwerkramp) sinds april dit jaar bezig met de afhandeling van claims op het terrein van materiële personenschade. 840 gedupeerden hebben een claim ingediend. </antwoord>
      <antwoord nummer="2">Met de regelingen van de Commissie Financiële Afwikkeling (Kamerstukken 27 157 nr. 47 en 27 157 nr. 50) wordt tegemoetgekomen in kosten als gevolg van de vuurwerkramp. «Tekorten van getroffenen» hebben te maken met de volgende kwesties: • enkele schades van getroffenen moeten nog worden beoordeeld in het kader van bestaande regelingen en voorzieningen; • voorliggende voorzieningen en extra regelingen vanwege de ramp waren bedoeld als tegemoetkoming in de schade en vergoeden dan ook niet volledig. De tekorten waarover de BSVE spreekt, hebben met name te maken met de grenzen die zijn aangebracht in deze voorzieningen en regelingen. </antwoord>
      <antwoord nummer="3">Indien gedupeerden vanwege de ramp functioneel invalide zijn geraakt, dan kunnen zij een claim voor materiële personenschade indienen bij de UPV. Uit het tweede gezondheidsonderzoek (eind 2001) blijkt dat ongeveer 9% van de getroffen bewoners in de ziektewet zit. Dit aantal wijkt niet af van het aantal mensen in de ziektewet van de vergelijkingsgroep bewoners. Wat betreft het aantal gedupeerden met WAO-problematiek kan het IAC alleen wijzen op de uitkomsten van de eind 2001 gehouden enquête: 60 gedupeerden gaven destijds uit eigen beweging aan dat zij in de WAO terecht waren gekomen. </antwoord>
      <antwoord nummer="4">Naar mijn oordeel zijn er adequate regelingen getroffen op basis van de adviezen van de Commissie financiële afwikkeling en is de uitvoering daarvan op orde. </antwoord>
      <antwoord nummer="5">De situatie tot de terugkeer in januari/februari 2004 is als volgt. Via de «huurcompensatieregeling» ontvangen huurders thans een bedrag ter compensatie van de tijdelijke hogere huur, voor zover dit niet wordt ondervangen via de reguliere huursubsidie. Indien mensen in een huurwoning terecht zijn gekomen waarvan de huur boven de huursubsidiegrens ligt, dan krijgen zij het verschil volledig via de huurcompensatieregeling. Op dit moment ontvangen 200 geherhuisveste huishoudens huursubsidie en huurcompensatie; 165 geherhuisveste huishoudens ontvangen geen huursubsidie, maar wel huurcompensatie. De huurcompensatieregeling loopt tot juli 2003. Bij de bepaling van deze einddatum werd er vanuit gegaan dat gedupeerden in juli 2003 konden terugkeren. Dit blijkt nu niet te lukken: de eerste nieuwe huurwoningen worden in januari/februari 2004 opgeleverd. Dit betekent dat terugkeerders tussen de 6 en 9 maanden geen huurcompensatie meer ontvangen. Circa 250 huishoudens hebben aangegeven dat zij willen terugkeren. Gemiddeld ontvangen huishoudens 100 euro per maand aan huurcompensatie. Ik heb deze problematiek onder de aandacht van mijn ambtgenoot van VROM gebracht. De situatie zoals die vanaf de terugkeer in januari/februari 2004 wordt voorzien is als volgt. Huurders die in januari/februari 2004 terugkeren naar een nieuwe huurwoning in de wederopgebouwde wijk betalen, los van de jaarlijkse indexering, niet meer huur dan voorheen. Deze huurprijsgarantie is afgegeven door de woningbouwcorporaties. </antwoord>
      <antwoord nummer="6">Gezien het voorgaande zie ik op dit moment geen aanleiding aanvullende maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
