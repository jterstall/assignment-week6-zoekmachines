<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over uitspraken over de tarieven praktijkkosten huisartsen. (Ingezonden 22 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13855
</item>
         <item attribuut="Inhoud">Vragen over uitspraken van de minister waarmee zij de indruk gewekt zou hebben bij het CTG advies in te winnen over tariefsherijking. De adviesaanvraag zou echter eenzijdig door de Landelijke Huisartsen Vereniging zijn gedaan.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen College tarieven gezondheidszorg</item>
         <item attribuut="Vindplaats">Kamervragen met antwoord 2000-2001, nr. 1342, Tweede Kamer</item>
         <item attribuut="Vraagnr_bij_indiening">2000111020</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-06-14</item>
         <item attribuut="Datum_indiening">2001-05-22</item>
         <item attribuut="Document-id">KVR13855</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2801" allpagenumbers="2801 2802" vetnummer="2000111020" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13855" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1342" onderwerp="" indiendatum="2001-05-22">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw uitspraken tijdens het plenaire debat over de huisartsenzorg in januari jl., waarin u ten aanzien van de tarieven zei dat: «Mocht het CTG niet tot dat initiatief komen, dan zal ik daartoe natuurlijk een verzoek doen»? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich ook mijn motie, aangehouden in het licht van bovenaangehaalde uitspraak, waarin de regering verzocht wordt om «met spoed het CTG te verzoeken om in het kader van de WTG zo spoedig mogelijk te komen met een nieuw tarief per 1 januari 2001 dat een adequate dekking geeft van de gestegen praktijkkosten»? <voetnoot nummer="2"/>
      </vraag>
      <vraag nummer="3" voetnoot="3">Kunt u zich voorstellen dat u met uw uitspraak tijdens het interpellatiedebat van 16 mei jl. dat «op mijn verzoek het CTG [is] gaan onderzoeken of er een tariefsherijking plaats moet vinden» de indruk wekt dat u het initiatief hebt genomen om een advies aan het CTG te vragen? <voetnoot nummer="3"/>
      </vraag>
      <vraag nummer="4">Hoe kan de Kamer de uitspraak, zoals geciteerd in de vorige vraag, rijmen met informatie van CTG-voorzitter Scheerder, namelijk dat de adviesaanvraag aan het CTG van maart jl. eenzijdig door de Landelijke Huisartsen Vereniging is gedaan? Vindt u dat u op dit punt de Tweede Kamer correct hebt geïnformeerd? Wilt u uw antwoord motiveren? </vraag>
      <vraag nummer="5">In hoeverre kunt u zich verenigingen met de stelling dat u, indien u al direct na 29 januari een adviesaanvraag bij het CTG had ingediend, stakingen en overige acties bij de huisartsen, met alle gevolg van dien, mogelijk voorkomen hadden kunnen worden, aangezien u bij een eerder uitgebracht advies, deze problematiek mee had kunnen nemen in het kabinetsoverleg over de Voorjaarsnota? </vraag>
      <noten afkomstig="vraag">
         <noot nummer="1">Handelingen der Tweede Kamer, Vergaderjaar 2000–2001, 38, p. 3113</noot>
         <noot nummer="2">Handelingen der Tweede Kamer, Vergaderjaar 2000–2001, 38, p. 3107</noot>
         <noot nummer="3">Ongecorrigeerd stenogram van debat d.d. 16-05, p. 139</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik heb in antwoord op de motie gezegd dat het in eerste instantie een zaak van Zorgverzekeraars Nederland (ZN) en de Landelijke Huisartsen Vereniging (LHV) is om op basis van goed onderbouwde cijfers tot overeenstemming te komen over de praktijkkosten en zich vervolgens tot het CTG te wenden. Mochten deze partijen in een patsituatie terecht komen dan kan aan de orde komen dat ik zelf het initiatief neem om een verzoek aan het CTG te richten. Ik heb daarbij aangegeven dat ik denk dat zo’n verzoek niet nodig zal zijn. Ik heb toen tevens gemeld dat ik wel een verzoek aan het CTG heb gedaan terzake van de inkomensherijking. </antwoord>
      <antwoord nummer="3">Er kan mogelijk enige verwarring zijn ontstaan over mijn antwoord omdat twee verschillende zaken door elkaar liepen. Het betreft enerzijds de inkomensherijking van alle vrije beroepsbeoefenaren en anderzijds de aanpassing van de praktijkkosten van de huisartsen. Uw vraag had betrekking op de eenzijdige aanvraag van de LHV met betrekking tot de aanpassing van de praktijkkosten, terwijl ik in mijn beantwoording aansloot op mijn betoog over de inkomensherijking. Aangaande de inkomensherijking heb ik op 22 december 2000 het CTG gevraagd om dit met voortvarendheid ter hand te nemen. </antwoord>
      <antwoord nummer="4">De LHV heeft na het uitblijven van overeenstemming met ZN in maart een eenzijdig verzoek voor herijking van de praktijkkosten aan het CTG gedaan. Nog voor de besluitvorming binnen het CTG hebben LHV en ZN overeenstemming weten te bereiken. Deze overeenstemming heeft zijn weerslag gevonden in de beleidsregel die daarna door het CTG in mei is vastgesteld. Ik heb deze beleidsregel inmiddels op 1 juni goedgekeurd. Zoals ik in mijn antwoord op vraag 3 al heb aangegeven had mijn antwoord betrekking op de herijking van de inkomens van vrije beroepsbeoefenaren en niet op de aanpassing van de praktijkkosten. Ik begrijp dat door mijn antwoord enige verwarring is ontstaan. Ik ben echter niet van mening dat ik de Tweede kamer verkeerd heb geïnformeerd. </antwoord>
      <antwoord nummer="5">De acties van de huisartsen hadden betrekking op veel meer onderwerpen dan alleen de praktijkkosten. In mijn brief van 17 januari 2001 (DBO-CB-U-2146685) heb ik een overzicht gegeven van de claims van de LHV en mijn standpunt daarop. Tijdens het interpellatiedebat was er een brede steun binnen de Tweede Kamer voor mijn aanpak en zou verder de besluitvorming in de voorjaarsnota worden afgewacht. Diverse woordvoerders hebben in het debat aangedrongen op het opschorten van de acties door de LHV in afwachting van de besluitvorming van het kabinet in het voorjaar. De acties van de LHV zijn in mijn optiek met name erop gericht geweest om invloed uit te oefenen op de besluitvorming van het kabinet in het voorjaar. Ik ben dan ook van mening dat een interventie van mijn kant naar het CTG alleen over de praktijkkosten de acties niet had kunnen voorkomen. Daarnaast zou een verzoek aan het CTG en de besluitvorming binnen het CTG ook de nodige tijd vergen. De huisartsen zouden ook in dat geval niet veel eerder de gewenste duidelijkheid over de aanpassing van de praktijkkosten hebben gekregen. Ik ben het derhalve niet eens met uw stelling dat een verzoek van mij aan het CTG de acties van de huisartsen had kunnen voorkomen. </antwoord>
      <noten afkomstig="antwoord"/>
   </antwoorden>
</kvr>
