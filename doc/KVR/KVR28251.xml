<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vietsch en Van Heugten (beiden CDA) aan de ministers voor Wonen, Wijken en Integratie en van Volkshuisvesting, Ruimtelijke Ordening en Milieubeheer over de bouwvergunningen voor wolkenkrabbers. (Ingezonden 26 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28251
</item>
         <item attribuut="Inhoud">Het bouwbesluit geeft slechts normen voor gebouwen die niet hoger zijn dan 70 meter. Op welke wijze kunnen normen getoetst worden en een vergunning worden afgegeven voor hogere gebouwen, zoals de wolkenkrabber Bella van Zuylen van 262 meter hoog. Is voor deze wolkenkrabber ook goedkeuring nodig van andere overheden gezien de uitstraling en horizonvervuiling van dit bouwwerk.</item>
         <item attribuut="Rubriek">Bouw (Bouwvergunningen) Bouw (Bouwvoorschriften)</item>
         <item attribuut="Trefwoorden">Bouwvergunningen Bouwvoorschriften</item>
         <item attribuut="Vindplaats">Kamervragen met antwoord 2006-2007, nr. 1663, Tweede Kamer</item>
         <item attribuut="Vraagnr_bij_indiening">2060713700</item>
         <item attribuut="Afkomstig_van">Wonen, Wijken en Integratie (WWI) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Vietsch</persoon>
            <persoon partij="CDA">Van Heugten</persoon>
         </item>
         <item attribuut="Datum_reaktie">2007-05-25</item>
         <item attribuut="Datum_indiening">2007-04-26</item>
         <item attribuut="Document-id">KVR28251</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3529" allpagenumbers="3529 3530" vetnummer="2060713700" code="0607tkkvr1663" lopendefooter="Tweede Kamer, vergaderjaar 2006–2007, Aanhangsel" filenaam="KVR28251" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1663" onderwerp="" indiendatum="2007-04-26">
         <vrager partij="CDA" oorsprong="parlement">Vietsch</vrager>
         <vrager partij="CDA" oorsprong="parlement">Van Heugten</vrager>
         <vraagt-aan>de ministers voor Wonen, Wijken en Integratie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-05-25">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het dat het Bouwbesluit slechts normen heeft voor gebouwen die niet hoger zijn dan 70 meter? Zo ja, op welke wijze wordt de veiligheid op het gebied van brandveiligheid, constructie, wind en functionaliteit getoetst bij hogere gebouwen zoals bij de wolkenkrabber Bella van Zuylen van 262 meter en 69 verdiepingen te Utrecht? <voetnoot nummer="1"/>
      </vraag>
      <vraag nummer="2">Vindt u dat voor dergelijke hoge gebouwen de betreffende gemeente de bouwvergunning kan afgeven? Zo ja, waar moet de gemeente aan toetsen? Zo neen, wie moet dan de vergunning afgeven? </vraag>
      <vraag nummer="3">Hoe verhoudt zich een dergelijk gebouw tot de discussie over verrommeling van het landschap en bescherming van het Groene Hart? </vraag>
      <vraag nummer="4">Is, gezien de uitstraling c.q. horizonvervuiling van een dergelijk bouwwerk, ook een rijksgoedkeuring noodzakelijk of goedkeuring van naburige gemeentes c.q. provincies? </vraag>
      <noten afkomstig="vraag">
         <noot nummer="1">www.burgfonds.nl</noot>
      </noten>
   </vragen>
   <antwoorden aantal="4">
      <antwoord nummer="1">Nee, het Bouwbesluit 2003 heeft wel normen, in de zin van eisen, voor gebouwen die hoger zijn dan 70 meter. De NEN-normen waarnaar het Bouwbesluit 2003 verwijst zijn bepalingsmethoden om na te gaan of er wordt voldaan aan een in het Bouwbesluit 2003 gestelde prestatie-eis. De voorschriften ten aanzien van brandveiligheid zijn geformuleerd in prestatie-eisen en hebben in beginsel betrekking op gebouwen met een hoogte van ten hoogste 70 meter. Voor de bouw van gebouwen waarin de vloer van een verblijfsgebied hoger ligt dan 70 meter geldt het voorschrift dat er sprake moet zijn van een gelijke mate van brandveiligheid. Andere eisen in het Bouwbesluit 2003, waaronder de door u benoemde voorschriften ten aanzien van constructieve veiligheid, windbelasting en bruikbaarheid hebben een generiek karakter en zijn ook van toepassing op hoogbouw. De aanvrager van de bouwvergunning dient bij de gemeente aannemelijk te maken dat er voor hoogbouw in het kader van gelijkwaardige brandveiligheid wordt voldaan aan de van toepassing zijnde prestatie-eisen voor brandveiligheid in het Bouwbesluit 2003. </antwoord>
      <antwoord nummer="2">Ja, als naar het oordeel van de gemeente aan de gestelde eisen is voldaan kan de bouwvergunning worden verleend. De gemeente toetst de bouwvergunning en de daarbij behorende stukken aan het bestemmingsplan, de gemeentelijke bouwverordening, het Bouwbesluit 2003 en de welstandsnota. Een advies van de welstandscommissie is daarbij overigens verplicht. </antwoord>
      <antwoord nummer="3">De voorgenomen locatie van de Belle van Zuylentoren ligt in bestaand stedelijk gebied van Utrecht. Dit past binnen het principe van bundelingsbeleid zoals geformuleerd in de Nota Ruimte. Op rijksniveau is er geen specifiek ruimtelijk beleid geformuleerd voor hoogbouw. In het kader van Mooi Nederland hecht ik aan een goede beoordeling en uitvoering van ruimtelijke plannen. Belangrijke afwegingen bij hoogbouw acht ik onder meer schaalniveau, uitstraling, bescherming open zichtlijnen, instensief ruimtegebruik, duurzaamheid en veiligheid. In het masterplan Leidsche Rijn is ruimte gepland voor de bouw van de Belle van Zuylentoren. Leidsche Rijn valt buiten het Groene Hart. Derhalve heeft het beschermingsregime voor het Nationale Landschap Groene Hart geen invloed op de bouw van de Belle van Zuylentoren ook al is deze wel zichtbaar vanuit het Groene Hart. </antwoord>
      <antwoord nummer="4">Voor de bouw van een dergelijk bouwwerk is geen rijksgoedkeuring nodig, noch die van naburige gemeenten. Ten behoeve van de bouw van de Belle van Zuylentoren, zal het bestemmingsplan gewijzigd moeten worden, omdat het huidige bestemmingsplan hiervoor geen ruimte biedt gezien het multifunctionele karakter van de toren. Daarvoor geldt de gebruikelijke inspraak- en vaststellingsprocedure. </antwoord>
      <noten afkomstig="antwoord"/>
   </antwoorden>
</kvr>
