<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (PvdA) aan de minister van Economische Zaken over miljardenverspilling bij aanbestedingen. (Ingezonden 7 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31551
</item>
         <item attribuut="Inhoud">Vragen naar aanleiding van het bericht 'Miljarden verspild bij aanbestedingen' in het Nederlands Dagblad van 5 maart 2008.</item>
         <item attribuut="Rubriek">Bouw (Aanbestedingen) Staats- en bestuursrecht (Rijksoverheid)</item>
         <item attribuut="Trefwoorden">Aanbestedingen Overheid</item>
         <item attribuut="Vindplaats">Kamervragen met antwoord 2007-2008, nr. 1953, Tweede Kamer</item>
         <item attribuut="Vraagnr_bij_indiening">2070814090</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Vos</persoon>
         </item>
         <item attribuut="Datum_reaktie">2008-04-07</item>
         <item attribuut="Datum_indiening">2008-03-07</item>
         <item attribuut="Document-id">KVR31551</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3989" allpagenumbers="3989 3990" vetnummer="2070814090" code="0708tkkvr1953" lopendefooter="Tweede Kamer, vergaderjaar 2007–2008, Aanhangsel" filenaam="KVR31551" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1953" onderwerp="" indiendatum="2008-03-7">
         <vrager partij="PvdA" oorsprong="parlement">Vos</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2008-04-7">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het bericht over mogelijke miljardenverspilling bij aanbesteding? <voetnoot nummer="1"/>
      </vraag>
      <vraag nummer="2">Is het waar dat PIANOo, de netwerkorganisatie van overheidsopdrachtgevers, deze schatting zelfs nog aan de lage kant vindt? </vraag>
      <vraag nummer="3">Is het waar dat de overheid onvoldoende zicht heeft op de totale omvang van de overheidsaanbestedingen, en de schattingen hiervan uiteen zouden lopen van 50 tot 100 miljard euro per jaar? </vraag>
      <vraag nummer="4">Kunt u de genoemde bedragen, 3 tot 8 miljard euro per jaar, of nog meer, relateren aan de omvang van de (omvangrijke) operatie Verbetering Rijksoverheid, waar het slechts om 750 miljoen euro per jaar gaat? </vraag>
      <vraag nummer="5">Kan gesteld worden dat de overheid het in de verkeerde hoek zoekt, als het gaat om kostenbesparingen? </vraag>
      <vraag nummer="6">Hoe kunt u bevorderen dat efficiënt aanbesteden evenveel prioriteit krijgt als de operatie Verbetering Rijksdienst, waar een speciale secretaris-generaal voor is aangesteld? </vraag>
      <vraag nummer="7">In hoeverre zijn de problemen met het aanbesteden te wijten aan het functioneren van PIANOo? </vraag>
      <noten afkomstig="vraag">
         <noot nummer="2"/>
         <noot nummer="1" datum="2008-03-5" bron="Nederlands Dagblad" titel="Miljarden verspild bij aanbestedingen">Nederlands Dagblad, 5 maart 2008: «Miljarden verspild bij aanbestedingen»</noot>
         <noot nummer="2" datum="2008-03-3" bron="CoBouw" titel="Pianoo ’vergeet’ opdracht om te fungeren als kenniscentrum">CoBouw, 3 maart 2008: «Pianoo ’vergeet’ opdracht om te fungeren als kenniscentrum»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het bedrijfsleven heeft de professionalisering van de inkoop de afgelopen twintig jaar miljardenbesparingen opgeleverd. Gelet hierop acht PIANOo aannemelijk dat ook een professioneler uitvoering van overheidsaanbestedingen kan leiden tot forse besparingen. PIANOo heeft nooit aangegeven wat de exacte hoogte zou kunnen zijn van de mogelijke besparingen door professionelere aanbestedingen door overheden. </antwoord>
      <antwoord nummer="3">Er bestaat op dit moment geen exact inzicht in het totaal van de Europees en niet-Europees aanbestede overheidsopdrachten of in de omvang van het inkoopvolume van de gehele overheid. Aan overheidsdiensten is niet de verplichting opgelegd om op één en dezelfde manier te administreren hoeveel geld precies waaraan wordt uitgegeven. Er bestaan dan ook verschillende systemen en indelingen om inkoopuitgaven te administreren. In 2006 is een Chief Procurement Officer (CPO) voor de rijksdienst aangesteld. Hij moet de professionalisering van de rijksinkoop in een volgende fase brengen en is in dit verband bevoegd om relevante inkoopinformatie op te vragen, te verzamelen en te gebruiken (zie de beleidsbrief Professioneel Inkopen en Aanbesteden Rijksoverheid 2006–2010, Tweede Kamer, vergaderjaar 2005–2006, 26 966, nr. 3). Om invulling te geven aan deze taak is de CPO bezig afspraken te maken met de ministeries over verzameling van gegevens en grotere vergelijkbaarheid daarvan. Daarnaast heeft de CPO bij zes ministeries een zgn. «spendanalyse» laten uitvoeren. Op grond van een extrapolatie van de gegevens uit deze analyse wordt het inkoopvolume van alleen het Rijk (inclusief agentschappen e.d.) in 2006 geraamd op ongeveer 10 miljard euro. Daarnaast wordt in het onderzoek van PWC en Significant uit 2007 «Opdrachten beneden de Europese drempels», eveneens op basis van een extrapolatie, geraamd dat de omvang van de opdrachten (zowel boven als onder de Europese aanbestedingsdrempels) van gemeenten, provincies, waterschappen, politieregio’s, hogescholen, universiteiten en academische ziekenhuizen ligt op 24 miljard euro. Bovengenoemde ramingen voor de inkopen van het Rijk en de zeven door PWC en Significant onderzochte sectoren levert een inkoopvolume op van 34 miljard euro. Daarbij zijn echter nog niet de inkopen van de Zelfstandige Bestuursorganen en enkele andere typen publiekrechtelijke instellingen (bijv. instellingen voor middelbaar en lager onderwijs) betrokken. Gegevens over deze bestuursorganen en instellingen ontbreken. Een (zeer) ruwe schatting van het inkoopvolume van de totale publieke sector in Nederland zou neerkomen op ongeveer 40 miljard euro. De omvang van de overheidsaanbestedingen is lager dan dit bedrag, bijvoorbeeld omdat kleine inkopen van de overheid niet via aanbestedingsprocedures hoeven te geschieden. </antwoord>
      <antwoord nummer="4 t/m 6">Alhoewel de verwachting bestaat dat efficiënter inkopen (en beter aanbesteden) tot forse besparingen kan leiden, is het niet goed mogelijk om de omvang van die besparingen kwantitatief te duiden. Onduidelijk is dan ook of verwachte besparingen van 3 tot 8 miljard euro realistisch zijn. Zoals in het antwoord op vraag 3 beschreven, is de opdracht van de CPO (zoals verwoord in de beleidsbrief Professioneel Inkopen en Aanbesteden Rijksoverheid 2006–2010 uit 2005) gericht op het verbeteren van het inkoopmanagement. Deze opdracht kan alleen worden verwezenlijkt als inkoopmanagers binnen de rijksoverheid hun activiteiten beter op elkaar afstemmen. Vanuit deze optiek streeft de CPO dus een betere werking van de rijksoverheid na. De operatie Verbetering Rijksoverheid kent een bredere insteek en beoogt ook op andere terreinen een beter werkende rijksoverheid. Deze operatie steunt bovendien het streven van de CPO, in de zin dat het voor een beter (samen)werkende rijksoverheid gemakkelijker zal zijn om ook een efficiëntere inkoop te realiseren. Daarnaast is in 2005 PIANOo ingesteld. PIANOo heeft tot taak het vergroten van de expertise over aanbestedingen bij alle aanbestedende diensten. </antwoord>
      <antwoord nummer="7">De recente evaluatie van de doelmatigheid en doeltreffendheid van PIANOo door het EIM biedt een overwegend positief beeld van het functioneren van PIANOo. Er is dus geen reden te stellen dat er problemen met het aanbesteden zijn die te wijten zijn aan het functioneren van PIANOo. </antwoord>
      <noten afkomstig="antwoord"/>
   </antwoorden>
</kvr>
