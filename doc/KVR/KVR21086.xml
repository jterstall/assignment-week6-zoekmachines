<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Pater-van der Meer (CDA) aan de staatssecretarissen van Financiën en van Verkeer en Waterstaat over het «waterschapstientje». (Ingezonden 16 augustus 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21086
</item>
         <item attribuut="Inhoud">Vragen naar aanleiding van een bericht in Dagblad De Stentor van 10 augustus 2004 over het waterschap Rijn en IJssel dat de lastenheffing voor de categorie gebouwd eenmalig met 33% heeft verhoogd, vanwege het verhalen van taxatiekosten WOZ op eigenaren.</item>
         <item attribuut="Rubriek">Belastingen (Onroerendezaakbelasting) Belastingen (Overig) Verkeer, vervoer en waterstaat (Waterschappen)</item>
         <item attribuut="Trefwoorden">Onroerendezaakbelasting Waterschapsbelasting</item>
         <item attribuut="Vindplaats">Kamervragen met antwoord 2003-2004, nr. 2254, Tweede Kamer</item>
         <item attribuut="Vraagnr_bij_indiening">2030419480</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2004-09-06</item>
         <item attribuut="Datum_indiening">2004-08-16</item>
         <item attribuut="Document-id">KVR21086</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4767" allpagenumbers="4767 4768" vetnummer="2030419480" code="0304tkkvr2254" lopendefooter="Tweede Kamer, vergaderjaar 2003–2004, Aanhangsel" filenaam="KVR21086" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2254" onderwerp="" indiendatum="2004-08-16">
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de staatssecretarissen van Financiën en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-09-6">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>over het «waterschapstientje» van het waterschap Rijn en IJssel? </vraag>
      <vraag nummer="2">Is het waar dat voor de categorie gebouwd in dit waterschap de lastenheffing éénmalig met 33% is gestegen? </vraag>
      <vraag nummer="3">Is het u bekend of ook andere waterschappen op eenzelfde wijze taxatiekosten verhalen? </vraag>
      <vraag nummer="4">Zijn waterschappen gemachtigd deze taxatiekosten éénmalig door te belasten naar de categorie gebouwd? </vraag>
      <vraag nummer="5">Op welke wijze worden deze kosten voor de overige categorieën doorberekend? </vraag>
      <vraag nummer="6">Kunt u de redenering van het waterschap bevestigen, dat eigenaren op dit moment belang hebben bij de WOZ-taxaties, waarop grond de waterschappen hun tariefstelling baseren? Zo ja, wat is dat belang? </vraag>
      <vraag nummer="7">Kunnen ook andere belanghebbenden bij de WOZ-taxaties de taxatiekosten rechtstreeks doorberekenen? </vraag>
      <vraag nummer="8">Indien de eigenaar op deze manier rechtstreeks opdraait voor de kosten verbonden aan de WOZ-taxatie, lag het dan niet voor de hand dat de eigenaar ook rechtstreeks invloed kan uitoefenen op de te kiezen taxateur, c.q. de hoogte van de taxatiekosten? </vraag>
      <noten afkomstig="vraag">
         <noot nummer="1" datum="2004-08-10" bron="Dagblad de Stentor,">Dagblad de Stentor,, 10 augustus 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ten dele: het algemeen bestuur van het waterschap Rijn en IJssel heeft wel besloten tot een eenmalige verhoging van de omslag in 2004, maar deze bedraagt 22% in plaats van de genoemde 33%. Het gaat om een extra aanslag van € 0,15 per € 2 268,00 WOZ-waarde bovenop de normale heffing van € 0,68 per € 2 268,00 WOZ-waarde. Voor de eigenaar van een gemiddelde woning (WOZ-waarde € 150 000) komt dit neer op een eenmalige extra bijdrage van ongeveer € 10. De eenmalige extra heffing is nodig om de tegenvallende kosten te dekken van de WOZ-taxaties in de periode 1999–2002. Hiervoor moet het waterschap een nabetaling aan de gemeenten doen ter hoogte van € 4 400 000,00. De reserves van het waterschap zijn niet toereikend om deze kosten volledig te dekken. Daarom is besloten de helft van het bedrag te dekken door een eenmalige verhoging van de aanslag gebouwd. Op grond van de Wet waardering onroerende zaken (Wet WOZ) taxeren gemeenten telkens voor een periode van vier jaar de waarde van in hun gemeente liggende gebouwen. De WOZ-gegevens worden door de gemeenten zelf gebruikt bij het opleggen van aanslagen onroerende zaak belastingen (OZB) en worden ook aan de waterschappen en de rijksbelastingdienst geleverd. Die heffen op basis daarvan onderscheidenlijk de omslag gebouwd en de inkomstenbelasting (eigenwoningforfait/box III). De taxatiekosten die de gemeenten maken worden door de drie partijen gezamenlijk gedragen. In de periode 1999–2002 gebeurde dit op basis van een vast bedrag per object: de gemeenten brachten jaarlijks een bedrag per object bij de afnemers in rekening. Indien aan het eind van de periode zou blijken dat de werkelijke kosten veel hoger zouden zijn dan de vooraf geschatte richtbedragen, zou op grond van de zogenaamde vangnetregeling een nabetaling kunnen volgen. In de aanloop naar 2002 werd steeds duidelijker dat de werkelijke kosten in nagenoeg alle gemeenten hoger zouden uitkomen dan het vaste bedrag per object. Er werd rekening gehouden met een fors beroep op de vangnetregeling. Waterschappen zijn in verband hiermee op een gegeven moment overgegaan tot het vormen van reserves. Naar nu blijkt is de omvang van de reserve in een aantal gevallen toch onvoldoende om de einddeclaraties, die de gemeenten in de loop van 2003 hebben ingediend, volledig te kunnen voldoen. Met ingang van 2003 is bij de WOZ sprake van een macro kostenforfait. In 2003 bedroeg dit € 138,15 mln. Dit bedrag wordt over de drie afnemers van de WOZ verdeeld: 45% van het macro kostenforfait wordt opgebracht door gemeenten, 40% door het Rijk en 15% door waterschappen. De WOZ-kosten die dit kostenforfait overstijgen zijn voor rekening van de gemeenten. Voor het Rijk en de waterschappen geldt dus met ingang van 2003 dat hun financiële bijdrage voor de WOZ-kosten niet (meer) afhankelijk is van de gerealiseerde kosten bij de uitvoering van de WOZ. Om die reden ligt het niet voor de hand dat zij eventuele ontwikkelingen sinds 2003 doorvertalen in hun tarieven. </antwoord>
      <antwoord nummer="3">Ik heb daar geen nader onderzoek naar verricht. Feit is dat waterschappen in 2003 zijn geconfronteerd met declaraties voor tegenvallende WOZ-kosten over de voorliggende periode. Deze kosten moeten gedekt worden en dat kan op verschillende manieren. Het algemeen bestuur van het waterschap is het orgaan dat bevoegd is te besluiten op welke wijze deze kosten gedekt worden: bijvoorbeeld uit de reserves van het waterschap, of uit een tariefsverhoging over een of meerdere jaren. De provincie heeft hierbij een toezichthoudende rol. </antwoord>
      <antwoord nummer="4">Ja, op grond van artikel 119 van de Waterschapswet is het de waterschappen toegestaan de taxatiekosten rechtstreeks door te berekenen aan de categorie gebouwd. Voor zover mij bekend maken nagenoeg alle waterschappen van deze mogelijkheid gebruik. </antwoord>
      <antwoord nummer="5">Taxatiekosten hebben alleen betrekking op gebouwde onroerende zaken. Voor de overige categorieën worden geen WOZ-kosten gemaakt en is doorberekening dus niet aan de orde. </antwoord>
      <antwoord nummer="6">In artikel 120 van de waterschapswet is bepaald dat de WOZ-taxatie de heffingsmaatstaf vormt voor de omslag gebouwd. De taxatiekosten worden dus gemaakt ten behoeve van deze heffing en kunnen daarom op grond van artikel 119 van de Waterschapswet toegerekend worden aan de belangencategorie eigenaren van gebouwde onroerende zaken. In algemene zin is te stellen dat eigenaren belang hebben bij een correcte WOZ-taxatie omdat deze rechtstreeks doorwerkt in de hoogte van de belastingaanslag. </antwoord>
      <antwoord nummer="7">De taxatiekosten worden zoals gezegd door drie partijen gezamenlijk opgebracht: gemeenten, waterschappen en rijk. Net als de waterschappen hebben dus ook gemeenten en rijk te maken gehad met tegenvallende taxatiekosten over de periode tot en met 2002, die op de begroting gedekt moesten worden. Voor de gemeenten zal dit zijn uitwerking kunnen hebben gehad op de tarieven van de OZB, bij het Rijk worden deze kosten ingepast binnen de algemene middelen. Sinds 2003 is het macro-kostenforfait ingevoerd. Voor het Rijk en de waterschappen geldt daarmee dat met ingang van 2003 hun bijdragen aan de WOZ-kosten gemaximeerd zijn. De WOZ-kosten die het kostenforfait overstijgen zijn voor rekening van de gemeenten. Wanneer gemeenten het macro-kostenforfait zouden overschrijden, dan hoeft dit overigens niet automatisch in hogere OZB-tarieven te worden doorvertaald. Het zou bijvoorbeeld ook kunnen resulteren in uitgavenverminderingen op de rest van de gemeentelijke begroting. De afweging tussen verhoging van de tarieven of andere dekking van de kosten ligt bij het gemeentebestuur. </antwoord>
      <antwoord nummer="8">De kosten voor de uitvoering van de WOZ drukken op de gemeentelijke begroting. Rijk en waterschappen leveren daaraan een financiële bijdrage. Het college van B&amp;W legt aan de gemeenteraad verantwoording af over de gemeentelijke begroting, waaronder dus ook de WOZ-kosten. Via de lokale volksvertegenwoordiging kunnen eigenaren van onroerende zaken invloed uitoefenen op de hoogte van de WOZ-kosten. </antwoord>
      <noten afkomstig="antwoord"/>
   </antwoorden>
</kvr>
