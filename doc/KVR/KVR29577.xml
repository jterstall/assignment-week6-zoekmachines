<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de ministers van Binnenlandse Zaken en Koninkrijksrelaties en van Justitie over de organisatie Blood and Honour. (Ingezonden 22 juni 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29577
</item>
         <item attribuut="Inhoud">Vragen over de juridische gronden waarop deze organisatie in Spanje en Duitsland verboden is, en waarom dat in Nederland niet mogelijk is.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Veiligheid) Staats- en bestuursrecht (Grondrechten) Staats- en bestuursrecht (Politiek) Strafrecht en strafprocesrecht (Misdrijven) Welzijn (Minderheden)</item>
         <item attribuut="Trefwoorden">Delicten Discriminatie Levensbeschouwingen Openbare orde en veiligheid</item>
         <item attribuut="Vindplaats">Kamervragen met antwoord 2007-2008, nr. 148, Tweede Kamer</item>
         <item attribuut="Vraagnr_bij_indiening">2060719040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2007-10-03</item>
         <item attribuut="Datum_indiening">2007-06-22</item>
         <item attribuut="Document-id">KVR29577</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="317" allpagenumbers="317 318" vetnummer="2060719040" code="0708tkkvr148" lopendefooter="Tweede Kamer, vergaderjaar 2007–2008, Aanhangsel" filenaam="KVR29577" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="148" onderwerp="" indiendatum="2007-06-22">
         <vrager partij="CDA" oorsprong="parlement">Sterk</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2007-10-3">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Op welke juridische gronden is Blood and Honour in Spanje en Duitsland verboden? </vraag>
      <vraag nummer="2">Wat wordt de inhoud van de wet waarmee België bezig is en op welke titel wil België organisaties als Blood and Honour aan banden leggen? </vraag>
      <vraag nummer="3">Waarom is het in Spanje en Duitsland wél mogelijk om Blood and Honour te verbieden en waarom zou dat in Nederland niet mogelijk zijn? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Het Duitse ministerie van Binnenlandse Zaken verbood op 14 september 2000 de Blood &amp; Honour Division Deutschland en haar jeugdorganisatie White Youth, omdat die zich tegen de grondwettelijke orde en tegen de idee van goede verstandhouding onder de volkeren (Völkerverständigung) zouden richten. De vereniging is verboden op grond van §3 van het Vereinsgesetz (Wet op de Vereniging). Het openlijk tonen van de uitgeschreven woorden «Blood &amp; Honour» is als symbool van een verboden vereniging strafbaar op grond van §86a (in verbinding met §86) van het StGB (Duitse Wetboek van Strafrecht). In Spanje is de organisatie Blood and Honour als zodanig niet verboden. Wel heeft de Guardia Civil in april 2005 een organisatie van neonazi’s ontmanteld, die gelieerd zou zijn aan Blood and Honour. Hierbij zijn 21 personen gearresteerd, op beschuldiging van schending van fundamentele rechten en vrijheden, verdediging van genocide, verboden wapenbezit en wapenhandel en illegale vereniging. Hierbij ging het echter om strafbare activiteiten van de personen zelf, niet om de organisatie als zodanig. </antwoord>
      <antwoord nummer="2">Het wetsvoorstel betreffende het verbod op racistische, negationistische en neonazistische organisaties is op 22 maart 2007 door een aantal leden van de Belgische Kamer van volksvertegenwoordigers ingediend. Het voorstel bepaalt dat elke organisatie wiens oogmerk of activiteiten gekenmerkt worden door racistische, xenofobe, autoritaire of totalitaire opvattingen of bedoelingen, ongeacht of ze van politieke, ideologische, confessionele of filosofische aard zijn, die theoretisch of in de praktijk strijdig zijn met de beginselen van de democratie of de mensenrechten, met de goede werking van de democratische instellingen of andere grondslagen van de rechtsstaat, is verboden. Datzelfde geldt voor het optreden in het openbaar van private personen in groepsverband waarvan de activiteiten bovengenoemde kenmerken bezitten. Of een organisatie of optreden aan deze omschrijving voldoet, wordt door de strafrechter beoordeeld. De volledige tekst van het wetsvoorstel te vinden op http://www.dekamer.be/FLWB/PDF/ 51/3014/51K3014001.pdf. </antwoord>
      <antwoord nummer="3" voetnoot="1">De mogelijkheden tot het verbieden van organisaties als Blood and Honour zijn afhankelijk van de wetgeving in de betreffende Staat. Een verbod van Blood and Honour in Nederland is niet onmogelijk. In de beantwoording van eerdere kamervragen van het lid Sterk over Blood and Honour <voetnoot nummer="1"/>heb ik aangegeven dat thans nog onvoldoende informatie voorhanden is om tegen deze groepering een procedure op grond van artikel 2:20 lid 1 BW te starten. Op grond van artikel 2:20 lid 1 BW kan een rechtspersoon waarvan de werkzaamheid in strijd is met de openbare orde, door de rechtbank op verzoek van het Openbaar Ministerie verboden worden verklaard en ontbonden. Indien nieuwe informatie ter beschikking komt zal het Openbaar Ministerie opnieuw afwegen of het starten van een dergelijke procedure opportuun is. Voorts heb ik aangegeven dat de Dienst Nationale Recherche van het KLPD, onder leiding van het Landelijk Parket, inspanningen verricht om rechts-extremistische groeperingen in Nederland (zoals Blood and Honour) zo volledig mogelijk in kaart te brengen. Indien door deze rechts-extremistische groeperingen strafbare feiten worden begaan, heeft bestrijding daarvan hoge prioriteit en voortdurende aandacht. Verder zal bij voldoende informatie ook worden bekeken of het mogelijk is om tegen Blood and Honour een procedure te beginnen op grond van artikel 5a van de Wet conflictenrecht corporaties. Dit artikel biedt de mogelijkheid om de activiteiten van een buitenlandse rechtspersoon of een ander juridisch lichaam wegens strijd met de openbare orde in Nederland stop te zetten. Op grond van de Wet openbare manifestaties is het met het oog op het bestrijden of voorkomen van wanordelijkheden mogelijk om een vergadering of bijeenkomst te verbieden. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2006–2007, Aanhangsel Handelingen nr. 1670</noot>
      </noten>
   </antwoorden>
</kvr>
