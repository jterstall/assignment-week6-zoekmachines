<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Waalkens (beiden PvdA) aan de ministers van Binnenlandse Zaken en Koninkrijksrelaties, van Justitie en van Landbouw, Natuur en Voedselkwaliteit over een mogelijke toename van incidenten met agressieve honden. (Ingezonden 28 juli 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21271
</item>
         <item attribuut="Rubriek">Natuur (Fauna)</item>
         <item attribuut="Trefwoorden">Huisdieren</item>
         <item attribuut="Vindplaats">Kamervragen met antwoord 2004-2005, nr. 76, Tweede Kamer</item>
         <item attribuut="Vraagnr_bij_indiening">2030418720</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Waalkens</persoon>
         </item>
         <item attribuut="Datum_reaktie">2004-09-28</item>
         <item attribuut="Datum_indiening">2004-07-28</item>
         <item attribuut="Document-id">KVR21271</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="165" allpagenumbers="165 166" vetnummer="2030418720" code="0405tkkvr76" lopendefooter="Tweede Kamer, vergaderjaar 2004–2005, Aanhangsel" filenaam="KVR21271" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="76" onderwerp="" indiendatum="2004-07-28">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Waalkens</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-09-28">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Houdt u bij of incidenten waarbij mensen door (agressieve) honden worden gebeten toenemen en zo ja, welke ontwikkeling is er in het afgelopen jaar waar te nemen? </vraag>
      <vraag nummer="2">Houdt u bij of het aantal agressieve honden toeneemt en zo ja, welke ontwikkeling is er het afgelopen jaar waar te nemen? </vraag>
      <vraag nummer="3">Wat is uw oordeel over deze ontwikkelingen? </vraag>
      <vraag nummer="4">Wat heeft u gedaan om een strikte controle op de naleving van de plicht tot aanlijnen en muilkorven van bepaalde agressieve hondensoorten te waarborgen? </vraag>
      <vraag nummer="5">Welke gedragslijn volgt het openbaar ministerie bij herhaald overtreden van deze plicht? </vraag>
      <vraag nummer="6">Welke gedragslijn volgt het openbaar ministerie ten aanzien van de hondeneigenaar wiens hond herhaaldelijk bij incidenten betrokken is geweest? Kan in dit soort gevallen bij de rechter gevorderd worden dat deze eigenaar een verbod opgelegd krijgt om gedurende een aantal jaren in het bezit van een hond te zijn? </vraag>
      <vraag nummer="7">Wat is bekend over het profiel van eigenaren van agressieve hondensoorten? Worden deze hondensoorten bijvoorbeeld bewust aangeschaft om mensen te intimideren of te overbluffen? </vraag>
      <vraag nummer="8">Wat is bekend over de spreiding van agressieve hondensoorten over de grote steden, andere steden of gemeenten op het platteland? </vraag>
      <vraag nummer="9">Hoe kan worden bereikt dat gemeenten met eigen personeel extra capaciteit vrij maken om handhavend op te treden? Zal de toekomstige wettelijke regeling van de lokale bestuurlijke boete die extra mogelijkheden geven? </vraag>
      <vraag nummer="10">Onder welke voorwaarden kan een gemeente in haar lokale verordening bepalen dat bijvoorbeeld bepaalde delen van de stad verboden worden voor agressieve honden? Wilt u meewerken om een juridisch experiment met zo’n lokale aanpak, inclusief een extra gemeentelijke inspanning op het terrein van handhaving, mogelijk te maken? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Het aantal incidenten waarbij mensen door honden worden gebeten, wordt niet centraal geregistreerd. </antwoord>
      <antwoord nummer="2">Of het aantal agressieve honden toeneemt wordt niet bijgehouden, wel is het aantal in beslag genomen pitbullachtige honden de laatste jaren toegenomen. Dit zegt echter niets over het aantal agressieve honden. </antwoord>
      <antwoord nummer="3">Aangezien er geen gegevens zijn over de ontwikkeling van het aantal agressieve honden, kan ik hierover geen oordeel geven. De toename van het aantal in beslag genomen pitbullachtige honden kan een indicator zijn voor de totale populatie pitbullachtige honden, maar kan bijvoorbeeld ook duiden op verhoogde alertheid bij de Algemene Inspectiedienst (AID) en de politie. </antwoord>
      <antwoord nummer="4">De politie is verantwoordelijk voor de handhaving van de muilkorf- en aanlijnplicht. De AID is belast met de afhandeling van klachten en trekt binnengekomen tips na met betrekking tot het fokken, importeren of houden van pitbullachtige honden. De beschikbare capaciteit van de AID wordt vastgesteld in afstemming met LNV en het Openbaar Ministerie. </antwoord>
      <antwoord nummer="5">Bij overtreding van een verplichting tot aanlijnen of muilkorven zal de eigenaar op grond van de betreffende Algemene Plaatselijke Verordening een geldboete kunnen worden opgelegd en kan bij herhaalde overtreding van deze verplichting de betreffende hond in beslag worden genomen en onttrekking aan het verkeer worden gevorderd. Indien een bijtincident heeft plaatsgevonden is sprake van overtreding van artikel 425 WvSr, waarop als maximumstraf een hechtenis van ten hoogste zes maanden of geldboete van de derde categorie is gesteld. Daarnaast zal in veel gevallen de hond in beslag worden genomen, waarna onttrekking aan het verkeer kan worden gevorderd en opdracht kan worden gegeven de hond te laten inslapen. De politie dient na een bijtincident het College van burgemeester en wethouders in te lichten, die de eigenaar van de hond kan bevelen de hond voortaan aan te lijnen en/of te muilkorven. Als een in beslag genomen hond een pitbullachtige is zal onttrekking aan het verkeer worden gevorderd, omdat pitbullachtigen op grond van de Gezondheids- en Welzijnswet voor dieren in samenhang met de Regeling agressieve dieren verboden honden zijn. </antwoord>
      <antwoord nummer="6">Het Openbaar Ministerie kent geen landelijke gedragslijn ten aanzien van hondeneigenaren wier hond herhaaldelijk betrokken is geweest bij incidenten. Voor zover bekend komt het relatief weinig voor dat dezelfde hond herhaaldelijk bij een incident betrokken is. Ik verwijs naar het antwoord op vraag 5 ten aanzien van de mogelijkheid tot in beslagname van deze honden. Indien een hondeneigenaar meer dan eens bij een incident met een hond die hem toebehoort betrokken is geweest kan een voorwaardelijke straf worden gevorderd en eventueel een geldboete, waarbij als bijzondere voorwaarde wordt gesteld dat hij gedurende de proeftijd geen hond mag houden. </antwoord>
      <antwoord nummer="7">Er is geen eenduidig profiel van eigenaren van agressieve honden. </antwoord>
      <antwoord nummer="8">Over de daadwerkelijke spreiding van agressieve honden door Nederland is niets bekend, deze worden namelijk niet geregistreerd. Wel blijkt uit de gegevens van LASER dat veel pitbullachtige honden in beslag worden genomen in de grote steden zoals Rotterdam, Den Haag, Amsterdam en Breda, hoewel ook in bepaalde regio’s in Limburg en Drenthe relatief veel honden in beslag worden genomen. </antwoord>
      <antwoord nummer="9">Het wetsvoorstel Bestuurlijke boete kleine ergernissen ligt op dit moment voor advies bij de Raad van State. Dit wetsvoorstel maakt het mogelijk dat het verantwoordelijke bestuursorgaan voor een aantal overtredingen van gemeentelijke verordeningen een bestuurlijke boete kan opleggen. Deze mogelijkheid gaat gelden voor categorieën van gedragingen die zijn opgenomen in de bij de wet behorende algemene maatregel van bestuur. Op dit moment is deze algemene maatregel van bestuur in voorbereiding. Het is de bedoeling ook gedragingen met betrekking tot agressieve honden als categorie op te nemen. Gemeenten hebben op dit moment verordenende bevoegdheid voor zover de Regeling agressieve dieren niet geldt. Na inwerkingtreding van de wet kunnen gemeentelijke toezichthouders ook handhavend optreden tegen overtreding van de verordening. </antwoord>
      <antwoord nummer="10">Gemeenten kunnen nu reeds een verbod opnemen voor het laten verblijven van een gevaarlijke hond op de weg of op het terrein van een ander. Dit verbod kan gelden voor de gehele openbare weg. In de model-APV van de Vereniging Nederlandse Gemeenten (VNG) is een dergelijk verbod opgenomen. De meeste gemeenten hebben deze modelbepaling of een soortgelijke bepaling opgenomen in de APV. Met de invoering van de bestuurlijke boete kleine ergernissen krijgen gemeenten meer feitelijke handhavingsmogelijkheden. Gezien bovenstaande is naar mijn mening een juridischexperiment niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
