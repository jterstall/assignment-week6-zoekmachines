<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Visser-van Doorn en Verburg (beiden CDA) aan de ministers voor Grote Steden- en Integratiebeleid en van Justitie en de staatssecretaris van Onderwijs, Cultuur en Wetenschappen, dhr. Van der Ploeg over de afgelasting van de opera-productie Aïsja. (Ingezonden 19 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13005
</item>
         <item attribuut="Inhoud">Vragen over het afgelasten van de opera-productie Aïsja, nadat de Marokaanse spelers van de opera door een islamitische vereniging waren bedreigd (NRC, 1 december 2000 en Volkskrant, 2 december 2000).</item>
         <item attribuut="Rubriek">Cultuur en taal (Podiumkunsten)</item>
         <item attribuut="Trefwoorden">Godsdiensten Opera</item>
         <item attribuut="Vindplaats">Kamervragen met antwoord 2000-2001, nr. 594, Tweede Kamer</item>
         <item attribuut="Vraagnr_bij_indiening">2000103880</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Visser-van Doorn</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">2001-01-25</item>
         <item attribuut="Datum_indiening">2000-12-19</item>
         <item attribuut="Document-id">KVR13005</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1227" allpagenumbers="1227 1228" vetnummer="2000103880" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13005" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="594" onderwerp="" indiendatum="2000-12-19">
         <vrager partij="CDA" oorsprong="parlement">Visser-van Doorn</vrager>
         <vrager partij="CDA" oorsprong="parlement">Verburg</vrager>
         <vraagt-aan>de ministers voor Grote Steden- en Integratiebeleid en van Justitie en de staatssecretaris van Onderwijs, Cultuur en Wetenschappen, dhr. Van der Ploeg</vraagt-aan>
      </vraagdata>
      <antwoorddata antwoorddatum="25 januari 2001), zie ook Aanhangsel Handelingen nr. 486, vergaderjaar 2000–2001">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de ministers voor Grote Steden- en Integratiebeleid en van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hoe beoordeelt u de afgelasting van de opera-productie Aïsja in Rotterdam onder druk van Nederlandse en Marokkaanse moslims? <voetnoot nummer="1"/>
      </vraag>
      <vraag nummer="2">Wat is het verschil in inhoud en/of vormgeving met het toneelstuk dat is uitgevoerd in Rome, gebaseerd op een boek van dezelfde schrijfster waarbij Aïsja wel op het toneel mocht staan? Waarom riep dit toneelstuk in Rome geen religieuze weerstand op? </vraag>
      <vraag nummer="3">Welke islamitische vereniging uit Rotterdam heeft de Marokkaanse regeringspartij USFP een fax gestuurd waarin stond dat de Marokkaanse spelers eenzelfde lot zou wachten als Salmon Rushdie als het stuk zou worden doorgezet? </vraag>
      <vraag nummer="4">Deelt u de mening dat dergelijke bedreigingen onacceptabel zijn? Zo ja, wat gaat u er aan doen? </vraag>
      <noten afkomstig="vraag">
         <noot nummer="1" datum="2000-12-2" bron="NRC d.d. 1 december jl. en Volkskrant">NRC d.d. 1 december jl. en Volkskrant, 2 december 2000</noot>
      </noten>
   </vragen>
   <antwoorden aantal="4">
      <antwoord nummer="1">De regering betreurt de afgelasting van de operaproductie «Aïsja en de vrouwen van Medina» om verschillende redenen. Allereerst betreft het hier een Nederlands-Marokkaanse co-productie die – nog los van artistieke waarden – een breed Nederlands publiek meer inzicht had kunnen verschaffen in de cultuurgeschiedenis van de Islam. Voor zover de afgelasting het gevolg is geweest van druk van de kant van Nederlandse en Marokkaanse moslims, is sprake van een ongewenste aantasting van het grondwettelijk recht van vrije meningsuiting en van de artistieke vrijheid, die in Nederland, maar ook daarbuiten essentieel zijn voor de beoefening van kunst en cultuur. </antwoord>
      <antwoord nummer="2">Het boek «Ver van Medina» van de Algerijns–Franse schrijfster Assia Djebar heeft aan de basis gestaan van beide producties. Anders echter dan in de Nederlandse productie, traden in de Romeinse voorstelling louter autochtone acteurs en zangers op. Verder was de in het Italiaans vertaalde tekst getoonzet op niet-Marokkaanse muziek en werden sleutelfiguren uit de lslam niet geheel zichtbaar, namelijk met de gezichten deels achter maskers verborgen, ten tonele gevoerd. Wellicht verklaren deze verschillen waarom de voorstelling in Rome geen weerstand heeft opgeroepen. De opvoering in Rome trok uiteindelijk onder in Italië levende allochtone groepen een bezoekerspercentage van 5 tot 10. Het Onafhankelijk Toneel richtte zich – gegeven de ervaringscijfers bij eerdere producties – op een percentage van 30 tot 40. </antwoord>
      <antwoord nummer="3">Noch bij de Marokkaanse, noch bij de Nederlandse autoriteiten is iets bekend van een fax aan de regeringspartij USFP. Er is wél sprake van een fax van een in Nederland verblijvende Marokkaanse journalist aan de Marokkaanse krant «Itihad El Ishteraki» waarin hij berichtte over de voorgenomen opvoering van «Aïsja» in Nederland en waarin hij suggereerde dat de betreffende opvoering wel eens tot verwikkelingen zou kunnen leiden, vergelijkbaar met de zaak Salman Rushdie. De Nederlandse Ambassade te Rabat heeft van de directeur van de betreffende krant de bevestiging gekregen, zowel van het bestaan van de fax zelf als van de strekking daarvan. De krant wilde echter niet meewerken aan het verkrijgen van inzage in de betreffende fax, laat staan aan het ter beschikking stellen van een kopie daarvan. Geconcludeerd moet worden dat, gesterkt door de berichtgeving in Marokko, een gevoel van onzekerheid en onbehagen is ontstaan onder de direct bij de productie betrokken medewerkers, ingegeven door culturele en religieuze overwegingen. In die zin is in ieder geval wél een perceptie van dreiging aan de orde. Het Openbaar Ministerie heeft geen aanwijzing verkregen dat vanuit Nederland een fax is verstuurd aan de Marokkaanse regeringspartij USFP of dat anderszins in of vanuit Nederland bedreigingen zijn geuit. Noch in Nederland, noch in Marokko is aangifte van bedreiging gedaan. Ook overigens zijn er onvoldoende aanwijzingen van strafbare feiten om een verder (justitieel) onderzoek in te stellen. </antwoord>
      <antwoord nummer="4">Vanzelfsprekend acht de Regering dreigementen te allen tijde onacceptabel, zeker indien deze zijn gebaseerd op onverdraagzaamheid ten opzichte van individuele en artistieke vrijheden, ingegeven door welke politieke, maatschappelijke, culturele of religieuze overwegingen dan ook. Voor het bestaan van concrete dreigementen ontbreekt vooralsnog enige directe aanwijzing. Vanuit de Nederlandse democratische rechtsorde en de Grondwet bezien, behoren in religies opgenomen geboden en verboden geen dwingend stempel te drukken op het handelen van mensen, tenzij zij zich daaraan uit vrije wil onderwerpen. Naar de opvatting van de Regering moet een situatie waarin culturele en religieuze overwegingen de opvoering van een podiumvoorstelling onmogelijk maken, ernstig worden betreurd. Niet in de laatste plaats omdat deze productie had kunnen bijdragen aan het verwerven van meer inzicht in en begrip voor de culturele en religieuze waarden van de islam. De Regering zal er alles aan doen om een klimaat van individuele en artistieke vrijheid te waarborgen, waarin kennis van en begrip voor verschillende culturen zoveel mogelijk worden gestimuleerd, ook door middel van kennismaking met authentieke kunstuitingen. </antwoord>
      <noten afkomstig="antwoord"/>
   </antwoorden>
</kvr>
