<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de staatssecretaris van Verkeer en Waterstaat over het mogelijk ongekeurd vertrekken van een El Al-toestel. (Ingezonden 8 augustus 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18358
</item>
         <item attribuut="Inhoud">Vragen naar aanleiding van berichten als zou een El Al-vliegtuig zonder veiligheidsinspectie van Schiphol vertrokken zijn.</item>
         <item attribuut="Rubriek">Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Schiphol Vliegveiligheid</item>
         <item attribuut="Vindplaats">Kamervragen met antwoord 2002-2003, nr. 1789, Tweede Kamer</item>
         <item attribuut="Vraagnr_bij_indiening">2020315780</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-08-25</item>
         <item attribuut="Datum_indiening">2003-08-08</item>
         <item attribuut="Document-id">KVR18358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3745" allpagenumbers="3745 3746" vetnummer="2020315780" code="0203tkkvr1789" lopendefooter="Tweede Kamer, vergaderjaar 2002–2003, Aanhangsel" filenaam="KVR18358" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1789" onderwerp="" indiendatum="2003-08-8">
         <vrager partij="GroenLinks" oorsprong="parlement">Karimi</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-08-25">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u het artikel «El Al-toestel vertrok ongekeurd» gelezen? <voetnoot nummer="1"/>
      </vraag>
      <vraag nummer="2">Is het waar dat noch door de Raad voor Transportveiligheid noch door de Inspectie Verkeer en Waterstaat een veiligheidsinspectie aan het vliegtuig is uitgevoerd? Zo ja, hoe is dit mogelijk en vindt u dit verantwoord gezien de geschiedenis van El Al op Schiphol en gezien de wapenzendingen die deze maatschappij regelmatig vervoert? </vraag>
      <vraag nummer="3">Kunt u nauwgezet aangeven wie er voor deze gang van zaken verantwoordelijk is, welke procedures zijn doorlopen en welke onderzoeken hebben plaatsgevonden alvorens het toestel weer is vrijgegeven? </vraag>
      <noten afkomstig="vraag">
         <noot nummer="1" datum="2003-08-6" bron="Dagblad Trouw">Dagblad Trouw, 6 augustus 2003</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De Raad voor de Transportveiligheid heeft niet als taak het uitvoeren van veiligheidsinspecties. Op grond van de Wet Raad voor de Transportveiligheid heeft de Raad onder andere tot taak ernstige incidenten in de burgerluchtvaart te onderzoeken. Het is daarbij aan de Raad te bepalen of en, zo ja, in welke mate het onderzoek zal plaatsvinden. De Raad is daar volstrekt onafhankelijk in. De Inspectie Verkeer en Waterstaat heeft in dit geval geen inspectie uitgevoerd. Voor zover het de luchtwaardigheid betreft worden toestellen met schade volgens geldende internationale regels door de technische dienst van de onderneming in kwestie gecontroleerd en gerepareerd. Vervolgens wordt na de reparatie het toestel door de technische dienst van de onderneming afgetekend en luchtwaardig verklaard. Dat is ook in dit geval op een juiste wijze en correct gedaan. Wel is de Inspectie van mening dat gegeven de aard van het incident en mede gezien de te verwachten maatschappelijke impact die als gevolg van een incident met een El Al-Boeing boven Nederlands grondgebied kan ontstaan, het beter ware geweest om vóór vertrek van het toestel in kwestie, een veiligheidscontrole op het toestel uit te voeren. Dat kan overigens pas plaatsvinden nadat de Raad voor de Transportveiligheid het vliegtuig heeft vrijgegeven, dat wil zeggen dat de Raad het toestel dan niet meer nodig heeft voor verder onderzoek. De Inspectie zal de procedure voor dergelijke incidenten zodanig aanpassen, dat tijdig voor vertrek van een toestel een veiligheidsinspectie kan worden uitgevoerd. Daartoe zal de Inspectie onder andere op korte termijn nadere afspraken maken met de Raad voor de Transportveiligheid en met het Korps Landelijke Politie Diensten (waaronder de Luchtvaartpolitie valt). Op basis van eerdere inspecties bij vliegtuigen van El Al in Nederland en de Europese database met gegevens van inspecties die elders in Europa aan El Al-vliegtuigen zijn uitgevoerd was er in het onderhavige geval geen aanleiding om bij voorbaat te twijfelen aan de luchtwaardigheid van El Al-toestellen. De aard van de lading is geen overweging bij de beslissing om al dan niet een veiligheidsinspectie uit te voeren naar de technische staat van een vliegtuig. </antwoord>
      <antwoord nummer="3">Bij ernstige incidenten als deze worden in eerste instantie de Raad voor de Transportveiligheid en de Luchtvaartpolitie geïnformeerd. Daarna informeert de Raad de Inspectie Verkeer en Waterstaat, waaraan geen tijdslimiet is verbonden. De melding van de Raad is dinsdag 5 augustus (om 09.26 uur) bij de divisie Luchtvaart binnengekomen. De luchthaven Schiphol heeft de verplichting om een incident binnen 72 uur te melden en heeft dit incident op maandag 4 augustus 2003 (om 10.25 uur) gemeld. Het toestel is op maandag 4 augustus 2003 rond 11.00 uur vertrokken. Nadat het EL AL-toestel afgelopen maandag door de Raad voor de Transportveiligheid is vrijgegeven (hetgeen betekende dat de Raad het toestel niet meer nodig had voor het incidentenonderzoek) zijn onder leiding van de op Schiphol gestationeerde technische dienst van El Al reparaties uitgevoerd. El Al heeft daarbij ook de technische dienst van de KLM ingeschakeld, die heeft afgetekend voor het werk dat zij, in opdracht van El Al, aan het vliegtuig heeft verricht. Vervolgens zijn de reparaties door de technische dienst van El Al afgetekend, waarmee het toestel luchtwaardig is verklaard. Daarna is het toestel vanaf Schiphol vertrokken. Deze gang van zaken was in overeenstemming met de internationale regels. De technische dienst van El Al is in dergelijke situaties bevoegd zelfstandig af te tekenen en het toestel luchtwaardig te verklaren. Zij doet dit in samenspraak met en onder toezicht van de bevoegde luchtvaartautoriteit van het land van herkomst, in dit geval Israël. </antwoord>
      <noten afkomstig="antwoord"/>
   </antwoorden>
</kvr>
