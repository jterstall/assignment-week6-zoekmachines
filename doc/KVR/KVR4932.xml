<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Giskes (D66) over de problematiek van de wagenparken met grijze kentekenauto's. (Ingezonden 4 maart 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4932
</item>
         <item attribuut="Inhoud">Inzake de mogelijke overeenkomsten met MKB-Nederland en de Stichting Belangen Grijskentekeneigenaren op grond waarvan leden van deze organisaties geacht worden een bezwaar tegen de heffing van motorrijtuigenbelasting te maken gezien auto's met grijze kentekens per 1 januari 1995 fiscaal worden behandeld als auto's met een geel kenteken.</item>
         <item attribuut="Rubriek">Belastingen (Motorrijtuigenbelasting)</item>
         <item attribuut="Trefwoorden">Motorrijtuigenbelasting</item>
         <item attribuut="Vindplaats">Kamervragen met antwoord 1996-1997, nr. 1217, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Giskes</persoon>
         </item>
         <item attribuut="Datum_reaktie">1997-05-20</item>
         <item attribuut="Datum_indiening">1997-03-04</item>
         <item attribuut="Document-id">KVR4932</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2487" allpagenumbers="2487 2488" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1217" onderwerp="" indiendatum="1997-03-4">
         <vrager partij="D66" oorsprong="parlement">Giskes</vrager>
         <vraagt-aan/>
      </vraagdata>
      <antwoorddata antwoorddatum="20 mei 1997), zie ook Aanhangsel Handelingen nr. 922, vergaderjaar 1996–1997.">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het recente artikel <voetnoot nummer="1"/>over de problematiek van de wagenparken met zogenaamde grijze kentekenauto’s die door een wetswijziging per 1 januari 1995 fiscaal worden behandeld als auto’s met een geel kenteken? </vraag>
      <vraag nummer="2">Hebt u overeenkomsten gesloten met MKB-Nederland en met de Stichting Belangen Grijskentekeneigenaren op grond waarvan aangeslotenen bij deze organisaties geacht worden een bezwaar tegen de heffing van motorrijtuigenbelasting gemaakt te hebben? </vraag>
      <vraag nummer="3">Is het in dat geval waar, dat in tenminste één van deze overeenkomsten een element van terugwerkende kracht voorkomt ten aanzien van het aanwezig geacht worden van een tijdig ingediend bezwaarschrift? Zo ja, bent u bereid een overeenkomstig element van terugwerkende kracht aan te nemen bij in deze zaak niet tijdig ingediende bezwaarschriften? </vraag>
      <vraag nummer="4">Deelt u de mening, dat er in het geval van het bestaan van de twee overeenkomsten, bij de betrokkenen die niet bij een van beide genoemde organisaties zijn aangesloten, de indruk kan rijzen van een maatschappelijk moeilijk aanvaardbare ongelijke behandeling? Zo ja, bent u bereid voor hen eveneens een begunstigende regeling te treffen? </vraag>
      <vraag nummer="5">Welk beleid hanteert u in het algemeen ter zake van ambtshalve teruggaven in zaken waarbij een terecht bezwaar tegen de betaling of tegen de naheffingsaanslag is ingediend, zij het buiten de bezwaartermijn? Bent u voornemens dit beleid ook te hanteren in het geval de uitspraak van de belastingrechter in Arnhem van 5 februari 1997 in deze zaak door de Hoge Raad wordt bevestigd? </vraag>
      <vraag nummer="6">Kunt u – nu u de Kamer op 25 februari heeft laten weten dat u tegen eerder genoemde aanslag beroep in cassatie aantekent – meedelen op basis van welke argumenten u meent dat het gerechtshof een verkeerde uitspraak heeft gedaan? MKB = Midden- en kleinbedrijf </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-03-1" bron="NRC Handelsblad">NRC Handelsblad, 1 maart 1997</noot>
         <noot nummer="2">Antwoord op mondelinge vragen van het lid H.G.J. Kamp</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De Belastingdienst heeft met de Stichting Belangen Grijskentekeneigenaren en met de Koninklijke Vereniging MKB overeenkomsten gesloten over een praktische vorm voor de afdoening van de te verwachten stroom aan bezwaarschriften, die bij het in brede kring bekend worden van de ter zake te voeren proefprocedures op gang zou komen. Uitgangspunt vormde het lidmaatschap van de stichting en de vereniging, dat zou gelden als een bezwaar tegen de heffing van de motorrijtuigenbelasting naar het personenauto-tarief. </antwoord>
      <antwoord nummer="3">Beide overeenkomsten gaan ervan uit dat de leden door hun lidmaatschap geacht worden bezwaar te hebben gemaakt tegen de heffing van de motorrijtuigenbelasting naar het personenauto-tarief voor de tijdvakken waarvoor dit mogelijk was op en de tijdvakken die zouden aanbreken na de datum van het sluiten van de onderscheiden overeenkomsten en hebben bij hun totstandkoming geen element van terugwerkende kracht in zich. Na het bekend worden van de uitspraak van het Gerechtshof is evenwel naar voren gekomen, dat de overeenkomst met de stichting een onduidelijkheid bevat ten aanzien van haar werking in de tijd. Mede omdat tijdens de loop van de procedure voor het Gerechtshof van de zijde van het Centraal Bureau Motorrijtuigenbelasting in verschillende contacten naar de stichting toe de indruk kan zijn gewekt dat de overeenkomst ook zou terugwerken voor nieuwe leden, hebben de inspecteur, de gemachtigde van de stichting en de stichting dit punt nader bezien. Het vertrouwensbeginsel heeft partijen tot het inzicht gebracht dat deze indruk moet worden gehonoreerd. Gelet op het specifieke dat geldt voor sommige leden van de stichting, is er geen reden voor gevallen waarin daar geen sprake van is, af te wijken van het algemeen beleid in deze, zoals dat is uiteengezet in het antwoord op vraag 5. </antwoord>
      <antwoord nummer="4">De afspraken tussen de Belastingdienst en de respectieve groepen van belanghebbenden dragen in zich, dat degenen die zij vertegenwoordigen op basis van één van die overeenkomsten, geacht worden gebruik te hebben gemaakt van hun wettelijk recht tot bezwaar. In beide gevallen was kenbaar dat feitelijk werd opgetreden namens de betrokken houders. Het was duidelijk dat ook zonder het maken van afspraken bezwaren zouden worden ingediend. Wie geen bezwaar heeft gemaakt hetzij rechtstreeks individueel, hetzij in de aanmelding als lid van de stichting door het zijn van lid van de vereniging MKB, zal derhalve geen profijt kunnen hebben van een mogelijke uiteindelijk voor de hiervoor bedoelde belanghebbende positieve eindbeslissing van de rechter, i.c. de Hoge Raad. Dit is een onvermijdelijk gevolg van de keus geen rechtsmiddel aan te wenden. Voor het treffen van een begunstigende regeling, alsof wèl formeel bezwaar is gemaakt, zie ik voor die gevallen geen aanleiding. Ik verwijs hierbij ook nog naar het antwoord op vraag 5. Ook bij andere procedures geldt het principe dat men actie moet ondernemen om zijn rechten geldend te maken. Ik noem bijvoorbeeld de procedures in het kader van het St. Oedenrode-arrest en de zaak inzake de vergoeding bij speelautomaten. </antwoord>
      <antwoord nummer="5" voetnoot="1 2">Het beleid ter zake van ambtshalve teruggaven in zaken waarbij een bezwaarschrift tegen een onjuiste betaling op aangifte of naheffingsaanslag is ingediend na het verstrijken van de bezwaartermijn, is opgenomen in de Voorschriften inzake het ambtshalve verlenen van verminderingen of teruggaven. <voetnoot nummer="1"/>Een kopie daarvan voeg ik bij <voetnoot nummer="2"/>. Uit deze voorschriften blijkt dat slechts voor aanslagen of betalingen op aangifte die op de dag waarop de belastingrechter uitspraak doet, nog niet onherroepelijk vaststaan, een uitspraak van een Hof of arrest van de Hoge Raad aanleiding kan zijn voor ambtshalve vermindering achteraf van een aanslag of teruggaaf van belasting. Een belastingaanslag of betaling op aangifte staat onherroepelijk vast als daartegen geen bezwaar of beroep meer mogelijk is. Het voorgaande lijdt uitzondering indien een afwijkende regeling is getroffen, dan wel de inspecteur belanghebbende de toezegging heeft gedaan dat de opgelegde aanslag c.q. de betaling op aangifte wordt verminderd indien de fiscus in een andere procedure betreffende een identiek geval i het ongelijk wordt gesteld en belanghebbende om die reden heeft afgezien van het instellen van beroep. Op grond van het vertrouwensbeginsel moet de inspecteur de toegezegde vermindering verlenen, ook al levert dit strijd op met het bepaalde in de Voorschriften. Een afwijking van dit beleid voor andere belastingplichtigen, ingeval de Hoge Raad de uitspraak van het Gerechtshof te Arnhem van 5 februari 1997 bevestigt, acht ik onder meer vanwege het gelijkheidsbeginsel ongewenst. Bij Besluit van 17 december 1996, nr. AFZ96/3312M is inmiddels een richtsnoer gegeven voor situaties waarin te verwachten is dat zonder nadere regeling een massale stroom van bezwaarschriften op gang komt. Voor bijzondere gevallen kan van de in het besluit neergelegde regeling worden afgeweken. Het gaat in het onderhavige geval om een groot aantal belanghebbenden en een principieel juridische kwestie; daarnaast kan worden aangenomen dat thans alle belanghebbenden kennis zullen hebben genomen van de uitspraak van het Hof. Gezien het vorenstaande en gelet op de praktische implicaties van een ander lijkt het thans een goede zaak in het licht van evengenoemd besluit een algemene regeling te treffen. Ik ben bereid om belanghebbenden voor tijdvakken die aanvangen op of na de datum van de uitspraak van het Hof of waardoor de termijn voor het indienen van bezwaar op de datum waarop het Hof zijn uitspraak heeft gedaan nog niet is verstreken op verzoek ambtshalve teruggaaf te verlenen indien de Hoge Raad de uitspraak van het Hof volgt. </antwoord>
      <antwoord nummer="6">De uitspraak van het Gerechtshof behelst het oordeel dat de wetgeving die aan het geschil in de procedure ten grondslag lag in strijd zou zijn met het gelijkheidsbeginsel en de non-discriminatiebepaling van het Internationaal Verdrag inzake burgerrechten en politieke rechten. Dit is een principiële juridische kwestie. Zoals ik ook heb aangegeven in het antwoord op een door de heer Kamp op 25 februari 1997 mondeling gestelde vraag, ligt het niet in de rede dat ik hierover uitspraken doe zolang op een beroep in cassatie mijnerzijds door de Hoge Raad niet is beslist. </antwoord>
      <noten afkomstig="antwoord">
         <noot nummer="1">Besluit van 25 maart 1991, nr. DB89/735, zoals dit laatstelijk is gewijzigd bij het besluit van 3 juni 1996, nr. AFZ96/1125M</noot>
         <noot nummer="2">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
