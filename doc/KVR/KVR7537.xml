<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet en Stellingwerf (beiden RPF) over het protocol betreffende het verbod op het klonen van mensen. (Ingezonden 1 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7537
</item>
         <item attribuut="Rubriek">Gezondheidszorg (Geneeskunde) Gezondheidszorg (Genetische manipulatie) Staats- en bestuursrecht (Grondrechten) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Geneeskunde Medische ethiek Mensenrechten</item>
         <item attribuut="Vindplaats">Kamervragen met antwoord 1997-1998, nr. 1569, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1998-07-23</item>
         <item attribuut="Datum_indiening">1998-07-01</item>
         <item attribuut="Document-id">KVR7537</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3219" allpagenumbers="3219 3220" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7537" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1569" onderwerp="" indiendatum="1998-07-1">
         <vrager partij="RPF" oorsprong="parlement">Rouvoet</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1998-07-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Herinnert u zich dat u op 14 januari jl., tijdens de interpellatie naar aanleiding van het besluit van de Nederlandse regering om vooralsnog het Protocol betreffende het verbod op het klonen van mensen <voetnoot nummer="1"/>niet te tekenen, de Kamer hebt toegezegd het Protocol wel te ondertekenen onder het voorbehoud dat kloneringsexperimenten met menselijke embryo’s slechts toegestaan zouden zijn gedurende de eerste veertien dagen van het embryonale leven? <voetnoot nummer="2"/>
      </vraag>
      <vraag nummer="2" voetnoot="3">Waarom is, in afwijking van uw toezegging aan de Kamer, in de interpretatieve verklaring bij het Protocol deze periode opgerekt tot aan de geboorte van het kind? <voetnoot nummer="3"/>
      </vraag>
      <vraag nummer="3">Betekent de huidige formulering in de voetnoot van het Protocol volgens u per definitie dat een ongeboren kind geen menselijk wezen c.q. menselijk individu genoemd kan worden? </vraag>
      <vraag nummer="4" voetnoot="4">Waarom wordt met de in het voorbehoud genoemde periode afgeweken van het advies van de Nederlandse Gezondheidsraad aangaande experimenten met menselijke embryo’s? <voetnoot nummer="4"/>
      </vraag>
      <vraag nummer="5">Betekent de keuze voor een voorbehoud met betrekking tot de hele periode tot aan de geboorte, ten principale dat u experimenten met embryo’s ook na de eerste veertien dagen wilt toestaan? </vraag>
      <vraag nummer="6">Hoe verhoudt de in het voorbehoud genoemde periode zich tot de periode waarin krachtens de Wet Afbreking Zwangerschap het plegen van abortus provocatus is toegestaan? </vraag>
      <vraag nummer="7">Wanneer wordt het Protocol inzake het verbod op het kloneren van mensen ter ratificatie aan de Staten-Generaal voorgelegd, zodat de Kamer over de inhoud van de huidige interpretatieve verklaring kan spreken? </vraag>
      <noten afkomstig="vraag">
         <noot nummer="1">Het betreft het Aanvullende Protocol bij het Verdrag tot bescherming van de rechten van de mens en de waardigheid van de mens met betrekking tot de toepassing van de biologie en de geneeskunde, betreffende het verbod op het kloneren van mensen (Parijs, 12 januari 1998)</noot>
         <noot nummer="2">Handelingen, vergaderjaar 1997–1998, 41.3307</noot>
         <noot nummer="3" titel="human being» as referring exclusively to a human individual, i.e. a human being who has been born.">De interpretatieve verklaring luidt nu: «In relation to Article 1 of the Protocol, the Government of the Kingdom of the Netherlands declares that it interprets the term «human being» as referring exclusively to a human individual, i.e. a human being who has been born.» Tractatenblad van het Koninkrijk der Nederlanden, Jaargang 1998, nr. 133, blz. 7</noot>
         <noot nummer="4">Zie bijvoorbeeld: Erfelijkheid: wetenschap en maatschappij, advies van de Gezondheidsraad, nr. 31/89 (december 1989)</noot>
      </noten>
   </vragen>
   <antwoorden aantal="7">
      <antwoord nummer="1">Naar aanleiding van het interpellatiedebat is door de minister van Justitie en mij geconcludeerd dat ondertekening van het protocol kan plaatsvinden met een interpretatieve verklaring. Tevens is geconcludeerd dat de verklaring zich kan beperken tot datgene waarover regering en parlement het eens zijn en dat in het kader van de voorbereiding van de Nederlandse wetgeving voor ons land preciezere lijnen en grenzen getrokken kunnen worden. Ik verwijs in dit verband naar mijn brief van 28 januari 1998 aan de Tweede Kamer (Kamerstuk nr. 25 835). Het interpellatiedebat maakte duidelijk dat eensgezindheid bestaat over een verbod op het tot stand brengen van genetisch identieke individuen door middel van kloneringstechnieken in de zin van handelingen waarmee de geboorte wordt beoogd van een menselijk individu dat genetisch identiek is aan een ander menselijk individu. In lijn hiermee is de tekst van de interpretatieve verklaring opgesteld, die luidt «In relation to Article 1 of the Protocol, the Government of the Kingdom of the Netherlands declares that it interprets the term «human being» as referring exclusively to a human individual, i.e. a human being who has been born.» </antwoord>
      <antwoord nummer="2">Zoals uit het antwoord op vraag 1 blijkt, is niet afgeweken van mijn toezegging aan de Kamer. De interpretatieve verklaring heeft betrekking op datgene waarover regering en parlement het eens zijn en doet geen uitspraak over de periode waarin kloneringstechnieken gebruikt kunnen worden in het kader van wetenschappelijk onderzoek in een vroege embryonale fase. </antwoord>
      <antwoord nummer="3">Nee, zoals uit het antwoord op vraag 1 blijkt, heeft de interpretatieve verklaring niet de bedoeling hieromtrent een uitspraak te doen. </antwoord>
      <antwoord nummer="4">Zoals uit het antwoord op vraag 2 blijkt, doet de interpretatieve verklaring geen uitspraak over de periode waarin kloneringstechnieken gebruikt kunnen worden in het kader van wetenschappelijk onderzoek in een vroeg embryonale fase. </antwoord>
      <antwoord nummer="5">Ik verwijs in dit verband naar de «Notitie regelgeving inzake handelingen en wetenschappelijk onderzoek met embryo’s en foetussen» (Kamerstukken II, 1994/95, 23 016, nr. 7). Tevens zij opgemerkt dat het bij de huidige stand van de wetenschap niet mogelijk is menselijke embryo’s buiten de baarmoeder langer dan 7 dagen in leven te houden. De termijn van 14 dagen komt overeen met het moment dat het embryo zich tijdens de zwangerschap in de baarmoeder heeft ingenesteld. </antwoord>
      <antwoord nummer="6">Er kan niet worden uitgegaan van een relatie tussen abortus enerzijds en het gebruik van kloneringstechnieken in het kader van embryonaal onderzoek anderzijds. Dit houdt verband met het feit dat embryo’s die in het kader van genoemd onderzoek worden gebruikt niet worden teruggeplaatst in de baarmoeder. </antwoord>
      <antwoord nummer="7">Op het moment dat het wetsvoorstel ter ratificatie van het Verdrag voor de rechten van de mens en de biogeneeskunde wordt voorgelegd aan de Tweede Kamer, zal ook het Protocol inzake een verbod op het kloneren van mensen worden voorgelegd. Ratificatie van het Protocol kan niet plaatsvinden zonder ratificatie van het Verdrag. </antwoord>
      <noten afkomstig="antwoord"/>
   </antwoorden>
</kvr>
