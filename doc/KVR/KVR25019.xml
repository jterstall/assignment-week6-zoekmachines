<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bochove (CDA) en Verdaas (PvdA) aan de minister van Volkshuisvesting, Ruimtelijke Ordening en Milieubeheer over het uitvoeren van uitspraken door de Raad van State. (Ingezonden 27 januari 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25019
</item>
         <item attribuut="Inhoud">Vragen naar aanleiding van de uitspraak van de Raad van State, 17 juli 2002, kenmerk 200104896/1 waarbij de betreffende gemeente werd verplicht een weg te verwijderen, hetgeen nog steeds niet is gebeurd. Welke mogelijkheden zijn er om dit juridisch af te dwingen en welke rol is daarbij weggelegd voor de VROM-inspectie?</item>
         <item attribuut="Rubriek">Ruimtelijke ordening en infrastructuur (Algemeen) Staats- en bestuursrecht (Administratieve rechtspraak) Staats- en bestuursrecht (Raad van State)</item>
         <item attribuut="Trefwoorden">Administratieve rechtspraak Raad van State Ruimtelijke ordening</item>
         <item attribuut="Vindplaats">Kamervragen met antwoord 2005-2006, nr. 967, Tweede Kamer</item>
         <item attribuut="Vraagnr_bij_indiening">2050607100</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Bochove</persoon>
            <persoon partij="PvdA">Verdaas</persoon>
         </item>
         <item attribuut="Datum_reaktie">2006-02-28</item>
         <item attribuut="Datum_indiening">2006-01-27</item>
         <item attribuut="Document-id">KVR25019</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2047" allpagenumbers="2047 2048 2049" vetnummer="2050607100" code="0506tkkvr967" lopendefooter="Tweede Kamer, vergaderjaar 2005–2006, Aanhangsel" filenaam="KVR25019" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="967" onderwerp="" indiendatum="2006-01-27">
         <vrager partij="CDA" oorsprong="parlement">Van Bochove</vrager>
         <vrager partij="PvdA" oorsprong="parlement">Verdaas</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-02-28">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Deelt u de opvatting dat uitspraken van de Raad van State <voetnoot nummer="1"/>in juridische procedures op het gebied van de ruimtelijke ordening moeten worden uitgevoerd? </vraag>
      <vraag nummer="2">Deelt u de opvatting dat dit geldt voor iedere publieke bestuurslaag en elk publiek bestuursorgaan? </vraag>
      <vraag nummer="3">Deelt u de opvatting dat met het niet uitvoeren van deze uitspraken het rechtsgevoel van burgers ernstig wordt ondermijnd? </vraag>
      <vraag nummer="4">Deelt u de opvatting dat burgers als gevolg van het niet uitvoeren van deze uitspraken het vertrouwen in de bestuursorganen verliezen? </vraag>
      <vraag nummer="5">Deelt u de opvatting dat het voor de burger niet te begrijpen is dat de uitvoering van een uitspraak van de Raad van State via een nieuwe juridische procedure moet worden afgedwongen? </vraag>
      <vraag nummer="6">Wie spreekt gemeente- respectievelijk provinciebesturen aan als zij zich niets gelegen laten liggen aan uitspraken van de Raad van State op het terrein van de ruimtelijke ordening? </vraag>
      <vraag nummer="7">Ligt hier een taak voor u en daarmee voor de VROM-inspectie? </vraag>
      <vraag nummer="8">Kan zich een situatie voordoen waarbij het mogelijk is dat de VROM-inspectie partij is in het niet uitvoeren van uitspraken van de Raad van State? </vraag>
      <vraag nummer="9" voetnoot="1">Hoe beoordeelt u de hele gang van zaken in een willekeurige kwestie? <voetnoot nummer="1"/>
      </vraag>
      <vraag nummer="10" voetnoot="1">Draagt de inspecteur van de Ruimtelijke Ordening door het mede ondertekenen, naast gemeente, provincie en waterschap, van de brief van 20 mei 2003 <voetnoot nummer="1"/>aan het betreffende bedrijf over de continuïteit van het bedrijf niet bij aan het tot nu toe niet uitvoeren van een ook door de inspecteur gewenste situatie? </vraag>
      <vraag nummer="11">Wat denkt u, mede omdat de VROM-inspectie partij is in deze zaak, te doen om de hierboven gememoreerde uitspraak van de Raad van State uitgevoerd te krijgen? </vraag>
      <vraag nummer="12">In welke zaken heeft de Raad van State vanaf 1 januari 2005 besloten dat een publiek bestuursorgaan moet overgaan tot handhaving? Hoe vaak of is uitvoering gegeven aan deze uitspraken en hoe vaak niet? In hoeveel gevallen lopen nog juridische procedures om het bestuursorgaan tot uitvoering te bewegen? </vraag>
      <vraag nummer="13">Wat zijn de (juridische) mogelijkheden om te bewerkstelligen dat in de toekomst uitspraken van de Raad van State of andere rechtscolleges conform de uitspraak uitgevoerd worden? </vraag>
      <noten afkomstig="vraag">
         <noot nummer="1">Op 17 juli 2002 deed de Raad van State uitspraak in een hoger beroep tegen de uitspraak van de arrondissementsrechtbank te Zutphen van 21 augustus 2001 onder nr. 200104896/1.Deze uitspraak strekt ertoe dat de gemeente moet handhaven.Dat betekent dat de gemeente er zorg voor moet dragen dat een t.b.v. de ontsluiting van een bedrijf aangelegde weg moet worden verwijderd.Tot op de dag van vandaag is dat niet gebeurd. De inspecteur van de Ruimtelijke Ordening in de betreffende regio was bij de arrondissementsrechtbank één van de eisende partijen</noot>
      </noten>
   </vragen>
   <antwoorden aantal="13">
      <antwoord nummer="1">Ja, tot de beginselen van de rechtsstaat behoort dat uitspraken van de rechter worden uitgevoerd. Daarbij dient te worden opgemerkt dat goed in het oog moet worden gehouden wat een uitspraak van de rechter precies inhoudt.Zo voorziet de Raad van State bij gegrondverklaring van een beroep slechts in uitzonderlijke gevallen zelf in de zaak, met name in die gevallen waar geen beleidsvrijheid meer voor het bestuursorgaan resteert.In het overgrote deel van de gevallen waarin het beroep gegrond wordt verklaard vernietigt de bestuursrechter het bestreden besluit, waarna het bestuursorgaan – met inachtneming van de rechterlijke uitspraak – een nieuw besluit moet nemen.Zo was dit ook het geval bij de uitspraak van de rechtbank Zutphen waarnaar in de vraag wordt verwezen.Een en ander geeft blijk van een principieel juiste «rolverdeling» tussen rechter en bestuur. </antwoord>
      <antwoord nummer="2">Het beginsel dat uitspraken van de rechter behoren te worden uitgevoerd geldt vanzelfsprekend ook, of zelfs juist, voor overheidslichamen en bestuursorganen. </antwoord>
      <antwoord nummer="3">Ja, maar hier past een kanttekening. Veel vernietigingen betreffen een in enig opzicht onzorgvuldige voorbereiding of ontoereikende motivering.De vernietiging staat er dan niet aan in de weg dat opnieuw een besluit met materieel dezelfde strekking wordt genomen. Voorts is van belang dat de rechter «ex tunc» toetst, dus naar de feiten en omstandigheden ten tijde van het bestreden besluit.Aan de hand van ontwikkelingen die hebben plaatsgevonden ná het bestreden besluit of zelfs de actuele omstandigheden ten tijde van het nieuw te nemen besluit, is het goed mogelijk dat het bestuur opnieuw komt tot een besluit met dezelfde strekking, bijvoorbeeld tot afwijzing van de gevraagde handhaving. Een en ander betekent dat «winst» voor de burger in een rechtszaak stellig nog niet betekent dat de burger ook uiteindelijk recht heeft op een bestuursbesluit met de door hem gewenste strekking. </antwoord>
      <antwoord nummer="4">Ja, in die zin dat ik me kan voorstellen dat burgers hun vertrouwen verliezen als uitspraken niet uitgevoerd worden; echter gezien het in de beantwoording op vraag 3 uiteengezette hoeft een vernietiging van een besluit door de rechter niet per definitie tot een bepaalde feitelijke uitkomst te leiden. </antwoord>
      <antwoord nummer="5">De bestuursrechter geeft in zijn uitspraak tot vernietiging van een besluit in de regel alleen de vernietiging aan; in het licht van het stelsel van de Algemene wet bestuursrecht (Awb) is het volledig logisch dat het bestuursorgaan dan een nieuw besluit moet nemen met inachtneming van de uitspraak.Een burger die meent dat een bestuursorgaan na een vernietiging een nieuw besluit heeft genomen waarbij de rechterlijke uitspraak niet in acht wordt genomen of dat anderszins onrechtmatig is, moet zich opnieuw tot de rechter wenden. Daarbij kan nog worden vermeld dat de Awb de rechter instrumenten geeft om het voldoen aan zijn uitspraak af te dwingen, bijvoorbeeld het ingevolge art.8:72, zevende lid, opleggen van een dwangsom. In algemene zin kan voor de situatie dat het bestuursorgaan na een vernietiging in gebreke blijft een nieuw besluit te nemen nog worden gewezen op het onlangs ingediende wetsvoorstel Wet beroep bij niet tijdig beslissen (TK nr.30 435).Dat wetsvoorstel beoogt ook voor die situatie de burger betere instrumenten (een specifieke, snelle procedure bij de rechter) te geven om ervoor te zorgen dat een bestuursorgaan niet stilzit maar tot een besluit komt. Tevens kan worden gewezen op de mogelijkheid om bij de civiele rechter schadevergoeding te vorderen ingeval een bestuursorgaan nalatig blijft aan een rechterlijke uitspraak te voldoen.In zijn arrest van 25 oktober 2002 (NJ 2003, 171) liet de Hoge Raad een op deze gronden door het Gerechtshof toegekende schadevergoeding in stand. </antwoord>
      <antwoord nummer="6">Indien een rechter in zijn uitspraak een besluit, zijnde een beslissing op bezwaar, vernietigt, dan zal dat bestuursorgaan een nieuwe beslissing op bezwaar moeten nemen met inachtneming van de uitspraak van de rechter.Indien hieraan door dat bestuursorgaan geen gevolg wordt gegeven, kan degene die eerder bij het bestuursorgaan bezwaar heeft gemaakt opnieuw bij de rechter in beroep gaan tegen het uitblijven van het nemen van een besluit, met daarbij het verzoek een termijn te stellen waaraan gekoppeld een dwangsom. Ook kan de bezwaarde een klacht indienen bij de Nationale ombudsman, indien het bestuursorgaan daarbij is aangesloten, anders bij de klachtencommissie van het betreffende bestuursorgaan.Indien eenmaal beroep bij de rechtbank is ingesteld, kan niet tegelijkertijd een klacht worden ingediend bij de Nationale ombudsman.De Nationale ombudsman heeft ook niet de mogelijkheid een dwangsom op te leggen. </antwoord>
      <antwoord nummer="7">Zoals uit het antwoord op vraag 6 blijkt, is het de bestuursrechter of de Nationale ombudsman die benaderd kunnen worden als een bestuursorgaan nalatig is in het uitvoeren van uitspraken van de rechter. Naast deze weg zijn er situaties mogelijk dat ook de VROM-Inspectie actie onderneemt.De VROM-Inspectie kan en zal niet op elk lokaal geschil reageren, maar zal dit in beginsel wel doen in situaties die, getoetst aan de VROM-nalevingsstrategie, van zodanig belang zijn dat het opportuun wordt geacht om in te grijpen.Dit kan bijvoorbeeld het geval zijn in situaties waarin een groot risico voor de gezondheid, de veiligheid of de duurzaamheid valt te duchten. </antwoord>
      <antwoord nummer="8">Ja, indien het uitvoeren van de uitspraak van de Raad van State concreet betekent dat het bestuursorgaan een nieuw besluit moet nemen, kan de VROM-inspecteur, indien hij in eerdere fase bezwaar heeft gemaakt, (opnieuw) in beroep gaan bij de rechter.Zie ook de beantwoording onder vraag 6. Was de VROM-inspecteur niet eerder betrokken in de betreffende zaak, dan kan hij uiteraard altijd een nieuw verzoek tot handhaving richten aan het betreffende bestuursorgaan. Veelal zal de inspectie echter overwegen om, mede op basis van de rechterlijke uitspraak, in een bestuurlijk traject aan te dringen op een – in de actuele omstandigheden – juiste nieuwe beslissing op bezwaar inzake het handhavingsverzoek.Op grond van de huidige Wet op de Ruimtelijke Ordening is er voor de minister noch voor de inspecteur een bevoegdheid om een vordering te doen aan een bestuursorgaan teneinde handhaving af te dwingen. In het wetsvoorstel dat voorziet in een nieuwe WRO, aangenomen door de Tweede Kamer op 23 februari jl., is er voor de minister wèl een bevoegdheid opgenomen om een handhavingsactie te vorderen bij burgemeester en wethouders, indien dit in het belang van een goede ruimtelijke ordening geboden is. </antwoord>
      <antwoord nummer="9">Zie mijn antwoorden op de vragen 10 en 11. </antwoord>
      <antwoord nummer="10">Nee.In de brief van 20 mei 2003 is expliciet aangegeven dat het doel van de brief is om als overheden tezamen helderheid te verschaffen over een aantal aspecten op het gebied van de ruimtelijke ordening en het milieu die relevant zijn voor het desbetreffende bedrijf.Een aspect is de aanwezigheid van een weg die in strijd met het vigerende bestemmingsplan is aangelegd.In de brief is ook aangegeven dat de VROM-Inspectie van mening blijft dat de weg verwijderd dient te worden. De gemeente is ook die mening toegedaan. </antwoord>
      <antwoord nummer="11">Ik zie geen redenen tot aanvullende acties omdat de VROM-Inspectie in deze zaak actief betrokken is bij het beëindigen van de ongewenste situatie.Het opheffen van de strijdigheid met de voorschriften van het bestemmingsplan is hiervan een onderdeel. Inmiddels heeft de gemeente, mede naar aanleiding van hetgeen door de VROM-Inspectie naar voren is gebracht, opdracht gegeven aan het bedrijf om binnen drie maanden de weg te verwijderen, op straffe van een reeds opgelegde dwangsom. </antwoord>
      <antwoord nummer="12">Ik interpreteer uw vraag zo dat u doelt op uitspraken van de Raad van State waarin het bestuursorgaan opdracht heeft gekregen een nieuw besluit te nemen op het verzoek tot handhaving.Deze gegevens zijn niet beschikbaar.Deze vragen vergen niet alleen een analyse van de jurisprudentie, maar vooral ook een nader onderzoek naar het feitelijke vervolg van die zaken bij alle betrokken bestuursorganen.Voor een dergelijke analyse en onderzoek zie ik thans geen aanleiding. </antwoord>
      <antwoord nummer="13">Zie de beantwoording van vraag 6 en 7. </antwoord>
      <noten afkomstig="antwoord"/>
   </antwoorden>
</kvr>
