<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de Zembla-documentaire «Verdienen aan het goede doel». (Ingezonden 17 januari 1997); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4345
</item>
         <item attribuut="Inhoud">Vragen betreffende de commercialisatie van goede doelen en concurrentie tussen charitatieve instellingen.</item>
         <item attribuut="Rubriek">Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Liefdadigheid Sponsoring</item>
         <item attribuut="Vindplaats">Kamervragen met antwoord 1996-1997, nr. 662, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-02-12</item>
         <item attribuut="Datum_indiening">1997-01-17</item>
         <item attribuut="Document-id">KVR4345</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1355" allpagenumbers="1355 1356 1357" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="662" onderwerp="" indiendatum="1997-01-17">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-02-12">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van de Zembla-documentaire «Verdienen aan het goede doel»? <voetnoot nummer="1"/>
      </vraag>
      <vraag nummer="2">Wat vindt u van de strekking van deze documentaire, dat mensen die geld geven aan een goed doel er niet meer van verzekerd kunnen zijn dat hun gift ten goede komt aan dit goede doel, omdat de wervingskosten soms de opbrengsten overstijgen? </vraag>
      <vraag nummer="3">Deelt u de visie, dat de opgetreden verzadiging bij het publiek en het relatief grote aantal charitatieve instellingen zal leiden tot steeds hardere concurrentie op deze markt teneinde de gunst van het publiek te winnen? </vraag>
      <vraag nummer="4">Is het niet zo, dat deze concurrentie tussen charitatieve instellingen – en dan met name tussen die instellingen die hetzelfde charitatieve doel nastreven – uit een oogpunt van nog hogere wervingskosten ongewenst is? Bent u bereid samenwerking tussen deze instellingen op het gebied van wervingsactiviteiten te bevorderen? </vraag>
      <vraag nummer="5">Deelt u de mening, dat uit de in de documentaire weergegeven praktijk kan worden afgeleid dat de gever belang heeft bij meer wettelijke regels voor en wettelijke controle op de activiteiten van charitatieve instellingen, zoals bijvoorbeeld op de aard en omvang van de kosten van wervingsacties? </vraag>
      <vraag nummer="6">Bent u bereid te onderzoeken op welke wijze in andere Europese landen de wervingsactiviteiten van charitatieve instellingen en de controle daarop zijn geregeld? Kunt u de Kamer daarover berichten? </vraag>
      <vraag nummer="7">Bent u bereid wettelijke regels op te stellen met betrekking tot verplichte melding van charitatieve instellingen bij een onafhankelijk controle-orgaan, maximering van het budget per activiteit en controle op de kosten van activiteiten? </vraag>
      <vraag nummer="8">Deelt u de visie, dat het Centraal Bureau Fondsenwerving niet geschikt is als onafhankelijk controle-orgaan, aangezien deze instelling gelden ontvangt van charitatieve instellingen en in haar bestuur leden zitting hebben die tevens werkzaam zijn voor charitatieve instellingen? </vraag>
      <noten afkomstig="vraag">
         <noot nummer="1" datum="1997-01-2" bron="Vara, Ned. 3">Vara, Ned. 3, 2 januari 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">De Zembla-documentaire «Verdienen aan het goede doel» geeft een gevarieerd beeld hoe fondsenwervers met moderne marketing- en media-technieken hun doelen trachten te bereiken. Naast mislukkingen worden ook successen getoond. De strekking van deze documentaire zoals u hem in uw vraag beschrijft deel ik niet. De uitzending laat m.i. een genuanceerder beeld zien. We kunnen constateren dat met name in de laatste jaren bij deze TV-acties zich een aantal ontwikkelingen heeft voorgedaan. Op de eerste plaats zien we een duidelijke professionalisering bij de fondsenwervers. Vrijwilligers worden meer en meer vervangen door professionals. Media- en reclame-adviseurs doen hun intrede. Op de tweede plaats zie we een sterke commercialisering. Bedrijven bieden hun diensten aan om de resultaten van de fondsenwerving te verhogen. Amusement- of informatieve programma’s werken samen met de charitas. Op de derde plaats zien we de laatste jaren een reusachtige groei (mede mogelijk gemaakt door media-ondersteuning) van de netto inkomsten uit fondsenwerving. Deze ontwikkelingen brengen evenwel de nodige risico’s met zich mee. Lang niet alle acties zullen de beoogde resultaten opleveren die de organisatoren voor ogen hadden. Ondernemend gedrag van fondsenwervers wordt niet altijd beloond. Zij zullen hieruit ongetwijfeld hun les trekken. Fondsenwervers hebben daarin hun eigen verantwoordelijkheid. Ik heb vertrouwen in de (zelf)regulering van fondsen en fondsenwervers. De fondsenwervers hanteren het algemeen aanvaard uitgangspunt dat over een periode van drie achtereenvolgende jaren de wervingskosten niet meer mogen bedragen dan het gemiddelde van 25% van de baten uit de eigen fondsenwerving over die periode. Aan dit percentage wordt over het algemeen strikt de hand gehouden. Een heel enkele keer komt het – als gevolg van onvoorziene omstandigheden – voor dat de animo voor een bepaalde actie dermate klein is dat dit percentage van 25% wordt overschreden. Dit betekent voor deze instelling dat bij de volgende fondsenwervingsacties de wervingskosten drastisch omlaag moeten om de eerder gestelde norm te realiseren. (En dat gebeurt ook. Ik denk hierbij aan de reactie van «Terres des hommes» in de documentaire). Dit alles onder de dreiging van verlies van het CBF-keurmerk of de Verklaring van Steunwaardigheid. In de periode 1990–1995 zijn de gemiddelde wervingskosten eigen fondsenwerving steeds onder de 15% gebleven. (Zie bijgevoegd persbericht, 20 september 1996 van het CBF) <voetnoot nummer="1"/>. Het Centraal Bureau Fondsenwerving (CBF) controleert bij het verstrekken van een Verklaring van Steunwaardigheid en het CBF-Keur of de desbetreffende instelling onder meer zorg draagt voor een evenwichtige verdeling van de kosten bij de fondsenwerving en die van de besteding aan de doelstelling. (Onder meer de eerder genoemde 25% norm over drie jaar. Zie ook vraag 5). </antwoord>
      <antwoord nummer="3">De cijfers van het jaarverslag 1995 van het CBF laten zien dat – na een lange periode van sterke groei – in 1995 voor het eerst de inkomsten uit fondsenwerving niet zijn gestegen. (Zie ook eerdergenoemd persbericht). De netto opbrengst van de eigen fondsenwerving is in 1995 nog altijd meer dan één miljard. De cijfers over 1996 zullen duidelijkheid moeten bieden of er echt sprake is van verzadiging, danwel dat er in 1995 een incidentele teruggang in de opbrengst van de eigen fondsenwerving is geweest. Er is sprake van een harde maar gezonde concurrentie binnen een gereguleerde markt met voor iedereen gelijke spelregels. Het Centraal Bureau Fondsenwerving controleert of de door hem in samenspraak met de fondsenwervende instellingen opgestelde regels worden nagekomen. Ik wijs u in dit verband onder meer op het collecterooster, regels met betrekking tot kledinginzameling en de regeling m.b.t. de radio- en tv-ondersteuning. Dankzij deze marktregulering kunnen de inkomsten uit fondsenwerving op een hoog peil blijven en wordt verzadiging bij het publiek voorkomen. </antwoord>
      <antwoord nummer="4">Samenwerking tussen charitatieve instellingen en met name tussen instellingen die hetzelfde charitatieve doel nastreven, kunnen de wervingskosten verlagen. Een besluit hiertoe is evenwel een zaak van de fondsenwervers zelf. De overheid dient zich hierover afzijdig te houden. Overigens werken de instellingen regelmatig samen bij grootscheepse hulpacties. Als voorbeelden zijn te noemen: Rwanda-actie, Help het Zuiden (watersnood in 1994) en Kerken in Aktie (1995). </antwoord>
      <antwoord nummer="5 en 7">Het mislukken van een aantal TV-acties geeft m.i. geen aanleiding tot het formuleren van meer wettelijke regels. Als algemene beleidslijn wordt de voorkeur gegeven aan een maatschappelijke controle die ontstaat via zelfregulering door het particulier initiatief. De overheid dient daarnaast slechts algemene randvoorwaarden te scheppen zodat de feitelijke controle uit de samenleving kan komen. Dit laatste is geen fictie. Er zijn geïnteresseerde individuele burgers, kritische media, organisaties die consumentenbelangen vertegenwoordigen en het CBF dat gelet op zijn doelstelling in dit geheel een belangrijke spilfunctie vervult bij de maatschappelijke controle op het terrein van de fondsenwerving. Bij het CBF vinden twee vormen van beoordeling plaats, te weten: de Verklaring van Steunwaardigheid en het CBF-Keur. Het CBF-Keur wordt verstrekt aan fondsenwervende instellingen die voldoen aan een aantal zeer strenge beoordelingscriteria. Deze criteria hebben betrekking op basisregels voor bestuur, beleid, propaganda en voorlichting, besteding van de middelen en verslaggeving. Het betreft hier protocollering en certificering. Het is een nieuw instrument, dat hoge eigen stelt aan de fondsenwervende instellingen die het keurmerk aanvragen. De beoordelaar, het CBF, staat zelf onder toezicht van de Raad voor Accreditatie. De raad is het tripartite orgaan van werkgevers, werknemers en overheid dat instellingen en bedrijven legitimeert een keurmerk toe te kennen mits voldaan wordt aan de bovengenoemde strenge kwaliteitseisen. Naast dit keurmerk geeft het CBF Verklaringen van Steunwaardigheid af. Deze verklaringen zijn bedoeld als voorloper van het keurmerk en zijn met name bestemd voor beginnende instellingen. Bij de Verklaring van Steunwaardigheid worden minder hoge eisen gesteld dan bij het CBF-Keur. De jaarlijkse verslaggeving van fondsenwervende instellingen (de verantwoording naar het publiek) dient voor het verkrijgen van het CBF-Keur en de Verklaring van Steunwaardigheid ingericht te zijn conform de «Richtlijn Verslaggeving Fondsenwervende Instellingen». De accountant dient afzonderlijk te verklaren of de jaarrekening gedeeltelijk of geheel conform de Richtlijn FW is opgenomen. Deze richtlijn is opgenomen in de zogenoemde «rode bundel» Richtlijnen voor de jaarverslaggeving van de Raad voor de Verslaggeving. Volgens de Richtlijn FW dient het verslag van fondsenwervende instellingen zó transparant en helder te zijn, dat het publiek een antwoord krijgt op drie vragen: – welk deel van de gift blijft over voor het goede doel? Anders gezegd: hoe hoog zijn de kosten van fondsenwerving in relatie tot de opbrengsten?; – wordt het geld wel besteed? Of wordt het geheel of voor een groot deel opgepot?; – wordt het geld daadwerkelijk besteed aan het doel? Of wordt het achteraf aan andere, eventueel minder populaire doelen besteed? Uit onderzoek is gebleken dat het publiek dit beschouwt als drie essentiële vragen. Gemeenten, aangesloten bedrijven en anderen worden door middel van het CBF-kwartaalblad «Mededelingen» geïnformeerd over de steunwaardigheid van de fondsenwervende instellingen. Per kwartaal wordt een geactualiseerde lijst opgemaakt van de uitkomst van de beoordelingen ten behoeve van de Verklaring van Steunwaardigheid en het CBF-Keur. Deze informatie geeft het publiek en gemeenten houvast bij het nagaan aan welke instellingen een donatie of een collectevergunning kan worden gegeven. Met het toenemen van het aantal instellingen met een CBF-Keur zal naar mijn mening de publieke verantwoording in de toekomst nog beter verlopen. </antwoord>
      <antwoord nummer="6">Naar aanleiding van eerdere kamervragen over fondsenwerving in de EU-landen heeft in 1993 een inventarisatie van de praktijk in de verschillende landen plaatsgevonden. Deze praktijk laat grote verschillen zien. Zo kennen Spanje, Portugal, Italië en Griekenland, maar ook Denemarken, België en Luxemburg niet een gelijksoortig bureau als het CBF. In 1992 is in Frankrijk een dergelijk bureau gestart. Nederland neemt naast Groot-Brittannië, Duitsland en Zwitserland met de introductie in 1996 van het CBF-Keur een vooraanstaande positie met betrekking tot de controle of fondsen in Europa in. In 1990 is het International Committee on Fundraising Organizations (ICFO) opgericht. Een belangrijk agendapunt van de ICFO op dit moment is de totstandkoming van een internationaal «Seal of Approval», analoog aan het CBF-Keur. Verder is een internationaal informatienetwerk van de ICFO in opbouw, gericht op toekomstig gezamenlijk onderzoek naar de steunwaardigheid van fondsen die in verschillende landen inzamelen. Momenteel zijn organisaties aangesloten uit Canada, Duitsland, Frankrijk, Nederland, Noorwegen, Oostenrijk, Verenigd Koninkrijk, VS, Zweden en Zwitserland. In enkele landen is meer dan één organisatie lid van ICFO. Het ICFO verstrekt advies aan de Europese Commissie over een eventuele richtlijn inzake fondsenwerving. In 1995 heeft het ICFO vernomen dat de Europese Commissie een richtlijn voor fondsenwerving zou voorbereiden. Deze zou na aanvaarding op de gebruikelijke wijze moeten worden omgezet in nationale wetgeving. De Europese Commissie heeft hierover advies gevraagd aan het European Foundation Centre te Brussel, dat op zijn beurt het ICFO in de arm heeft genomen. Volgens het CBF zou een Europese richtlijn voor Nederland geen problemen opleveren. Ze gaat vermoedelijk minder ver dan de huidige Nederlandse regelgeving en de afspraken over (zelf)regulering van de fondsen en de fondsenwervers. Op Europees vlak liggen de zaken anders. Het opstellen van een Europese (ontwerp)-richtlijn lijkt een zaak van lange adem, er zijn grote, historisch verklaarbare verschillen tussen lidstaten. Een richtlijn is op korte termijn dan ook niet te verwachten. Gelet op het bovenstaande lijkt mij een nader onderzoek niet nodig. </antwoord>
      <antwoord nummer="8">Ik deel deze visie niet. De meerderheid van de bestuursleden van het CBF is onafhankelijk. Daarbij komt dat het CBF-Keur uitsluitend verstrekt wordt door de Commissie keurmerk, die geheel bestaat uit onafhankelijke leden. De leden van deze Commissie zitten ook in het bestuur van het CBF. De Raad voor accreditatie ziet nauwlettend toe op de onafhankelijkheid van het CBF en de Commissie keurmerk bij de verstrekking van het CBF-Keur. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
