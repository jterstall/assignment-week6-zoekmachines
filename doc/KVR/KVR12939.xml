<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi (GroenLinks), Koenders (PvdA) en Ter Veer (D66) aan de minister voor Ontwikkelingssamenwerking over Tsjaad. (Ingezonden 19 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12939
</item>
         <item attribuut="Inhoud">Vragen over olie-inkomsten van het Tsjaad-Kameroen-oliepijpleidingproject, die door Tsjaad zonder toestemming van de WereldBank heeft aangewend voor het kopen van wapens.</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Tsjaad Wereldbank</item>
         <item attribuut="Vindplaats">Kamervragen met antwoord 2000-2001, nr. 535, Tweede Kamer</item>
         <item attribuut="Vraagnr_bij_indiening">2000103940</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="PvdA">Koenders</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">2001-01-18</item>
         <item attribuut="Datum_indiening">2000-12-19</item>
         <item attribuut="Document-id">KVR12939</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1105" allpagenumbers="1105 1106" vetnummer="2000103940" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12939" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="535" onderwerp="" indiendatum="2000-12-19">
         <vrager partij="GroenLinks" oorsprong="parlement">Karimi</vrager>
         <vrager partij="PvdA" oorsprong="parlement">Koenders</vrager>
         <vrager partij="D66" oorsprong="parlement">Ter Veer</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="18 januari 2001), zie ook Aanhangsel Handelingen nr. 505, vergaderjaar 2000–2001">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u het bericht uit de Volkskrant van 24 november 2000 «Tsjaad koopt wapens met oliegeld van Esso»? </vraag>
      <vraag nummer="2">Klopt het bericht dat Tsjaad, met een wapenaankoop van 3 miljoen dollar verkregen uit de bonus van het olieconsortium, de belofte verbreekt dat het land alleen met toestemming van de WereldBank geld zal uitgeven van de olie-inkomsten van het Tsjaad-Kameroen-oliepijpleidingproject? </vraag>
      <vraag nummer="3">Zo ja, wat heeft de Wereldbank ondernomen om een schending van de afspraak in de toekomst te voorkomen? </vraag>
      <vraag nummer="4">Bent u bereid er bij de WereldBank op aan te dringen dat de controle op het nakomen van de afspraken te verbeteren? Zo nee, waarom niet? </vraag>
      <vraag nummer="5">Indien Tsjaad nogmaals haar belofte schendt, bent u dan bereid er bij de WereldBank erop aan te dringen om zich terug te trekken uit het project? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, het bericht in de Volkskrant van 24 november 2000 is mij bekend. Maar ik wil eraan toevoegen dat het betalen van de bonus alleen betrekking had op de oliemaatschappijen Chevron en Petronas. Zij betaalden een bonus omdat zij zich later bij het consortium aangesloten hebben en daardoor geen bijdrage hadden geleverd aan de kosten van de eerste investeringen die door Exxon gefinancierd zijn. </antwoord>
      <antwoord nummer="2">In overleg met de Wereldbank heeft de regering van Tsjaad een formeel vastgelegd raamwerk aanvaard (de «revenue management law»), dat bepaalt dat 10% van de royalties en dividenden gereserveerd wordt voor toekomstige generaties en dat 90% mag worden uitgegeven. Van het te spenderen gedeelte zal 80% moeten worden aangewend voor ontwikkeling en armoedebestrijding in de sociale sectoren (gezondheid, onderwijs en plattelandsontwikkeling), zal 5% worden gereserveerd voor de ontwikkeling van de olieregio Doba en zal 15% ongeoormerkt toevallen aan het nationale budget. Dit raamwerk was de voorwaarde voor de Wereldbank om in het project te gaan participeren. De bonus van US$ 25 miljoen van de oliemaatschappijen behoort strikt genomen niet tot de middelen waarop de raamwerkovereenkomst van toepassing is, maar de President van Tsjaad heeft in mei 2000 toegezegd dat het daarvoor toch zou gelden. Deze belofte is Tsjaad niet nagekomen. Het bedrag dat aan wapens besteed is, zou uiteindelijk US$ 4,5 miljoen kunnen bedragen. De Wereldbank zegt niet alleen erg bezorgd te zijn over deze uitgaven, maar ook over het feit dat de besteding niet op een transparante wijze verlopen is. </antwoord>
      <antwoord nummer="3">De Wereldbank heeft op diverse niveaus haar ongenoegen uitgesproken, onder meer tijdens een bezoek aan Tsjaad door de Vice-President van de Bank in oktober jl. en door middel van een samen met het IMF opgestelde brief, in vervolg op een gezamenlijke missie. In deze brief heeft de Wereldbank o.a. verzocht om verdere besteding van de bonusgelden stop te zetten en in de toekomst ten aanzien van alle overheidsuitgaven voor transparantie zorg te dragen. De overheid van Tsjaad heeft hiermee inmiddels ingestemd. Totdat aan de verzoeken van de Wereldbank volledig is tegemoet gekomen, is HIPC-schuldverlichting echter tijdelijk gestaakt. Voor het pijpleidingsproject heeft de Wereldbank overigens nog geen middelen overgemaakt. Op dit moment heeft de regering van Tsjaad toegezegd om volledig openheid van zaken te geven in de besteding van de 60% van de bonus die de olie-maatschappijen tot nu toe hebben uitgekeerd. Men gaat ervan uit dat de alsnog uit te keren 40% van de bonus op een transparantere wijze besteed zal worden. </antwoord>
      <antwoord nummer="4">De situatie in Tsjaad en de ontwikkelingen rond het pijpleidingsproject worden via de Nederlandse bewindvoerder bij de Wereldbank kritisch gevolgd. Nederland was de drijvende kracht achter de instelling van een International Advisory Group (IAG) als voorwaarde voor Wereldbank betrokkenheid bij het project. De IAG zal met ingang van dit jaar de implementatie van het project monitoren. De Nederlandse bewindvoerder bij de Wereldbank had zijn zorg over de gang van zaken rond de kwestie van de wapenaankopen reeds vóór uw vragen aangekaart bij het management van de Wereldbank en de zaak is onderwerp van discussie geweest binnen de Wereldbank. </antwoord>
      <antwoord nummer="5">Mocht Tsjaad zich nogmaals niet aan de afspraken houden, dan zal ik de Nederlandse bewindvoerder verzoeken een niet mis te verstane kritische positie in de discussie in te nemen, gebaseerd op de situatie in Tsjaad op dat moment en eventuele mogelijkheden die zich dan voordoen. </antwoord>
      <noten afkomstig="antwoord"/>
   </antwoorden>
</kvr>
