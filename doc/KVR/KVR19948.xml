<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over de zogenoemde opstapmethode voor de dividendbelasting. (Ingezonden 23 februari 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19948
</item>
         <item attribuut="Inhoud">Vragen naar aanleiding van een bespreking van het Besluit van 9 oktober 2003, nr. CP2003/2165M met betrekking tot de 'opstapmethode', vooral over de gevolgen daarvan voor de aantrekkelijkheid van Nederland als vestigingsland voor ondernemingen.</item>
         <item attribuut="Rubriek">Bedrijfsleven en industrie (Vestigingsbeleid) Belastingen (Dividendbelasting)</item>
         <item attribuut="Trefwoorden">Dividendbelasting Vennootschappen Vestigingsbeleid</item>
         <item attribuut="Vindplaats">Kamervragen met antwoord 2003-2004, nr. 1248, Tweede Kamer</item>
         <item attribuut="Vraagnr_bij_indiening">2030408850</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-03-05</item>
         <item attribuut="Datum_indiening">2004-02-23</item>
         <item attribuut="Document-id">KVR19948</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2641" allpagenumbers="2641 2642 2643" vetnummer="2030408850" code="0304tkkvr1248" lopendefooter="Tweede Kamer, vergaderjaar 2003–2004, Aanhangsel" filenaam="KVR19948" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1248" onderwerp="" indiendatum="2004-02-23">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="5 maart 2004), zie ook Aanhangsel Handelingen nr. 1107, vergaderjaar 2003–2004">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het artikel «Joop Wijn tast vestigingsklimaat verder aan» <voetnoot nummer="1"/>, waarin het Besluit van 9 oktober 2003, nr. CPP2003/2165M (hierna: het Besluit) met betrekking tot de zogenoemde opstapmethode voor de dividendbelasting aan de orde wordt gesteld? </vraag>
      <vraag nummer="2">Bent u nog steeds van oordeel dat zowel voor het MKB als voor het internationale bedrijfsleven ondernemen in Nederland aantrekkelijker gemaakt moet worden? </vraag>
      <vraag nummer="3">Houdt het Besluit een zekere verslechtering in van het fiscale vestigingsklimaat voor in Nederland opererende ondernemingen? </vraag>
      <vraag nummer="4" voetnoot="2">Vormt het Besluit een codificatie van het beleid dat de Belastingdienst de afgelopen jaren heeft gevoerd ter uitvoering van de desbetreffende motie van de Eerste Kamer <voetnoot nummer="2"/>in het kader van de behandeling van de zogenoemde Oort-wetsvoorstellen, of is hier sprake van een beleidswijziging? </vraag>
      <vraag nummer="5">Waarom is het Besluit pas onlangs tot stand gekomen, terwijl dit onderwerp ook al aan de orde was in uw brief van 11 december 2002, nr. AFP 2002-865U? </vraag>
      <vraag nummer="6" voetnoot="2">Hoe verhoudt punt 3 van het Besluit zich tot de toezegging in de Eerste Kamer van de toenmalige staatssecretaris van Financiën, dat de opstapmethode bij de inbreng van aandelen in een buitenlandse vennootschap inhoudt dat deze aandelen steeds voor hun waarde in het economische verkeer worden aangemerkt als gestort kapitaal op de aandelen in de Nederlandse vennootschap? <voetnoot nummer="2"/>
      </vraag>
      <vraag nummer="7" voetnoot="3">Leidt de regeling in punt 4 van het Besluit, waardoor de tegemoetkoming niet van toepassing is in geval van vervreemding van de buitenlandse vennootschap, ertoe dat een Nederlandse dividendbelastingclaim wordt geëffectueerd op winsten die buiten het bereik van de Nederlandse fiscus tot stand zijn gekomen? Zo ja, hoe verhoudt zich dat dan tot de opmerking in de Eerste Kamer van de toenmalige staatssecretaris van Financiën, dat de voorwaarden voor de opstapregeling tot doel hebben te waarborgen dat na de aandeleninbreng door de buitenlandse vennootschap behaalde winsten niet aan de inhouding van dividendbelasting zijn onderworpen als haar Nederlandse moedervennootschap die winsten weer aan haar aandeelhouders ter beschikking stelt? <voetnoot nummer="3"/>
      </vraag>
      <vraag nummer="8">Leidt de voorwaarde in punt 4van het Besluit dat sprake moet zijn van een daadwerkelijke uitdeling ertoe dat dividendbelasting geheven wordt bij een terugbetaling van kapitaal voordat uitkeringen van nieuwe winst worden ontvangen, of zelfs voordat nieuwe winst door de buitenlandse dochtermaatschappij wordt gemaakt? Zo ja, is dan ook hier het gevolg dat een Nederlandse dividendbelastingclaim wordt geëffectueerd op winsten die buiten het bereik van de Nederlandse fiscus tot stand zijn gekomen? </vraag>
      <vraag nummer="9">Bent u bereid het Besluit zodanig aan te passen dat het geheel in overeenstemming is met de onder 6 en 8 genoemde toezeggingen van de toenmalige staatssecretaris van Financiën? </vraag>
      <noten afkomstig="vraag">
         <noot nummer="1" datum="2004-10-30" bron="Financieel Dagblad">Financieel Dagblad, 30 oktober 2004</noot>
         <noot nummer="2">Handelingen EK 18 april 1989, 27-1052</noot>
         <noot nummer="3">Handelingen EK 18 april 1989, 27-1053</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2, 3, 5 en 7">Het Besluit van 9 oktober 2003, nr. CPP2003/2165M, hierna het Besluit, houdt geen verslechtering in van het fiscale vestigingsklimaat voor in Nederland opererende ondernemingen. In het Besluit wordt de werking van de Opstapresolutie, besluit van 29 november 2000, nr. CPP2000/2149M, nader toegelicht. De Opstapresolutie betreft een tegemoetkoming op artikel 3a, eerste lid van de Wet op de dividendbelasting 1965. Deze tegemoetkoming dient geplaatst te worden in het kader van Nederland als tussenhoudsterland, waarbij een extra dividendbelastingschakel beperkend zou kunnen werken. Ik licht dit als volgt toe. De dividendbelasting is een heffing die aansluit bij de uitkering van winsten (dividenden) aan aandeelhouders door een in Nederland gevestigde vennootschap. Het is daarbij irrelevant of de uitgekeerde winst in Nederland of in het buitenland is opgekomen. De dividendbelasting kent geen «step up» of exitheffing. Dit betekent dat bij het verplaatsen van een vennootschap naar Nederland een dividendbelastingclaim ontstaat op in het buitenland behaalde winsten (reserves) en dat bij vertrek van de vennootschap uit Nederland geen heffing meer kan plaatsvinden. Kapitaal dat door de aandeelhouders fiscaal is gestort, kan onbelast worden terugbetaald. Ingevolge de Wet van 27 april 1989, Stb. 122, ook wel aangeduid als Oort-I, is een nieuw lid in artikel 3 (thans artikel 3a, eerste lid) van de Wet op de dividendbelasting 1965 (hierna Wet DB) opgenomen. Dit lid bepaalt dat ingeval aandeelhouders hun aandelen aanwenden als storting op nieuw uit te geven aandelen in een andere vennootschap, fiscaal slechts als gestort op de nieuwe aandelen geldt hetgeen op de ingebrachte aandelen was gestort. Bij terugbetaling van fiscaal niet erkend kapitaal wordt dividendbelasting verschuldigd. Zonder deze bepaling zou het mogelijk zijn met dividendbelasting beclaimde winstreserves om te zetten in een onbelaste terugbetaling van kapitaal. Bij de behandeling in de Eerste Kamer van het voormelde nieuwe artikellid is onderkend dat in geval aandelen van een in het buitenland gevestigde vennootschap als storting op aandelen wordt ingebracht in een in Nederland gevestigde vennootschap, in Nederland een (extra) dividendbelastingclaim zou kunnen ontstaan ter zake van vóór het moment van inbreng buiten het bereik van de Nederlandse fiscus tot stand gekomen waarden. Bij brief van 28 maart 1989 gericht aan de Eerste Kamer is aangegeven dat de waarde in het economisch verkeer van de ingebrachte aandelen in de buitenlandse vennootschap onder voorwaarden wordt aangemerkt als fiscaal gestort kapitaal. Deze voorwaarden staan vermeld in voormelde brief. Volgens de gestelde voorwaarden moet er sprake zijn van een dooruitdeling van voorfusiewinst aan de aandeelhouders. In dat geval zou er zonder de Opstapresolutie ook daadwerkelijk sprake zijn van dubbele heffing. Dát wordt door de Opstapresolutie voorkomen. Bij vervreemding van een buitenlandse dochter kan er geen dooruitdeling van voorfusiewinst meer plaatsvinden. De uitleg van de Opstapresolutie zoals neergelegd in het Besluit is naar mijn mening een juiste weergave van de toezegging die destijds aan de Eerste Kamer is gedaan. De Opstapresolutie is een tegemoetkoming die in principe inbreuk maakt op het systeem van de dividendbelasting. Het vorenstaande laat onverlet dat het fiscale vestigingsklimaat mij, net zo als mevrouw Dezentjé Hamming, ter harte gaat. De door haar gestelde vragen m.b.t. de toepassing van de Opstapresolutie bij vervreemding van een buitenlandse dochtervennootschap en de recente aandacht voor het Besluit in de vakpers vormen voor mij aanleiding om nader te bezien of op dit punt nog kansen liggen om het vestigingsklimaat te verbeteren, zonder dat daarmee nieuwe en onbedoelde vormen van uitholling van belastinggrondslagen in het binnen- of buitenland worden geïntroduceerd. Of een concrete verbetering van het fiscale vestigingsklimaat te realiseren valt is voor mij niet vanzelfsprekend. Van belang daarbij is dat door implementatie van de Moeder-dochterrichtlijn in deelnemingssituaties bij uitkering van dividend binnen de EU geen heffing van dividendbelasting meer plaatsvindt. Voorts dient niet uit het oog te worden verloren dat in toenemende mate in belastingverdragen een percentage van nihil is afgesproken. Het belang van de Opstapresolutie is dan ook sterk afgenomen ten opzichte van 1989. </antwoord>
      <antwoord nummer="4">Met het Besluit is geen beleidswijziging beoogd. In de praktijk is gebleken dat er onduidelijkheid over de toepassing van de Opstapresolutie bestond. Het Besluit beoogt duidelijkheid te scheppen over hoe de Opstapresolutie in bepaalde situaties dient te worden toegepast. Hiermee wordt eenheid van beleid en uitvoering beoogd. </antwoord>
      <antwoord nummer="6">6. Het gebruik van het woord «steeds» dient hier in de context gelezen te worden. De heer Van Graafeiland stelde de vraag hoe de begrippen «waarde in het economisch verkeer», «waarde» en «winsten» in de brief aan de Eerste Kamer moesten worden opgevat. De toenmalige Staatssecretaris heeft aangegeven dat hiermee steeds bedoeld wordt de waarde in het economisch verkeer. Enkele regels vóór deze uitlating wordt overigens verwezen naar de voorwaarden waaronder de opstapmethode van toepassing is. Gelezen in de juiste context geeft het woord «steeds» geen aanleiding tot misverstand. </antwoord>
      <antwoord nummer="8">Nee. Onderscheiden moet worden de situatie dat de moeder erkend fiscaal gestort kapitaal terugbetaalt en de situatie dat de moeder voorwaardelijk fiscaal gestort kapitaal terugbetaalt. Terugbetaling van erkend gestort kapitaal kan altijd zonder heffing van dividendbelasting (met inachtneming van de wettelijke voorschriften). Terugbetaling van voorwaardelijk gestort kapitaal kan slechts zonder heffing van dividendbelasting als aan de voorwaarden van de Opstapresolutie is voldaan. Hiervoor is een dooruitdeling door de Nederlandse vennootschap van voorfusiewinst afkomstig van de buitenlandse vennootschap vereist, te bepalen volgens de lifo-methode. </antwoord>
      <antwoord nummer="9">Zoals onder het antwoord op vraag 2, 3, 5 en 7 staat aangegeven ben ik bereid met betrekking tot de toepassing van de Opstapresolutie bij vervreemding van een buitenlandse dochtervennootschap te bezien of op dit punt kansen liggen om het vestigingsklimaat in Nederland te verbeteren, zonder dat daarmee nieuwe en onbedoelde vormen van uitholling van belastinggrondslagen in binnen- of buitenland worden geïntroduceerd. </antwoord>
      <noten afkomstig="antwoord"/>
   </antwoorden>
</kvr>
