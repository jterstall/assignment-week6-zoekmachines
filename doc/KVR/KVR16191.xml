<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de prijsverhoging van treinkaartjes door de NS. (Ingezonden 16 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16191
</item>
         <item attribuut="Inhoud">Vragen naar aanleiding van het bericht in Trouw van 14 augustus 2002 dat de NS haar prijzen drastisch willen verhogen.</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Spoorwegen)</item>
         <item attribuut="Trefwoorden">Prijzen Spoorwegen</item>
         <item attribuut="Vindplaats">Kamervragen met antwoord 2001-2002, nr. 1602, Tweede Kamer</item>
         <item attribuut="Vraagnr_bij_indiening">2010213890</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-09-02</item>
         <item attribuut="Datum_indiening">2002-08-16</item>
         <item attribuut="Document-id">KVR16191</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3405" allpagenumbers="3405 3406" vetnummer="2010213890" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16191" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1602" onderwerp="" indiendatum="2002-08-16">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-09-2">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het bericht dat de NS haar prijzen drastisch willen verhogen? <voetnoot nummer="1"/>
      </vraag>
      <vraag nummer="2">Deelt u de mening dat, gezien het feit dat de NS nog steeds kampt met een slechte dienstverlening, een prijsverhoging niet op zijn plaats en contraproductief is? Zo nee, waarom niet? </vraag>
      <vraag nummer="3">Deelt u de mening dat het openbaar vervoer betaalbaar en concurrerend met de auto behoort te zijn? Zo nee, waarom niet? </vraag>
      <vraag nummer="4">Erkent u dat deze prijsverhoging samen met de teruggave van «het kwartje van Kok» autovervoer aantrekkelijker maakt dan openbaar vervoer? Zo nee, waarom niet? </vraag>
      <vraag nummer="5" voetnoot="1">Deelt u de mening van de reizigersorganisatie Rover <voetnoot nummer="1"/>dat de NS contractbreuk plegen? </vraag>
      <vraag nummer="6">Gaat u ingrijpen om deze prijsverhoging te voorkomen? </vraag>
      <noten afkomstig="vraag">
         <noot nummer="1" datum="2002-08-14" bron="Trouw">Trouw, 14 augustus 2002</noot>
      </noten>
   </vragen>
   <antwoorden aantal="6">
      <antwoord nummer="1">De hoogte van de tarieven is een afweging die de NS als onderneming moet maken. Het is aan de NS om vast te stellen op welke wijze het bedrijf het hoofdrailnet het best en rendabel kan exploiteren. De NS mag de tarieven verhogen (zie het antwoord op vraag 5). Maar ter bescherming van reizigers tegen monopoloïde prijsstelling zijn in het Overgangscontract II tariefstijgingen voor zogenaamde beschermde kaartsoorten gemaximeerd. Ik ben van mening dat de NS zich aan deze contractuele afspraken dient te houden. Naar aanleiding van de persverklaring over de tariefvoornemens na het adviestraject met de consumentenorganisaties vertegenwoordigd in het LOCOV, heb ik er bij de NS op aangedrongen mij per ommegaande formeel in te lichten over de precieze inhoud en motivering van de plannen, zodat ik deze feitelijk aan de afspraken uit het Overgangscontract II kan toetsen. Deze formele positie neemt niet weg, dat ik het voor de reiziger teleurstellend vind dat de NS voor dit jaar feitelijk alsnog de tariefverhoging doorvoert, ondanks de eerdere belofte dit niet te doen wegens de tegenvallende prestaties. </antwoord>
      <antwoord nummer="2">Deze afweging moet het bedrijf zelf maken, mede op basis van het contractueel verankerde advies door de consumentenorganisaties vertegenwoordigd in het LOCOV. Dat traject is inmiddels afgerond. Bij zijn afweging heeft de NS, zoals in de persverklaringen is gebleken, betrokken of het huidige kwaliteitsniveau een tariefstijging voor de reiziger rechtvaardigt tegenover de vraag hoe de NS de (toekomstige) kwaliteit van de dienstverlening kan financieren. </antwoord>
      <antwoord nummer="3">Dat zal ook in het belang zijn van de openbaar vervoerders zelf. Met name om reizigers zonder alternatief te beschermen zijn in het Overgangscontract II aanvullend prijsregulerende afspraken gemaakt (zie ook het antwoord op de vragen 4 en 5). </antwoord>
      <antwoord nummer="4">In het algemeen zal het prijsniveau invloed hebben op het mobiliteitsgedrag van reizigers. Overigens blijkt uit de bestaande modellen dat stijging van de treintarieven in het algemeen beperkte effecten heeft ten aanzien van de toename van de totale autokilometers. En ook dat ten aanzien van de treinkilometers het effect minder groot is voor abonnementhouders en spitsreizigers dan voor respectievelijk incidentele en dalreizigers. Daarbij wordt aangetekend dat op basis van deze modellen geen feitelijke conclusies kunnen worden getrokken over effecten van zeer forse tariefverhogingen en van gelijktijdige matiging of reductie van autokosten. Over het mobiliteitsgedrag als gevolg daarvan zijn alleen aannames te doen. Wel is op basis van de modellen vast te stellen dat vaste treinreizigers kennelijk niet zonder meer een reëel mobiliteitsalternatief hebben. Juist daarom zijn ter bescherming van deze zogeheten «captive» reizigers in het Overgangscontract II de tarieven gemaximeerd (zie ook het antwoord op vraag 5). </antwoord>
      <antwoord nummer="5">Zoals gesteld in het antwoordt op vraag 1, kan ik dit pas feitelijk beoordelen nadat ik door de NS ben ingelicht over de precieze inhoud en motivering van de tariefvoornemens. Ik heb de NS inmiddels gevraagd dit per ommegaande te doen. De NS heeft op basis van het Overgangscontract II tariefvrijheid, behoudens voor de gedefinieerde beschermde kaartsoorten 2e klasse, ter bescherming van de reizigers zonder reëel alternatief. Hiervoor geldt dat de NS per kalenderjaar deze tarieven tezamen gemiddeld met maximaal 2% boven de consumentenprijsindex (CPI) mag verhogen. Wanneer in het jaar is niet nader bepaald. De NS mag de tarieven zonder meer laten stijgen met de inflatie (welk niveau overigens na de verzelfstandiging niet is gehaald). Bij stijging boven de CPI moet advies worden gevraagd aan de consumentenorganisaties vertegenwoordigd in het LOCOV. Zie voorts het antwoord op vraag 6. </antwoord>
      <antwoord nummer="6">Zie het antwoord op de vragen 1 en 5. </antwoord>
      <noten afkomstig="antwoord"/>
   </antwoorden>
</kvr>
