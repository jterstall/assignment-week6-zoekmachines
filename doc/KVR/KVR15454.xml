<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel en Albayrak (beiden PvdA) aan de minister en staatssecretaris van Justitie over asielcentra en vrouwenhandel. (Ingezonden 29 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15454
</item>
         <item attribuut="Inhoud">In een artikel in de Leeuwarder Courant van 27 november 2001 wordt gesteld dat het Centraal Orgaan Opvang Asielzoekers niet in staat zou zijn de veiligheid van vrouwelijke asielzoekers te garanderen en dat asielzoekerscentra misbruikt worden als tussenstation in de internationale vrouwenhandel.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Jeugdigen) Welzijn (Vrouwen)</item>
         <item attribuut="Trefwoorden">Meisjes Mensenrechten Prostitutie Vreemdelingen Vrouwen</item>
         <item attribuut="Vindplaats">Kamervragen met antwoord 2001-2002, nr. 965, Tweede Kamer</item>
         <item attribuut="Vraagnr_bij_indiening">2010203040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Middel</persoon>
            <persoon partij="PvdA">Albayrak</persoon>
         </item>
         <item attribuut="Datum_reaktie">2002-03-21</item>
         <item attribuut="Datum_indiening">2001-11-29</item>
         <item attribuut="Document-id">KVR15454</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2037" allpagenumbers="2037 2038" vetnummer="2010203040" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15454" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="965" onderwerp="" indiendatum="2001-11-29">
         <vrager partij="PvdA" oorsprong="parlement">Middel</vrager>
         <vrager partij="PvdA" oorsprong="parlement">Albayrak</vrager>
         <vraagt-aan>de minister en staatssecretaris van Justitie</vraagt-aan>
      </vraagdata>
      <antwoorddata antwoorddatum="21 maart 2002), zie ook Aanhangsel Handelingen nrs. 533 en 813, vergaderjaar 2001–2002">
         <antwoorder functie="" ministerie="Justitie"/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht dat asielcentra «kweekvijvers» voor vrouwenhandel zouden zijn? <voetnoot nummer="1"/>
      </vraag>
      <vraag nummer="2">Deelt u de daarin verwoorde opvatting dat het Centraal Orgaan Opvang Asielzoekers niet in staat zou zijn de veiligheid van vrouwelijke bewoners van asielzoekerscentra te garanderen? </vraag>
      <vraag nummer="3">Zo ja, wat denkt u daartegen te ondernemen? Zo neen, hoe is het toezicht – met name buiten kantooruren – geregeld? </vraag>
      <vraag nummer="4">Beschikt u over feiten en gegevens die licht kunnen werpen op de in het voornoemde bericht gedane constatering dat er geen asielzoekerscentrum is waar niet een vrouw is aangerand of verkracht? Zo ja, kunt u een onderscheid maken tussen aanrandingen en verkrachtingen die door AZC-bewoners worden gepleegd en die door niet-bewoners worden gepleegd? </vraag>
      <vraag nummer="5">Op welke wijze kunnen slachtoffers van aanranding en verkrachting binnen de centra aangifte doen, waarbij rekening wordt gehouden met de bijzondere betekenis van dit soort delicten in zowel de westerse als andere culturen? Zijn er hiertoe binnen de centra vertrouwenspersonen aangesteld? </vraag>
      <vraag nummer="6">Bestaat er binnen de centra een plan van aanpak tegen seksueel misbruik, seksuele intimidatie en ongewenste intimiteiten van vrouwen en kinderen? Zo ja, is dit effectief. Zo neen, wordt het niet hoog tijd een dergelijk plan op te stellen? </vraag>
      <vraag nummer="7">In hoeverre kunt u aangeven of metterdaad vrouwen en meisjes binnen de asielzoekerscentra voor prostitutiedoeleinden worden geronseld en wat doet u daartegen? </vraag>
      <vraag nummer="8">In welke mate worden asielzoekerscentra misbruikt als tussenstation in de internationale vrouwenhandel? Hoe kan voorkomen worden dat de asielprocedure voor dit soort doeleinden wordt misbruikt? </vraag>
      <noten afkomstig="vraag">
         <noot nummer="1" datum="2001-11-27" bron="Leeuwarder Courant">Leeuwarder Courant, 27 november 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja, dat bericht is mij bekend. </antwoord>
      <antwoord nummer="2 en 3">Op dit moment wordt door het COA de veiligheidssituatie in alle opvangcentra geïnventariseerd. Op basis hiervan wordt per locatie een veiligheidsprofiel opgesteld waaraan een specifiek beveiligingsconcept wordt gekoppeld, teneinde de beveiliging te optimaliseren. In de opvangcentra is buiten kantooruren beveiliging aanwezig. </antwoord>
      <antwoord nummer="4">Het COA heeft mij medegedeeld dat uit de eigen waarnemingen en registraties van incidenten, calamiteiten en delicten binnen de opvangcentra niet blijkt dat er sprake is van veelvuldig voorkomen van zedendelicten in de opvangcentra. Daarbij moet worden aangetekend dat niet in alle gevallen eventuele incidenten, calamiteiten en delicten door het COA kunnen worden opgemerkt. Mede naar aanleiding van de berichten inzake seksueel misbruik van minderjarige asielzoekers in het opvangcentrum te Leiden zal een onderzoek worden ingesteld dat zich onder meer richt op het verkrijgen van gegevens met betrekking tot zedendelicten in de centra, de veiligheid en de beleving daarvan in de centra. </antwoord>
      <antwoord nummer="5">Aangifte van aanranding of verkrachting kan worden gedaan bij de (plaatselijke) politie. Ook kan betrokkene hiervan melding maken bij bijvoorbeeld de huisarts of de medische opvang in het centrum. </antwoord>
      <antwoord nummer="6">Afhankelijk van de resultaten van het in het antwoord op vraag 4 genoemde onderzoek zal zonodig een plan van aanpak worden opgesteld. </antwoord>
      <antwoord nummer="7 en 8">Ik beschik niet over informatie op basis waarvan ik kan aangeven in hoeverre vrouwen en meisjes binnen de asielzoekerscentra daadwerkelijk voor prostitutiedoeleinden worden geronseld c.q. in welke mate asielzoekerscentra zouden worden misbruikt als tussenstation voor internationale vrouwenhandel. Wel zal ik gebruik maken van de signalerende expertise van het Bureau Nationaal Rapporteur Mensenhandel. In dit kader wil ik in herinnering roepen de door Uw Kamer aangenomen motie Hoekema en Albayrak van 3 april 2001 (TK 2000–2001, 19 637, nr. 578). In deze motie is mij verzocht te rapporteren over een verbeterde aanpak van misbruikte vrouwen. Hierbij dient te worden ingegaan op speciale opvangfaciliteiten voor vrouwen, de rol van de IND, de opleiding van rechtsbijstandverleners en IND-medewerkers, de uitzetting van vrouwen en mensenhandel. Een deel van de in de motie gevraagde rapportage, namelijk het deel dat betrekking heeft op de uitvoering van de werkinstructie voor een genderinclusieve benadering van asielverzoeken, zal ik u, zoals is toegezegd, in het voorjaar van 2002 doen toekomen. In aanvulling daarop heb ik besloten onderzoek te doen naar de veiligheidssituatie van vrouwen in de opvang. De resultaten van dit onderzoek worden in het najaar van 2002 verwacht. Afhankelijk van de conclusies die op basis van dit onderzoek worden getrokken kan in overleg met het COA en andere betrokken partijen (medische opvang, curatieve zorg, politie, OM) worden bezien welke maatregelen noodzakelijk zijn ter vergroting van de veiligheid. </antwoord>
      <noten afkomstig="antwoord"/>
   </antwoorden>
</kvr>
