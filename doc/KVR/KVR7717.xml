<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) over vacatures in MKB. (Ingezonden 30 juli 1998); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7717
</item>
         <item attribuut="Inhoud">Betreft vragen naar aanleiding van het artikel "MKB worstelt steeds meer met vacatures" uit het Financieel Dagblad, 17 juli 1998.</item>
         <item attribuut="Rubriek">Arbeid (Arbeidsmarkt) Bedrijfsleven en industrie (Midden- en kleinbedrijf)</item>
         <item attribuut="Trefwoorden">Arbeidsmarkt Midden- en kleinbedrijf</item>
         <item attribuut="Vindplaats">Kamervragen met antwoord 1997-1998, nr. 1710, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">1998-08-28</item>
         <item attribuut="Datum_indiening">1998-07-30</item>
         <item attribuut="Document-id">KVR7717</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3513" allpagenumbers="3513 3514 3515" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7717" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1710" onderwerp="" indiendatum="1998-07-30">
         <vrager partij="CDA" oorsprong="parlement">Stroeken</vrager>
         <vraagt-aan/>
      </vraagdata>
      <antwoorddata antwoorddatum="1998-08-28">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «MKB worstelt steeds meer met vacatures» <voetnoot nummer="1"/>naar aanleiding van de nota MKB-Nederland «Vacaturemarkt MKB 1998»? </vraag>
      <vraag nummer="2">Is u bekend, dat op 1 juli 1998 67 000 ondernemingen in het Midden- en Kleinbedrijf 134 000 openstaande vacatures hadden en dat daarmee het aantal niet opgevulde vacatures in een jaar tijd bijna verdubbeld is? </vraag>
      <vraag nummer="3">Is u voorts bekend, dat het aantal moeilijk vervulbare vacatures, dit zijn vacatures die langer dan 3 maanden openstaan, in diezelfde periode bijna verdrievoudigd is tot 60 000? </vraag>
      <vraag nummer="4">Deelt u de vrees van de MKB Nederland voorzitter H. de Boer, dat bij de te verwachten stijging van het aantal arbeidsplaatsen in de komende jaren het Midden- en Kleinbedrijf jaarlijks een tekort zal hebben van 50 000 arbeidsplaatsen? </vraag>
      <vraag nummer="5">Is u bekend dat ook in andere sectoren de druk op de arbeidsmarkt verder toeneemt? </vraag>
      <vraag nummer="6">Welke maatregel overweegt u om de spanning op de arbeidsmarkt te verlichten en zo onder andere de problemen van het Midden- en Kleinbedrijf te verminderen? </vraag>
      <noten afkomstig="vraag">
         <noot nummer="1" datum="1998-07-17" bron="Financieel Dagblad">Financieel Dagblad, 17 juli 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Ja, de cijfers van het onderzoek van MKB-Nederland zijn mij bekend. De cijfers geven een zeer sterke stijging aan van zowel het aantal openstaande vacatures als het aantal moeilijk vervulbare vacatures. Voor de juiste inschatting ervan is het echter nodig om de cijfers te vergelijken met de voorgaande jaren aangezien knelpunten in de vacaturevervulling samenhangen met de conjuncturele situatie. Hoewel MKB-Nederland al jaren onderzoek doet naar vacatures in het MKB, is het beter om voor een vergelijking in de tijd gebruik te maken van de CBS-vacature-enquête. Het CBS maakt namelijk gebruik van een grotere steekproef dan MKB-Nederland, waardoor de betrouwbaarheid groter is. De meest recente CBS-cijfers laten zien dat het aantal openstaande vacatures in het MKB op 31 maart 1998 75 100 bedroeg (zie tabel). Dat is vergeleken met een jaar eerder een stijging van 28 100. Vergeleken met de voorgaande jaren blijkt het aantal openstaande vacatures nog niet het niveau te hebben bereikt van de vorige conjuncturele piek, op 31 maart 1990 stonden 95 600 vacatures open in het MKB. Ook met betrekking tot het aantal moeilijk vervulbare vacatures is het beeld hetzelfde: 20 000 moeilijk vervulbare vacatures op 30 september 1997 tegenover 35 100 in 1990. Voorts is het aantal banen met 12% toegenomen, dus ook als het aantal vacatures wordt afgezet tegen de werkgelegenheid kan worden geconcludeerd dat de krapte op de arbeidsmarkt nog onder het niveau ligt van de vorige conjuncturele piek. Tabel. Aantal openstaande vacatures in het MKB per 31 maart en aanal moeilijk vervulbare vacatures in het MKB per 30 september, 1989–1998 (Bron: CBS Vacature-enquête) 1989 1990 1991 1992 1993 1994 1995 1996 1997 1998 openstaande vacatu- res 62 800 95 600 73 200 60 200 27 200 26 200 32 700 44 500 47 200 75 100 moeilijk vervulbare vacatures 36 400 35 100 26 700 13 800 4 200 5 800 11 600 12 200 20 000 – </antwoord>
      <antwoord nummer="4 en 5" voetnoot="1 2 3 4">Het Centraal Planbureau doet geen concrete kwantitatieve voorspelling van tekorten op de arbeidsmarkt. Het CPB geeft wel aan dat er een toenemende kans ontstaat op kwalitatieve discrepanties op deelmarkten <voetnoot nummer="1"/>. Waar precies is moeilijk te zeggen. Het arbeidsaanbod naar opleiding is nog wel redelijk te ramen, de arbeidsvraag is echter veel lastiger. Daar komt nog bij dat dreigende discrepanties aanpassingsprocessen in gang zullen zetten die vraag en aanbod op de arbeidsmarkt zullen beïnvloeden. Het CPB voorspelt tekorten bij middelbaar technisch en economisch opgeleiden. Voor laagopgeleiden blijft het aanbod groter dan de vraag. Het Researchcentrum voor Onderwijs en Arbeidsmarkt (ROA) heeft vorig jaar een kwantitatieve voorspelling van de ontwikkelingen op de arbeidsmarkt gedaan. Het onderzoek <voetnoot nummer="2"/>voorspelt dat de komende jaren grote knelpunten zullen ontstaan bij opleidingstypen uit het hoger onderwijs. Ook zijn grote knelpunten vooral geconcentreerd in de zakelijke dienstverlening, de gezondheidszorg en de overheidssector. Ook voor enkele opleidingstypen uit het middelbaar onderwijs worden in bepaalde sectoren grote knelpunten verwacht. Het ROA voorspelt voor de periode 1997–2002 een oplopend tekort op de arbeidsmarkt tot 445 000 in 2002: voor 445 000 arbeidsplaatsen is dan geen geschikte kandidaat gevonden <voetnoot nummer="3"/>. Het gaat hier echter om een cumulatie van tekorten op verschillende deelmarkten, waarbij geen rekening is gehouden met dynamische aanpassingsprocessen, zoals doorstroming van hoger opgeleiden die beneden hun niveau werken naar hoger gekwalificeerde banen. Verder geven de onderzoekers aan geen rekening te hebben gehouden met mogelijkheden als scholing van werklozen en de inzet van de stille reserve (waarvan volgens hen circa één miljoen een perspectief heeft), om de personeelsschaarste te verminderen. In een nog niet gepubliceerd onderzoek wijst het ROA er op dat een verminderde uitstroom van ouderen uit het arbeidsproces een effectieve oplossing kan bieden voor de knelpunten <voetnoot nummer="4"/>. </antwoord>
      <antwoord nummer="6">Zoals in het Regeerakkoord aangegeven, zijn individuele werkgevers en sociale partners primair verantwoordelijk voor het voorkomen en oplossen van vacatureknelpunten. Van hen wordt verwacht dat zij een pro-actief beleid voeren om knelpunten tijdig te signaleren en aan te pakken. Dit kan onder andere bij het plannen en maken van afspraken met het beroepsonderwijs, het opleiden van leerlingwerknemers het mogelijk maken van combinaties van arbeid en zorg, het doorscholen van zittend personeel, het bieden van goede arbeidsomstandigheden en het voorkomen van voortijdige uitstroom uit de sector. Van groot belang is tevens de bevordering van de doorstroom en het beter benutten van zittende werknemers. Werkgevers zouden zich bovendien meer kunnen richten op andere doelgroepen, zoals allochtonen, oudere werknemers en herintredende vrouwen, maar ook langdurig werklozen en gedeeltelijk arbeidsongeschikten. De overheid biedt hierbij specifieke ondersteuning door onder meer: de fiscale faciliteit leerlingwezen; het bieden van een scholingsaftrek die een extra accent kent voor het MKB; het bieden van een nog eens verhoogde scholingsaftrek indien de scholing betrekking heeft op werknemers ouder dan 40 jaar. Voor de beantwoording van deze vraag is verder van belang wat de inzet van Arbeidsvoorziening is. Arbeidsvoorziening sluit met sectoren convenanten af voor het oplossen van arbeidsmarktknelpunten. In dit kader zijn met 19 sectoren landelijke convenanten afgesloten met afspraken over onder meer de uitvoering van de werkgelegenheids- en scholingsafspraken in CAO’s. Ook met MKB-Nederland heeft Arbeidsvoorziening in 1997 een convenant afgesloten voor de duur van één jaar. Het convenant past in het kader van het sectorbeleid van Arbeidsvoorziening. Achtergrond van het convenant is dat sommige bij MKB-Nederland aangesloten branches onvoldoende (financiële) mogelijkheden zien, onvoldoende expertise of onvoldoende menskracht in huis hebben om aan gemaakte CAO-afspraken op het vlak van werkgelegenheid, werkervaring en scholing vorm te geven. MKB-Nederland wil deze branches ondersteunen bij het daadwerkelijk in concrete resultaten omzetten van de arbeidsmarktafspraken en tevens bewerkstelligen dat in meer branches arbeidsmarktrelevante projecten tot stand komen. Hiertoe is het convenant met Arbeidsvoorziening gesloten. Inmiddels is overeengekomen de samenwerkingsovereenkomst met twee jaar te verlengen om zodoende de personeelsvoorziening van het MKB te verbeteren. Voorts heeft Arbeidsvoorziening in 1998 een opzet gepresenteerd voor een plan om vraagknelpunten in de sectoren bouw, zorg en welzijn, ICT, horeca, detailhandel, metaal en de agrarische sector aan te pakken. Uitvoering van het plan, met activiteiten op het gebied van onder meer scholing, intensieve bemiddeling, imagocampagnes en transferpunten moet leiden tot circa 33 000 extra vacaturevervullingen. Hiervoor is op de begroting van 1999 75 miljoen gereserveerd. De mogelijkheden van co-financiering door bedrijven of bedrijfstakken wordt op verzoek van mijn ambtsvoorganger momenteel door Arbeidsvoorziening nagegaan. Verder is Arbeidsvoorziening bezig met het opzetten van een permanente sectormonitor met informatie over de arbeidsmarkt in 31 deelsectoren. Deze datasysteem met tal van sectorgegevens over vacatures, knelpunten, CAO-afspraken over arbeidsmarktbeleid en vertaling van landelijke statistische gegevens naar de sector. </antwoord>
      <noten afkomstig="antwoord">
         <noot nummer="1">Centraal Planbureau, Economische verkenning voor de volgende kabinetsperiode , Den Haag, 1997</noot>
         <noot nummer="2">Researchcentrum voor Onderwijs en arbeidsmarkt, De arbeidsmarkt naar opleiding en beroep tot 2002 , Maastricht, 1997</noot>
         <noot nummer="3">Dat wil overigens niet zeggen dat er geen overschotten meer zijn op de arbeidsmarkt. In verband met kwalitatieve discrepanties tussen vraag en aanbod kunnen op sommige deelmarkten overschotten bestaan terwijl op andere deelmarkten tekorten bestaan. Met name onder laagopgeleiden blijven de kansen op de arbeidsmarkt slecht, zo voorspellen de onderzoekers</noot>
         <noot nummer="4">Researchcentrum voor Onderwijs en arbeidsmarkt, Toekomstverkenning op de arbeidsmarkt en scholing tot 2007 , Maastricht, 1998</noot>
      </noten>
   </antwoorden>
</kvr>
