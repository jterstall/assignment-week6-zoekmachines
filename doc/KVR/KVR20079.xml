<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib, Heemskerk en Smits (allen PvdA) aan de minister van Volksgezondheid, Welzijn en Sport over de financieringsstructuur van de eerstelijnszorg. (Ingezonden 29 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20079
</item>
         <item attribuut="Inhoud">Vragen naar aanleiding van de toezegging van de minister (Kamerstuk 29247, nr. 9) dat op 1 juli 2004 de nieuwe, decentrale contracten moeten ingaan tussen zorgaanbieders en zorgverzekeraars, waarmee de ondersteuningsstructuur open komt te staan voor alle deelnemers aan de eerstelijnszorg. Vragenstellers spreken de vrees uit dat de nieuwe financieringsstructuur niet tijdig tot stand zal komen.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Eerstelijnsgezondheidszorg</item>
         <item attribuut="Vindplaats">Kamervragen met antwoord 2003-2004, nr. 1364, Tweede Kamer</item>
         <item attribuut="Vraagnr_bij_indiening">2030411560</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Heemskerk</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2004-04-19</item>
         <item attribuut="Datum_indiening">2004-03-29</item>
         <item attribuut="Document-id">KVR20079</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2881" allpagenumbers="2881 2882" vetnummer="2030411560" code="0304tkkvr1364" lopendefooter="Tweede Kamer, vergaderjaar 2003–2004, Aanhangsel" filenaam="KVR20079" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1364" onderwerp="" indiendatum="2004-03-29">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Smits</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-04-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de toezegging dat op 1 juli 2004 de nieuwe decentrale contracten moeten ingaan tussen zorgaanbieders en zorgverzekeraars waarmee de ondersteuningsstructuur open komt te staan voor alle deelnemers aan de eerstelijnszorg? <voetnoot nummer="1"/>Kunt u aangeven wat de stand van zaken is met betrekking tot de onderhandelingen over deze contracten? </vraag>
      <vraag nummer="2">Is het waar dat als gevolg van stroeve onderhandelingen niet voor 1 juli 2004 wordt overgegaan tot een andere financieringsstructuur, en dat als gevolg hiervan belangrijke ondersteuningsstructuren om de zorg efficiënt en effectief op elkaar af te stemmen verloren gaan? </vraag>
      <vraag nummer="3">Klopt het dat bij een ontbrekende integrale financieringsstructuur en met het vervallen van diverse subsidies voor organisaties capaciteitsproblemen niet meer adequaat kunnen worden bestreden, wat vervolgens een negatief effect zal hebben op de kwaliteit van de zorg? </vraag>
      <vraag nummer="4">Kunt u aangeven of u op korte termijn het College Tarieven Gezondheidszorg (CTG) opdracht geeft de financieringsstructuur dusdanig te veranderen dat de eerstelijns verloskundige zorg niet in gevaar komt? Kunt u de Kamer hierover informeren? </vraag>
      <vraag nummer="5">Bent u bereid, indien er niet in zal worden geslaagd de financieringssystematiek tijdig te wijzigen, op de diverse eerstelijnsorganisaties waarvan de subsidie is gestopt, de subsidiekorting niet toe te passen? Zo neen, kunt u dan aangeven hoe u de ondersteuning aan de beroepsgroepen zal waarborgen? </vraag>
      <vraag nummer="6">Bent u bereid, gezien uw integrale aanpak voor de eerste lijn en uw mening dat u de verloskunde een belangrijk onderdeel vindt van de eerstelijnszorg, vaart te zetten achter een goede decentrale financieringssystematiek, waarbij maatwerk en de ondersteuning ter bevordering van goede eerstelijnszorg uitgangspunt is? </vraag>
      <vraag nummer="7">Wat vindt u van de optie om op korte termijn (uiterlijk voor 1 juli a.s.) met een module op het tarief van verloskundigen te gaan werken, opdat op korte termijn het financiële bestaansrecht van de verloskundigenzorg in Nederland is gewaarborgd? Acht u het verstandig om tevens voor andere eerstelijns zorgaanbieders een dergelijke systematiek toe te passen? </vraag>
      <noten afkomstig="vraag">
         <noot nummer="1" datum="2004-01-29" bron="Verslag algemeen overleg Eerstelijnszorg">Verslag algemeen overleg Eerstelijnszorg, 29 januari 2004, Kamerstuk 29 247, nr. 9</noot>
      </noten>
   </vragen>
   <antwoorden aantal="7">
      <antwoord nummer="1">In het Algemeen Overleg heb ik aangegeven dat zorgverzekeraars bezig zijn deze decentrale contracten op te stellen. Zorgverzekeraars hebben aangegeven dat de nieuwe ondersteuning per 1 juli 2004 zal ingaan. De verantwoordelijkheid hiervoor ligt bij hen. Desalniettemin heb ik Zorgverzekeraars Nederland gevraagd om een inventarisatie van de stand van zaken in alle regio’s. Op basis hiervan kunnen alle partijen inschatten in hoeverre invoering op 1 juli 2004 mogelijk is. De resultaten van deze inventarisatie zal ik binnenkort bespreken in een bestuurlijk overleg met Zorgverzekeraars Nederland. </antwoord>
      <antwoord nummer="2">Tot nu toe waren bestaande organisaties voor ondersteuning per beroepsgroep georganiseerd. Zij vormden slechts op zeer beperkte schaal een forum voor samenwerking en afstemming tussen zorgaanbieders. Zorgverzekeraars hebben de regie op zich genomen om een nieuwe ondersteuningsstructuur voor de eerstelijn op te zetten, waarin afstemming en efficiëntie wel degelijk tot stand komen. In CTG-verband zijn zorgaanbieders en zorgverzekeraars doende een financieringsvoorstel te ontwerpen, dat recht doet aan alle relevante partijen. </antwoord>
      <antwoord nummer="3">In een nieuwe structuur die zorgverzekeraars mij hebben geschetst, zal een goede aanpak van capaciteitsproblemen bij verloskundigen en huisartsen gewaarborgd zijn. Zorgverzekeraars dragen immers een verantwoordelijkheid voor de continuïteit en kwaliteit van zorg. </antwoord>
      <antwoord nummer="4">Vooralsnog is er in CTG-verband overleg gaande voor een nieuwe financieringsstructuur van de door de zorgverzekeraars voorgestelde, integrale ondersteuningsstructuur. De huidige beleidsregel voor de ondersteuning van huisartsen loopt per 31 december 2004 af. Op dit moment wacht ik voorstellen die in CTG-verband worden gedaan, af. </antwoord>
      <antwoord nummer="5">De huidige subsidiekortingen blijven onveranderd van toepassing. Het is mijn doel om belangen behartigende organisaties niet langer te subsidiëren. Zoals gezegd zijn zorgverzekeraars bezig met het opzetten van regionaal georganiseerde, geïntegreerde ondersteuningsstructuren voor de gehele eerstelijn. Ik vertrouw erop dat zij hierin zullen slagen. </antwoord>
      <antwoord nummer="6">Ik deel uw mening over de positie van de verloskunde binnen de eerstelijnszorg. Mijns inziens nemen zorgverzekeraars de regie voldoende in handen. Zoals gezegd trachten zij in CTG-verband te komen tot een adequate financieringsstructuur. Ik wacht de resultaten af. </antwoord>
      <antwoord nummer="7">Vooralsnog ben ik geen voorstander van deze optie. Mijns inziens dienen partijen in CTG-verband te komen tot een werkbare financiering voor ondersteuning. Zorgverzekeraars hebben aangegeven de organisatie van ondersteuning, ook voor verloskundigen, te willen waarborgen na mijn besluit om verschillende subsidiekortingen toe te passen. Hoewel ik de voortgang van dichtbij volg, zie ik op dit moment nog geen reden om mij actief in dit proces te mengen. </antwoord>
      <noten afkomstig="antwoord"/>
   </antwoorden>
</kvr>
