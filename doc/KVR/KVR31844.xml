<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bosma (PVV) aan de minister van Onderwijs, Cultuur en Wetenschap over discriminatie van autochtonen bij het uitreiken van prijzen aan studenten. (Ingezonden 9 april 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31844
</item>
         <item attribuut="Inhoud">Vragen naar aanleiding van de Echo award, een landelijke stimuleringsprijs voor allochtoon toptalent in Nederland. Alleen allochtone studenten komen voor deze prijs in aanmerking en indiener vraagt zich af of hier geen sprake is van discriminatie.</item>
         <item attribuut="Rubriek">Hoger onderwijs (Studenten) Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Discriminatie Studenten Vreemdelingen</item>
         <item attribuut="Vindplaats">Kamervragen met antwoord 2007-2008, nr. 2223, Tweede Kamer</item>
         <item attribuut="Vraagnr_bij_indiening">2070817130</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PVV">Bosma</persoon>
         </item>
         <item attribuut="Datum_reaktie">2008-05-06</item>
         <item attribuut="Datum_indiening">2008-04-09</item>
         <item attribuut="Document-id">KVR31844</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4551" allpagenumbers="4551 4552" vetnummer="2070817130" code="0708tkkvr2223" lopendefooter="Tweede Kamer, vergaderjaar 2007–2008, Aanhangsel" filenaam="KVR31844" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2223" onderwerp="" indiendatum="2008-04-9">
         <vrager partij="PVV" oorsprong="parlement">Bosma</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-05-6">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat u aanwezig bent geweest op de prijsuitreiking van de Echo awards? <voetnoot nummer="1"/>
      </vraag>
      <vraag nummer="2">Deelt u de mening dat er sprake is van discriminatie als alleen allochtonen naar Californië mogen? </vraag>
      <vraag nummer="3">Zou u ook prijzen uitreiken waarvoor alleen autochtonen in aanmerking komen? </vraag>
      <vraag nummer="4">Hoe verhoudt uw aanwezigheid zich tot artikel 1 van de Grondwet die toch door het kabinet wordt gezien als een fundament van onze beschaving en die discriminatie uitsluit? </vraag>
      <noten afkomstig="vraag">
         <noot nummer="1" weblink="http://www.echo-net.nl/award/">http://www.echo-net.nl/award/</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb de prijzen uitgereikt. De presentatie is in handen van de heren Mark Rutte en John Leerdam. </antwoord>
      <antwoord nummer="2">Nee, die mening deel ik niet. De Echo Award, waaraan een beurs is verbonden om een summer course te doen aan de UCLA in Californië, is een landelijke stimuleringsprijs voor allochtone studenten uit het hoger beroepsonderwijs en het wetenschappelijk onderwijs die excelleren op het gebied van studie, grensverleggend ingesteld en maatschappelijk actief zijn. De uitreiking van deze Award beoogt een positieve bijdrage te leveren aan de algemene beeldvorming over allochtone jongeren in de samenleving door talent onder die jongeren zichtbaar te maken. Een dergelijke positieve bijdrage is mijns inziens noodzakelijk in een multi-etnische samenleving als de onze. Daarmee kunnen we discriminatie van allochtone jongeren op grond van negatieve beeldvorming helpen voorkomen. Discriminatie belemmert succesvolle deelname van allochtonen aan de samenleving. Mijn visie is dat een succesvolle deelname en het optimaal aanwenden van talenten van alle Nederlanders ten goede komen aan de kwaliteit van de gehele samenleving. De winnaars van de Echo Award zijn rolmodellen. Juist omdat het hier gaat om allochtone studenten, krijgen allochtone jongeren en hun ouders de boodschap dat excelleren en succesvol zijn in Nederland ook voor hen is weggelegd. Dit kan een stimulans zijn voor deze jongeren om meer aandacht te geven aan hun persoonlijke ontwikkeling, maatschappelijke verantwoordelijkheid en onderwijsprestaties. </antwoord>
      <antwoord nummer="3">Ja, als de situatie zich zou voordoen dat autochtonen in een maatschappelijke achterstandssituatie verkeren en op grond van negatieve beeldvorming gediscrimineerd zouden worden, dan lijken mij prijzen als de Echo Awards voor autochtonen opportuun. </antwoord>
      <antwoord nummer="4">Juist vanwege het feit dat het uitsluiten van discriminatie op grond van de factoren die in artikel 1 van de Grondwet worden genoemd tot de fundamenten van onze beschaving behoort ben ik aanwezig bij de uitreiking van de Echo Awards. Ik verwijs hier ook naar de Algemene wet gelijke behandeling, die mede in verband met het genoemde artikel is vastgesteld. Deze wet verbiedt het maken van onderscheid tussen personen op grond van ras, nationaliteit, godsdienst, etc. bij in die wet genoemde omstandigheden, maar geeft ook aan dat dit onderscheid niet geldt, «indien het onderscheid een specifieke maatregel betreft die tot doel heeft...personen behorende tot een bepaalde etnische of culturele minderheidsgroep een bevoorrechte positie toe te kennen ten einde feitelijke nadelen verband houdende met de gronden ras...op te heffen of te verminderen...» (artikel 2, lid 3). </antwoord>
      <noten afkomstig="antwoord"/>
   </antwoorden>
</kvr>
