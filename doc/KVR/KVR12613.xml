<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over strafrechtelijke vervolging van kinderen onder de 12 jaar. (Ingezonden 5 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12613
</item>
         <item attribuut="Inhoud">Vragen over de omvang, aard en ernst van de criminaliteitproblematiek bij jeugdigen onder de 12 jaar. (Volkskrant, 2 oktober 2000; 'Stop de criminalisering van het kwattekwaad').</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Jeugdcriminaliteit</item>
         <item attribuut="Vindplaats">Kamervragen met antwoord 2000-2001, nr. 251, Tweede Kamer</item>
         <item attribuut="Vraagnr_bij_indiening">2000100730</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2000-11-13</item>
         <item attribuut="Datum_indiening">2000-10-05</item>
         <item attribuut="Document-id">KVR12613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="517" allpagenumbers="517 518" vetnummer="2000100730" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12613" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="251" onderwerp="" indiendatum="2000-10-5">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 november 2000), zie ook Aanhangsel Handelingen nr. 164, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel «Stop de criminalisering van het kattenkwaad»? <voetnoot nummer="1"/>
      </vraag>
      <vraag nummer="2">Is het waar dat de afgelopen jaren de politie steeds meer strafrechtelijk moet optreden tegen kinderen onder de 12 jaar? </vraag>
      <vraag nummer="3">Wat is de omvang van de problematiek bij jeugdigen onder de 12 jaar? Om hoeveel misdrijven/delicten gaat het? Wat is de ernst hiervan? Om hoeveel kinderen gaat het? </vraag>
      <vraag nummer="4">Hoeveel kinderen zijn aangehouden en/of hebben vastgezeten en in welke periode? Wat is de duur van het vastzitten van deze groepen? </vraag>
      <vraag nummer="5">Hebt u zicht op de achtergronden van deze jeugdigen? Betreft het hier bijvoorbeeld kinderen uit lage sociaal-economische situaties, achterstandswijken of specifieke culturele achtergronden? </vraag>
      <vraag nummer="6">Indien u geen cijfers of gegevens beschikbaar heeft, kunt u dan uiteenzetten hoe dit komt? Wat wordt er precies wel en niet geregistreerd? </vraag>
      <vraag nummer="7">Komt het regelmatig voor dat kinderen van 12 jaar en jonger naar Halt-bureaus worden verwezen? Is hiervoor speciaal door het College van Procureurs-generaal een aanwijzing uitgevaardigd, waarmee strafrechtelijke vervolging van kinderen van 12 jaar en jonger mogelijk wordt gemaakt? Zo ja, wat is de juridische basis hiervoor? Kunt u uw antwoord toelichten? </vraag>
      <vraag nummer="8">Hoe verhoudt dit zich tot de huidige wetgeving waar strafrechtelijke vervolging van kinderen onder de 12 jaar wordt uitgesloten vanwege ontoerekeningsvatbaarheid? </vraag>
      <noten afkomstig="vraag">
         <noot nummer="1" datum="2000-10-2" bron="Volkskrant">Volkskrant, 2 oktober 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Reeds bij eerdere gelegenheden heb ik het niet-strafrechtelijke karakter van Stop toegelicht (o.m. naar aanleiding van vragen van het lid Niederer; kenmerk 2990010 480). Kinderen die jonger zijn dan twaalf jaar kunnen conform artikel 77a van het Wetboek van Strafrecht immers niet strafrechtelijk worden vervolgd. In die zin is er dus ook geen sprake van strafrechtelijk optreden van de politie tegen kinderen onder de twaalf jaar. In het in 1994 uitgebrachte advies van Van Montfrans over de aanpak van jeugdcriminaliteit werd een tendens tot verjonging van de jeugdcriminaliteit voor de groep 12–18 jarigen geconstateerd. Op basis van deze constatering werd geadviseerd om in toekomstig jeugdcriminaliteitsbeleid ook aandacht te schenken aan de groep 12-minners. Een eerste onderzoek in opdracht van mijn departement naar de aard en omvang van «kindercriminaliteit» werd door het WODC in 1995 uitgevoerd. Ten behoeve van dit onderzoek werden de bedrijfsprocessensystemen van de politie in drie steden bestudeerd op het voorkomen van twaalfminners. Conclusie van het onderzoek was dat het gevonden aantal 7 t/m 11-jarigen dat in de jaren 1994 en 1995 wegens strafbare feiten door de politie geregistreerd is, klein is (varierend van 0,3 tot 0,8% van de totale groep twaalfminners) maar niettemin gelet op de aard van het probleem niet te verwaarlozen is. In de Notitie «Kinderen en criminaliteit» (1997) wordt een aantal aanbevelingen gedaan die zich richten op het verkrijgen van een beter zicht op aard en omvang van het probleem (consequente en eenduidige registratie) enerzijds en de aanpak van het probleem anderzijds. In het verlengde van deze aanbevelingen is een Halt-achtige afdoening voor jonge kinderen ontwikkeld: de Stop-reactie. Deze Stop-reactie, die door de Halt-bureaus wordt uitgevoerd, is op 1 mei 1999 op experimentele basis ingevoerd voor twaalfminners die een «Haltwaardig delict» (oa: vernieling, brandstichting, graffiti en winkeldiefstal met een max. schade van 1500 gld per dader) hebben gepleegd. Deze «Stopreactie» is geen strafrechtelijke afdoening, de maatregel is immers gericht op kinderen jonger dan twaalf jaar op wie het jeugdstrafrecht niet van toepassing is. Uitgangspunt bij de inzet van maatregelen voor twaalf-minners is en blijft de ouderlijke verantwoordelijkheid. Vanuit dit principe moet de «Stop-reactie» dan ook vooral worden gezien als (vrijwillig en vrijblijvend) aanbod tot ondersteuning van ouders bij de correctie van hun kinderen wanneer deze een Halt-waardig delict hebben gepleegd. De Stop-reactie staat in relatie met de aard van het gepleegde delict en kan bestaan uit een schrijfopdracht, rollenspel, gesprek met de ouders, het aanbieden van excuses, bezoek aan bijvoorbeeld de brandweer enz. De «Stop-reactie» is niet inzetbaar als er een ernstiger dan Halt-waardig delict is gepleegd of wanneer er sprake is van een serieus vermoeden van achterliggende problematiek. In die gevallen dient de politie onverwijld te melden aan de Raad voor de Kinderbescherming, die dan zal onderzoeken of er aanleiding is voor civielrechtelijk ingrijpen. Ditzelfde geldt wanneer er sprake is van herhaald delictgedrag. De «Stop-reactie» is in de afgelopen maanden geëvalueerd, de rapportage hierover wordt binnen enkele weken verwacht. Deze rapportage zal o.a. inzicht verschaffen in het aantal kinderen dat gedurende de experimentele periode aan de Stop-reactie heeft deelgenomen, hun leeftijdsopbouw en het type door hen gepleegde delicten. Bekend is reeds dat in de periode 1 mei 1999 tot 1 mei 2000 1700 kinderen voor een Stop-reactie door de politie naar een Halt-bureau zijn doorverwezen. De meest gepleegde delicten door deze, naar Stop verwezen, kinderen zijn: (winkel)diefstal, vernieling, baldadigheid en vuurwerkdelicten. Als gevolg van het feit dat het om kinderen gaat die strafrechtelijk niet vervolgbaar zijn, is de door de politie gevoerde registratie over deze groep niet volledig en niet eenduidig. Dit neemt niet weg dat in de achterliggende periode steeds meer regionale politiekorpsen op eigen initiatief over zijn gegaan tot registratie van 12-minners. De betrouwbaarheid van deze registratie is echter afhankelijk van consequente en eenduidige invoer van gegevens. Deze politieregistratie beperkt zich tot gegevens omtrent leeftijd, geslacht, type delict en in een beperkt aantal gevallen de nationaliteit van het kind. Landelijk bestaat (nog) geen beeld van het aantal door de politie geregistreerde twaalfminners: door de verschillende wijzen van registratie is de vergelijkbaarheid van de cijfers niet te waarborgen. Mede om deze reden is de registratie van 12-minners in het Cliëntvolgsysteem-jeugdcriminaliteit opgenomen. Hierin worden 12-minners geregistreerd die, indien ze 12 jaar of ouder zouden zijn geweest, een zogenaamd «procesverbaal- waardig»delict zouden hebben gepleegd. Bij alle 25 regionale politiekorpsen bestaat het voornemen om uiterlijk aan het eind van 2000 het Cliëntvolgsysteem-jeugdcriminaliteit in gebruik te nemen. Hierdoor zal een meer eenduidige registratie van 12-minners kunnen plaatsvinden. Op grond van de op dit moment beschikbare gegevens kan geen onderbouwde uitspraak over de richting waarin de criminaliteit van twaalfminners zich ontwikkeld worden gedaan. </antwoord>
      <antwoord nummer="5 en 6">Nee. De persoonlijke kenmerken die bekend zijn van de kinderen die gedurende de experimentele fase aan Stop hebben deelgenomen beperken zich tot geslacht, leeftijd en type door hen gepleegde delict. Op de vraag naar sociale kenmerken van deze kinderen kan op basis van het onderzoek naar de Stopreactie geen antwoord worden gegeven. De voor het onderzoek beschikbare registratiecijfers over etniciteit van de Stop-kinderen blijken te onbetrouwbaar om conclusies op te baseren. De centrale doelstelling van het Cliëntvolgsysteem-jeugdcriminaliteit is het verkrijgen van een geactualiseerd overzicht van contacten die het kind/jongere in het verleden met politie, Raad voor de Kinderbescherming en/of Openbaar Ministerie heeft gehad. Registratie van persoonlijke kenmerken beperkt zich binnen dit systeem om die reden tot: naam, adres en geslacht. </antwoord>
      <antwoord nummer="7 en 8">Zie ook de antwoorden op vragen 2, 3 en 4. Zoals hierboven aangegeven is er van strafrechtelijke vervolging van kinderen van 12 jaar en jonger geen sprake.De Stop-reactie is nadrukkelijk geen strafrechtelijk instrument en is uitgewerkt in de op 16 februari 1999 door het College van procureurs-generaal vastgestelde aanwijzing Stop-reactie. De Stop-reactie vindt op dit moment nog op experimentele basis plaats en is een aanwijzing op grond van artikel 130 lid 4 Wet RO (nieuw) waaraan door het Openbaar Ministerie vanuit haar preventieve taakstelling invulling wordt gegeven. </antwoord>
      <noten afkomstig="antwoord"/>
   </antwoorden>
</kvr>
