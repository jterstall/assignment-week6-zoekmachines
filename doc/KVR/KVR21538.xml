<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam en Wolfsen (beiden PvdA) aan de minister van Justitie over het gebruik van verkeersgegevens in de opsporingspraktijk. (Ingezonden 16 september 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21538
</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Criminaliteit en openbare orde (Persoonsregistratie en identificatie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Computernetwerken Opsporingen Persoonsregistratie Telecommunicatie</item>
         <item attribuut="Vindplaats">Kamervragen met antwoord 2004-2005, nr. 314, Tweede Kamer</item>
         <item attribuut="Vraagnr_bij_indiening">2030421430</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2004-11-03</item>
         <item attribuut="Datum_indiening">2004-09-16</item>
         <item attribuut="Document-id">KVR21538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="657" allpagenumbers="657 658" vetnummer="2030421430" code="0405tkkvr314" lopendefooter="Tweede Kamer, vergaderjaar 2004–2005, Aanhangsel" filenaam="KVR21538" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="314" onderwerp="" indiendatum="2004-09-16">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="3 november 2004), zie ook Aanhangsel Handelingen nr. 103, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat in april 2003 een rapport is verschenen dat verslag doet van een onderzoek dat is verricht binnen het regiokorps Rotterdam-Rijnmond naar het gebruik van (historische) verkeersgegevens in de opsporingspraktijk? <voetnoot nummer="1"/>
      </vraag>
      <vraag nummer="2">Waarom hebt u de Tweede Kamer dit rapport niet toegezonden? </vraag>
      <vraag nummer="3">Waarom hebt u tot op heden aan de Tweede Kamer geen mededeling gedaan over de resultaten van dit onderzoek? </vraag>
      <vraag nummer="4">Deelt u de mening dat de betreffende informatie relevant zou kunnen zijn geweest voor de discussie in de Tweede Kamer over de wet vorderen gegevens telecommunicatie? </vraag>
      <vraag nummer="5">Deelt u de mening dat de betreffende informatie relevant zou kunnen zijn voor de discussie in de Tweede Kamer over de wenselijkheid van de instelling van een bewaarplicht voor verkeersgegevens? </vraag>
      <vraag nummer="6">Bent u bereid om het rapport alsnog aan de Tweede Kamer te zenden en de Tweede Kamer te informeren welke conclusies u verbindt aan de resultaten van het genoemde onderzoek? </vraag>
      <noten afkomstig="vraag">
         <noot nummer="1" datum="2004-09-15" bron="De Ochtenden, Radio 1">De Ochtenden, Radio 1, 15 september 2004, tussen 11.00en 11.30uur</noot>
      </noten>
   </vragen>
   <antwoorden aantal="6">
      <antwoord nummer="1">Er is een verkenning bij één enkel regiokorps gedaan met het oog op een nadere onderbouwing van de vraag welke gegevens door opsporingsdiensten aan telecommunicatie-aanbieders worden gevraagd en of in alle gevallen aan die vraag kan worden voldaan. Deze verkenning werd echter als te summier gezien om een waardevol antwoord op de vraag te geven. Zie ook hierna het antwoord op vraag 3. </antwoord>
      <antwoord nummer="2">Zie het antwoord bij vraag 3 </antwoord>
      <antwoord nummer="3">In 2003 heeft het Wetenschappelijk Onderzoek- en Documentatiecentrum van mijn ministerie opdracht gegeven om onderzoek te doen naar, kort gezegd, de beschikbaarheid van historische verkeersgegevens bij telecommunicatie-aanbieders en de belemmeringen voor de opsporing indien verkeersgegevens niet beschikbaar zijn. Het onderzoek is uitgevoerd door het onderzoeksbureau Stratix, dat eind 2003 een onderzoeksrapport uitgebracht over het «Bewaren Verkeersgegevens door Telecommunicatieaanbieders». Het onderzoek betrof het verkrijgen van inzicht in de soorten verkeersgegevens die door de aanbieders worden bewaard. Dit onderzoeksrapport is aan uw Kamer aangeboden bij brief van 15 december 2003, (NDS Just03-1259). In de onderzoeksopzet was tevens opgenomen de vraagstelling welke soorten verkeersgegevens het meest worden gevraagd door de opsporingsdiensten en of in alle gevallen aan die vraag kan worden voldaan en zo nee, in welke gevallen niet en wat daarvan de reden is. Tijdens het onderzoek bleek dat het onderzoeksbureau niet in staat was om deze vraagstelling te onderzoeken. In een poging te bezien of op andere wijze de onderzoeksopzet volledig te realiseren was, is aan het regiokorps Rotterdam Rijnmond gevraagd een verkenning te doen naar de behoefte aan de opsporing. Bij ontvangst van dit materiaal is door de begeleidingscommissie geconcludeerd dat deze inventarisatie te beperkt was om als zelfstandig onderdeel van het onderzoek van Stratix dienst te doen. De inventarisatie van de regio Rotterdam heeft nooit een officiële status gekregen, en is om die reden ook niet verder gepubliceerd of aan uw Kamer gezonden. </antwoord>
      <antwoord nummer="4">Nee. De desbetreffende inventarisatie biedt een veel te beperkt beeld van de praktijk van de strafvorderlijke gegevensvergaring in de telecommunicatiesector. De begeleidingscommissie concludeerde dat uit het rapport zelfs geen kengetallen kunnen worden gedestilleerd, omdat deze gegevens louter gebaseerd zijn op een quick scan in één enkel korps. </antwoord>
      <antwoord nummer="5">Nee. Hiervoor gelden dezelfde argumenten als genoemd bij vraag 4. Aanvullend onderzoek is noodzakelijk. In het fiche over het ontwerp-kaderbesluit inzake de bewaring van historische verkeersgegevens is dan ook aangegeven dat het voor een evenwichtig eindresultaat van belang is dat de behoeften van de opsporingsdiensten op nationaal niveau nader in kaart worden gebracht. In dat kader kan de verkenning van de regio Rotterdam Rijnmond een – zij het beperkte – rol spelen. </antwoord>
      <antwoord nummer="6">Nee. Zoals ik hiervoor al aangaf, vind ik de rapportage een veel te beperkt beeld geven van het gebruik van verkeersgegevens in de opsporingspraktijk. In het kader van de discussie over de bewaarplicht voor historische verkeersgegevens zal, zoals ik al aangaf, aanvullend worden gekeken naar de behoefte van de opsporing op dit punt. De informatie uit de rapportage zal hierin verwerkt zijn. De rapportage is overigens in het kader van een WOB verzoek verstrekt aan de digitale burgerrechtenbeweging «Bits of Freedom». Die heeft de rapportage openbaar gemaakt via haar webiste: http://www.bof.nl/docs/ rapportverkeersgegevens.pdf. </antwoord>
      <noten afkomstig="antwoord"/>
   </antwoorden>
</kvr>
