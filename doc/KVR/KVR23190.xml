<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Omtzigt (CDA) aan de minister van Financiën over de jaarvergadering van de Waterschapsbank. (Ingezonde 18 mei 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23190
</item>
         <item attribuut="Inhoud">Vragen naar aanleiding van een bericht in NRC Handelsblad van 19 mei 2005 over het al dan niet instemmen van de Nederlandse staat, als aandeelhouder, met het jaarverslag van de Waterschapsbank.</item>
         <item attribuut="Rubriek">Bedrijfsleven en industrie (Bank- en verzekeringswezen) Verkeer, vervoer en waterstaat (Waterschappen)</item>
         <item attribuut="Trefwoorden">Bankwezen Waterschappen</item>
         <item attribuut="Vindplaats">Kamervragen met antwoord 2004-2005, nr. 1805, Tweede Kamer</item>
         <item attribuut="Vraagnr_bij_indiening">2040514900</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Omtzigt</persoon>
         </item>
         <item attribuut="Datum_reaktie">2005-06-02</item>
         <item attribuut="Datum_indiening">2005-05-18</item>
         <item attribuut="Document-id">KVR23190</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3845" allpagenumbers="3845 3846" vetnummer="2040514900" code="0405tkkvr1805" lopendefooter="Tweede Kamer, vergaderjaar 2004–2005, Aanhangsel" filenaam="KVR23190" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1805" onderwerp="" indiendatum="2005-05-18">
         <vrager partij="CDA" oorsprong="parlement">Omtzigt</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-06-2">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u een brief aan de waterschappen heeft geschreven waarin u stelt: «De staat als aandeelhouder zal niet instemmen met het beleid zoals dat nu verwoord is in het jaarverslag»? <voetnoot nummer="1"/>Bent u bereid een afschrift van deze brief aan de Kamer te zenden? </vraag>
      <vraag nummer="2">Bent u persoonlijk aanwezig geweest bij de besloten aandeelhoudersvergadering van 12 mei jl. of hebt u zich laten vertegenwoordigen? </vraag>
      <vraag nummer="3">Heeft de Nederlandse Staat als aandeelhouder ingestemd met het jaarverslag van de Waterschapsbank, en daarmee met het beloningsbeleid, inclusief de pensioenen, bij die bank? </vraag>
      <vraag nummer="4">Is de basisbeloning in lijn met de voorstellen van de commissie-Dijkstal? Deelt u de mening dat de Waterschapsbank, net als bij voorbeeld De Nederlandsche Bank, beschouwd mag worden als een duurzame overheidsdeelneming, waarvan privatisering niet aan de orde is? </vraag>
      <vraag nummer="5">Hoe luidde het beloningsbeleid voor de directie voor het jaar 2005 vóór de jaarvergadering? Zijn daarin veranderingen aangebracht ten aanzien van de pensioenen zoals eindloon/middelloon, backservice en de zekerheid van indexatie? </vraag>
      <vraag nummer="6">Hoeveel medewerkers heeft de Waterschapsbank? Met welke organisatie acht u deze instelling te vergelijken qua beloning? </vraag>
      <vraag nummer="7">Bent u bereid deze vragen te beantwoorden voorafgaand aan het VAO over staatsdeelnemingen, dat voorzien is op 18 mei a.s.? </vraag>
      <noten afkomstig="vraag">
         <noot nummer="1" datum="2005-05-10" bron="NRC Handelsblad">NRC Handelsblad, 10 mei 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja, deze brief is voorafgaand aan de aandeelhoudersvergadering naar alle vennootschappen van de Nederlandse Waterschapsbank (NWB) verstuurd. Een afschrift is bijgevoegd. </antwoord>
      <antwoord nummer="2">Ik ben niet persoonlijk aanwezig geweest bij de aandeelhoudersvergadering. Bij de organisaties waar ik aandeelhouder ben, laat ik mij veelal vertegenwoordigen door mijn medewerkers die namens mij het woord voeren. </antwoord>
      <antwoord nummer="3">Het bezoldigingsbeleid staat voor het eerst als apart item, los van de jaarrekening, op de agenda van de NWB waarover de aandeelhoudersvergadering zich uit mag spreken. Het jaarverslag als zodanig wordt niet ter instemming voorgelegd aan de vergadering van aandeelhouders. De Staat heeft de jaarrekening goedgekeurd. Het bezoldigingsbeleid (dat gaat over het beloningspakket incl. pensioenen voor in de toekomst aan te nemen bestuurders) is aangehouden en er wordt door de Raad van Commissarissen een nieuw voorstel gedaan. </antwoord>
      <antwoord nummer="4">In een brief vorig jaar aan de Tweede Kamer (28 165, nr. 11) heb ik aangegeven de Code Tabaksblat zoveel mogelijk toe te passen op alle staatsdeelnemingen. De uitwerking van de Code Tabaksblat op het punt van het bezoldigingsbeleid staat beschreven in een recente brief van de minister van Sociale Zaken en Werkgelegenheid namens de ministers van Financiën, van Economische Zaken, van Justitie en van Binnenlandse Zaken en Koninkrijksrelaties alsmede van de staatssecretaris van Financiën aan de Tweede Kamer inzake de aanpak van topinkomens (30 111, nr. 1). Kortweg komt het erop neer dat daar waar ik aandeelhouder ben het beloningsbeleid (dat wil zeggen de onderbouwing van de beloning) beoordeel aan de hand van een aantal uitgangspunten. Dit bezoldigingsbeleid dient als een kader waarbinnen de Raad van Commissarissen de individuele beloning vaststelt. In de kern betekent dit dat het beleid transparant en evenwichtig moet zijn en niet tot verrassingen mag leiden. De basisbeloning van de Nederlandse Waterschapsbank (NWB) toets ik nadrukkelijk niet aan de voorstellen van de Commissie Dijkstal. Dit omdat ik de NWB als een private, in een kapitaalvennootschap vormgegeven, organisatie beschouw. </antwoord>
      <antwoord nummer="5">Het bezoldigingsbeleid van de NWB zoals vóór de jaarvergadering voor het jaar 2005 is geformuleerd bestaat uit een vast gedeelte en een op 4 elementen en wegingsfactoren gebaseerd variabel gedeelte. Hierin is op het gebied van pensioen geen verandering aangebracht. Dit beloningsbeleid en de aanpassingen daarop heeft de Raad van Commissarissen opgesteld en de aandeelhouder heeft daar, in lijn met het Burgerlijk Wetboek, geen betrokkenheid in gehad. Dit jaar hebben de aandeelhouders voor het eerst de gelegenheid gekregen zich uit te spreken over het bezoldigingsbeleid. Overigens blijft de Raad van Commissarissen de individuele bezoldiging voor bestuurders vaststellen, maar het beleid (het «kader») wordt vastgesteld door de aandeelhoudersvergadering. Dit kader geeft de aandeelhouder zicht op de uiteindelijk hoogte van de bezoldiging en het vaststellen van deze bezoldiging is dan een uitvoeringskwestie. </antwoord>
      <antwoord nummer="6">De Waterschapsbank heeft 37 medewerkers. In mijn brief aan de Nederlandse Waterschapsbank en op de aandeelhoudersvergadering heeft de Staat onder andere uitgesproken de door de RvC samengestelde peergroup (vergelijkingsgroep) te eenzijdig te vinden. Het is nu aan de RvC om een nieuw voorstel voor de peergroup bij de aandeelhouders neer te leggen dat de aandeelhouders vervolgens opnieuw zullen beoordelen. </antwoord>
      <antwoord nummer="7">Ik heb de vragen op 19 mei jl. ontvangen. Overigens is het geplande VAO op 18 mei niet doorgegaan. </antwoord>
      <noten afkomstig="antwoord"/>
   </antwoorden>
</kvr>
