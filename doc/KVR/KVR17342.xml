<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tichelaar (PvdA) en Atsma (CDA) aan de staatssecretaris van Landbouw, Natuurbeheer en Visserij en de minister van Economische Zaken over garnalenvisserij en de Nederlandse Mededingingsautoriteit. (Ingezonden 6 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17342
</item>
         <item attribuut="Inhoud">Vragen over de kwaadheid van garnalenvissers over de hoge boetes die ze hebben opgelgd gekregen van de NMa.</item>
         <item attribuut="Rubriek">Handel en economie (Mededinging) Visserij (Zeevisserij)</item>
         <item attribuut="Trefwoorden">Geldboetes Mededinging Visserij</item>
         <item attribuut="Vindplaats">Kamervragen met antwoord 2002-2003, nr. 902, Tweede Kamer</item>
         <item attribuut="Vraagnr_bij_indiening">2020306810</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Tichelaar</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2003-03-12</item>
         <item attribuut="Datum_indiening">2003-02-06</item>
         <item attribuut="Document-id">KVR17342</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1887" allpagenumbers="1887 1888" vetnummer="2020306810" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17342" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="902" onderwerp="" indiendatum="2003-02-6">
         <vrager partij="PvdA" oorsprong="parlement">Tichelaar</vrager>
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Landbouw, Natuurbeheer en Visserij en de minister van Economische Zaken</vraagt-aan>
      </vraagdata>
      <antwoorddata antwoorddatum="2003-03-12">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u zich voorstellen dat de garnalenvissers zich «gepakt» voelen door de torenhoge boetes die de Nederlandse Mededingingsautoriteit hun onlangs oplegde? <voetnoot nummer="1"/>
      </vraag>
      <vraag nummer="2">Hoe rijmt u het opleggen van deze torenhoge boetes met de opdracht van de Nederlandse regering aan de Nederlandse Vissersbond om juist de markt te ordenen en te zorgen voor gecontroleerde aanvoer van garnalen? </vraag>
      <vraag nummer="3">Deelt u de mening dat zelfregulering vanuit de sector de voorkeur verdient boven quotering en vangstbeperkingen door de Europese Unie? </vraag>
      <vraag nummer="4">Vindt u het aanvaardbaar als de markt voortaan ongehinderd haar gang kan gaan en er opnieuw escalaties zullen optreden waarbij voorraden te groot worden en er doordraai plaatsvindt, die de vissers vervolgens weer zelf moeten betalen? </vraag>
      <vraag nummer="5">Onderkent u dat de garnalenvissers nu voor de onmogelijke vraag staan, hoe zij de aanvoer en afzet van garnalen nu wel moeten reguleren, omdat hen het verwijt kan treffen van recidive? </vraag>
      <vraag nummer="6">Welke gevolgen voorziet u voor de werkgelegenheid in de sector, gezien het feit dat de garnalenvissers op de Waddenzee reeds al hun andere vangstrechten hebben ingeleverd? </vraag>
      <vraag nummer="7">Welke stappen gaat u ondernemen teneinde deze impasse te doorbreken? </vraag>
      <noten afkomstig="vraag">
         <noot nummer="1" datum="2003-02-1" bron=" in De Telegraaf" titel="Boetes Nma zetten kwaad bloed bij garnalenvissers">«Boetes Nma zetten kwaad bloed bij garnalenvissers» in De Telegraaf, 1 februari 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Geluk, ingezonden 31 januari jl., vraagnr. 2020306430. </toelichting>
   <antwoorden aantal="6">
      <antwoord nummer="1">Ik weet dat er commotie is ontstaan onder de garnalenvissers als gevolg van de boetes die de NMa aan de producentenorganisaties heeft opgelegd. </antwoord>
      <antwoord nummer="2">Er is geen sprake van een opdracht van de Nederlandse regering aan de producentenorganisaties om de markt te ordenen en te zorgen voor een gecontroleerde aanvoer van garnalen. Een producentenorganisatie is immers een op initiatief van vissers vrijwillig opgerichte vereniging met als doel een rationele beoefening van de visserij en een totstandbrenging van betere afzetvoorwaarden. De producentenorganisaties hebben daartoe in het kader van de gemeenschappelijke marktordening regulerende bevoegdheden. Deze betreffen echter uitsluitend de in een producentenorganisatie verenigde vissers. Afspraken tussen de producentenorganisaties en de groothandelaren die hebben geleid tot oplegging van boetes door NMa wegens strijd met het mededingingsrecht, zijn ook niet toegestaan op grond van de marktordening. Over de hoogte van de boetes heeft de NMa in zijn besluit gesteld dat deze hoogte correspondeert met het feit dat de afgesproken prijzen ver boven de Europese ophoudprijzen lagen. Vervolgens overweegt de NMa dat bij het bepalen van de boetes in het voordeel van betrokkenen is afgeweken van de vaste beleidslijn, zoals neergelegd in de Richtsnoeren boetetoemeting (Stcrt. 21 december 2001, nr. 248, p. 90). Er is namelijk rekening gehouden met de bedreiging van faillissementen en met de uitvoerende taken die producentenorganisaties hebben in het kader van de marktordening en waarvoor ook een belangrijk deel van hun inkomsten is bestemd. </antwoord>
      <antwoord nummer="3">Ja, indien de sector op basis van zelfregulering in staat is tot duurzame visserij met inachtneming van de grenzen en procedures die de Europese marktordening en het mededingingsrecht stelt aan afspraken tussen ondernemers. </antwoord>
      <antwoord nummer="4 en 5">Ik verwacht niet dat dit zal gebeuren. Ik ben van mening dat, met gebruikmaking van de hen toegestane marktordenende bevoegdheden, de producentenorganisaties een verantwoorde aanvoer van vis kunnen bewerkstelligen waardoor doordraai wordt voorkomen. Mijns inziens staan de garnalenvissers dan ook niet voor een onmogelijke opgave. </antwoord>
      <antwoord nummer="6">Ik voorzie geen daling van de werkgelegenheid in de sector als gevolg van het boetebesluit van de NMa. Ik zie overigens geen verband met het feit dat garnalenvissers in het verleden vangstrechten zouden hebben verkocht. </antwoord>
      <antwoord nummer="7">Ik heb vernomen dat er in de sector vragen zijn gerezen over de reikwijdte van de bevoegdheden die producentenorganisaties hebben op grond van de marktordening. Ik ben uiteraard bereid de duidelijkheid hierover te helpen vergroten. Hierover zal ik op korte termijn met de sector en eventueel de Europese Commissie in overleg treden. </antwoord>
      <noten afkomstig="antwoord"/>
   </antwoorden>
</kvr>
