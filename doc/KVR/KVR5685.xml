<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over het functioneren van het alarmnummer 1-1-2 in Zeeland. (Ingezonden 28 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5685
</item>
         <item attribuut="Inhoud">Zie ook vraag nummer 19.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Ongevallenpreventie en -hulpverlening) Criminaliteit en openbare orde (Politie)</item>
         <item attribuut="Trefwoorden">Ambulancevervoer Openbare orde en veiligheid</item>
         <item attribuut="Vindplaats">Kamervragen met antwoord 1997-1998, nr. 18, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1997-09-19</item>
         <item attribuut="Datum_indiening">1997-08-28</item>
         <item attribuut="Document-id">KVR5685</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="35" allpagenumbers="35 36" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5685" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="18" onderwerp="" indiendatum="1997-08-28">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1997-09-19">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het feit dat in Zeeland het alarmnummer 1-1-2 drie maal binnen één week slecht heeft gefunctioneerd <voetnoot nummer="1"/>? </vraag>
      <vraag nummer="2" voetnoot="2">Zijn dit voorval in Zeeland, en vrijwel identieke andere gevallen, niet strijdig met uw eerder gegeven verzekering dat 1-1-2-oproepen met voorrang, dus snel en efficiënt, worden behandeld <voetnoot nummer="2"/>? </vraag>
      <vraag nummer="3">Wat is het nut van een nationaal alarmnummer wanneer een melding, zoals in het in vraag 1 genoemde vooral, van Scherpenisse naar Tilburg, van Tilburg naar Roosendaal en van Roosendaal naar St. Maartensdijk moet worden doorgegeven? </vraag>
      <vraag nummer="4" voetnoot="3">Bent u het ermee eens dat het, aangezien de problemen van het nieuwe alarmnummer de pan uitrijzen, tijd wordt om na te denken over een overstap naar regionale toegangsnummers, door uzelf op 13 maart jongstleden aangedragen als logisch alternatief bij disfunctioneren van het alarmnummer 1-1-2 <voetnoot nummer="3"/>? </vraag>
      <vraag nummer="5">Bent u het ermee eens dat onbekendheid van hulpverleningsorganisaties met een gebied waar een alarmering vandaan komt onnodig risico’s en grote onveiligheid met zich brengt voor de samenleving? </vraag>
      <vraag nummer="6">Kunt u een overzicht geven van de doorschakelingen tussen alle politie-, brandweer- en ggd-regio’s in ons land? </vraag>
      <vraag nummer="7">Valt genoemde situatie onder «kinderziektes» van het nieuw landelijk alarmnummer («1-1-2, je redt er levens mee»)? Hoe lang nog? </vraag>
      <vraag nummer="8">Bent u op de hoogte van het overleg terzake tussen de Commissarissen der Koningin in Noord-Brabant en Zeeland? Kunt u de resultaten van dit overleg aan de Kamer kenbaar maken? </vraag>
      <noten afkomstig="vraag">
         <noot nummer="1" datum="1997-07-28" bron="Algemeen Dagblad">Algemeen Dagblad, 28 juli 1997</noot>
         <noot nummer="2" documenttype="Kamervragen">Aanhangsel Handelingen, 865, vergaderjaar 1996–1997, antwoord 6.</noot>
         <noot nummer="3" documenttype="Kamervragen">Aanhangsel Handelingen, 865, vergaderjaar 1996–1997, antwoord 3.</noot>
      </noten>
   </vragen>
   <antwoorden aantal="8">
      <antwoord nummer="1">Nee, In een onderzoek door de beheerders van de 1-1-2 alarmcentrales, de PTT en de inspectie van de Brandweer en Rampenbestrijding is slechts bevestiging gevonden voor de klacht over de alarmering op 25 juli 1997 (brand Scherpenisse). Bij dit ongeval heeft het doorverbinden naar de verkeerde brandweermeldkamer aantoonbaar geleid tot een vertraging van 1 à 2 minuten. Door radio/technische storingen is vervolgens de alarmering vanuit de regionale brandweermeldkamer te Roosendaal naar de lokale brandweer van St. Maartensdijk verloren gegaan waardoor een tweede vertraging is ontstaan van 6 minuten. De overige twee klachten over de 1-1-2 alarmering op 18 juli 1997 (Jachthaven de Vlije) en 22 juli 1997 (brand Vlissingen) zijn minutieus onderzocht door een reconstructie van de gespreksregistraties bij de PTT en de bandopnamen bij de 1-1-2 centrales. Deze registraties geven geen ondersteuning aan een vermoeden over disfunctioneren van het 1-1-2 alarmnummer. </antwoord>
      <antwoord nummer="2">Nee. </antwoord>
      <antwoord nummer="3">Het Nederlands alarmnummer is in de periode 1990/1991 in gebruik genomen als vervanging voor het brede scala aan regionale alarmnummers van brandweer, ambulance en politie. Door de invoering van het Nederlandse alarmnummer behoeft de Nederlandse burger in het gehele land slechts één nummer te onthouden voor de spoedeisende hulpverlening. </antwoord>
      <antwoord nummer="4">In 1990 is het landelijk Nederlands alarmnummer ingevoerd als oplossing voor de verwarring bij de Nederlandse burger bij keuze tussen regionale toegangsnummers voor de te onderscheiden hulpdiensten. Een terugkeer naar deze ongewenste situatie ligt niet voor de hand. In mijn door het lid Verkerk aangehaalde antwoord met betrekking tot regionale informatienummers voor de Nederlandse politie heb ik de positie van het 1-1-2 alarmnummer voor spoedeisende hulpverlening benadrukt. Ik heb voorts gesproken over de planvorming voor toegangsnummers voor de Nederlandse politie die betrekking heeft op de niet-spoedeisende hulpverlening. </antwoord>
      <antwoord nummer="5">Ja. Dit najaar zal ik een plan voorleggen aan de beheerders van de 1-1-2 alarmcentrales en de beheerders van de politieregio’s om de begrenzing van 1-1-2 zorggebieden beter af te stemmen op de begrenzing van de politieregio’s. Dit vereenvoudigt de taak van een 1-1-2 centralist en vermindert de kans op fouten en misvattingen. Om deze afstemming mogelijk te maken worden nog dit jaar vier nieuwe 1-1-2 alarmcentrales ingericht. </antwoord>
      <antwoord nummer="6">Voor de afhandeling van 1-1-2 oproepen zijn alle 1-1-2 alarmcentrales en de achterliggende meldkamers van brandweer-, ambulance- en politiediensten onderling verbonden door een eigen 1-1-2 telecommunicatienetwerk. Om de 1-1-2 hulpverlening te verbeteren wordt het 1-1-2 netwerk op dit moment gemoderniseerd. In het gemoderniseerde 1-1-2 netwerk beschikken de 1-1-2 alarmcentrales, vanaf september 1997, over het nummer van de 1-1-2 beller waardoor de oproep sneller en met minder vergissingen doorgeschakeld kan worden naar de achterliggende meldkamers van brandweer-, ambulance- en politiediensten. Verder komen in het gemoderniseerde 1-1-2 netwerk nog dit jaar betere mogelijkheden beschikbaar voor het beheer van het netwerk. Nog dit jaar wordt een beheersysteem geïnstalleerd om op een snelle wijze storingen te onderkennen en maatregelen te treffen om de afhandeling van 1-1-2 verkeer op andere plaatsen over te nemen. Een onderdeel van dit beheerssysteem vormt een registratie van gesprekken die binnenkomen bij 1-1-2. In deze registratie worden ook oproepen vastgelegd die niet worden beantwoord. Klachten over de bereikbaarheid van een 1-1-2 centrale kunnen daarmee op een eenvoudige wijze worden onderzocht. </antwoord>
      <antwoord nummer="7">Nee. Het landelijk alarmnummer functioneert reeds sinds 1990. De werking van het alarmnummer en de organisatie van de alarmcentrales en de achterliggende hulpverlening is niet gewijzigd door de invoering van het 1-1-2 alarmnummer. </antwoord>
      <antwoord nummer="8">De correspondentie is door mij opgevraagd en geeft ondersteuning aan de feiten die onder antwoord 1 zijn weergegeven. Indien uit het onderzoek van de Commissaris van de Koningin van Zeeland nieuwe feiten naar voren komen zal ik u daarover informeren. </antwoord>
      <noten afkomstig="antwoord"/>
   </antwoorden>
</kvr>
