<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hermans en Van As (beiden LPF) aan de staatssecretaris en de minister van Financiën over stortingen ten gunste van gironummer 555. (Ingezonden 5 januari 2005); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21975
</item>
         <item attribuut="Inhoud">Vragen over het bericht dat de Belastingdienst zou hebben besloten om het afstaan van loon, verworven door het werken op een vrije dag, ten behoeve van de slachtoffers van de zeebeving in Zuidoost-Azië niet fiscaal te faciliteren.</item>
         <item attribuut="Rubriek">Belastingen (Algemeen) Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Belastingen Nood- en humanitaire hulp Zuidoost-Azië</item>
         <item attribuut="Vindplaats">Kamervragen met antwoord 2004-2005, nr. 702, Tweede Kamer</item>
         <item attribuut="Vraagnr_bij_indiening">2040505910</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="LPF">Hermans</persoon>
            <persoon partij="LPF">Van As</persoon>
         </item>
         <item attribuut="Datum_reaktie">2005-01-10</item>
         <item attribuut="Datum_indiening">2005-01-05</item>
         <item attribuut="Document-id">KVR21975</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1485" allpagenumbers="1485 1486" vetnummer="2040505910" code="0405tkkvr702" lopendefooter="Tweede Kamer, vergaderjaar 2004–2005, Aanhangsel" filenaam="KVR21975" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="702" onderwerp="" indiendatum="2005-01-5">
         <vrager partij="LPF" oorsprong="parlement">Hermans</vrager>
         <vrager partij="LPF" oorsprong="parlement">Van As</vrager>
         <vraagt-aan>de staatssecretaris en de minister van Financiën</vraagt-aan>
      </vraagdata>
      <antwoorddata antwoorddatum="2005-01-10">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar dat de belastingdienst vragen heeft gekregen aangaande het schenken van «vrije dagen» ten gunste van gironummer 555 ten behoeve van de ramp in Azië? </vraag>
      <vraag nummer="2">Is het waar dat de belastingdienst is verzocht om vakantiedagen die door werknemers ten behoeve van gironummer 555 tochworden gewerkt niet fiscaal te belasten? </vraag>
      <vraag nummer="3">Is het waar dat vakantiedagen die worden opgenomen de schatkist geen directe inkomsten opleveren? Zo neen, waarom niet? </vraag>
      <vraag nummer="4">Is het waar dat de belastingdienst heeft besloten om het afstaan van loon aan giro 555 niet fiscaal te faciliteren? Zo ja, waarom? </vraag>
      <vraag nummer="5">Acht u het juist om een dergelijk gebaar van werknemers en werkgevers in Nederland fiscaal te belasten? Zo ja, waarom? </vraag>
      <vraag nummer="6">Overweegt u, aangezien de schatkist op geen enkele wijze inkomsten zal mislopen en de productiviteit in Nederland zal stijgen, om tocheen faciliteit te creëren voor dit initiatief dat naar alle waarschijnlijkheid miljoenen euro’s zal opleveren voor giro 555? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 6">De gestelde vragen gaan in op de belasting- en premieheffing indien werknemers in het kader van de Nationale Actie «Help slachtoffers aardbeving Azië» afzien van een of meer verlofuren. Daartegenover maakt de werkgever in beginsel de netto tegenwaarde van die verloftijd over naar het gironummer van de Nationale Actie. Bij het afzien van verlofuren werken de desbetreffende werknemers langer dan oorspronkelijk was voorzien. Met de extra gewerkte tijd verdient de werknemer uiteraard ook extra loon. Daarover zijn volgens de gebruikelijke regels belasting en premie verschuldigd. Ik heb besloten dat de overheid geen enkel voordeel hoeft te hebben van deze extra betaalde belasting over de waarde van de geschonken verloftijd. Daarom heb ik besloten dat de overheid deze extra belasting- en premieopbrengst zal overmaken aan de Nationale Actie. Om deze compensatie in goede banen te leiden, zal ik aanspreekpunten bij de Belastingdienst bekendmaken bij wie de inhoudingsplichtigen kunnen melden welke bedragen zij over de geschonken verloftijd aan loon- en premieheffing hebben afgedragen (of zullen afdragen). Op deze wijze kan een zo eenvoudig mogelijke verwerking van de door de overheid te storten bedragen plaatsvinden. Voor de heffing van de omzetbelasting geldt dat een ondernemer omzetbelasting is verschuldigd over de door hem verrichte leveringen van goederen en diensten. Deze omzetbelasting dient de ondernemer op aangifte te voldoen. Indien hij echter een speciale actie bovenop c.q. naast zijn normale bedrijfsactiviteiten organiseert in het kader van de natuurramp in Azië waarvan de netto-opbrengst volledig door hem wordt gestort op girorekening 555, geldt eveneens dat de overheid daarvan geen voordeel hoeft te hebben. Als de ondernemer de belasting die hij op aangifte heeft voldaan (of zal voldoen) bij de bovenbedoelde aanspreekpunten meldt, zorgt de overheid ervoor dat deze bedragen ten goede zullen komen aan de Nationale Actie. De bovenstaande regeling geldt voor situaties waarbij de werknemer afziet van verloftijd en waarbij zowel de melding van de inhoudingsplichtige aan het aanspreekpunt van de Belastingdienst als de betaling door de werkgever aan de Nationale Actie uiterlijk 31 maart 2005 heeft plaatsgevonden. Voor de omzetbelasting geldt eveneens dat melding en betaling uiterlijk 31 maart 2005 hebben plaatsgevonden. </antwoord>
      <noten afkomstig="antwoord"/>
   </antwoorden>
</kvr>
