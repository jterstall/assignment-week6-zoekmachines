<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Baalen (VVD) aan de minister van Buitenlandse Zaken over de initiatieven van de Europese Unie om de betrekkingen met de Turkse gemeenschap op Cyprus te versterken. (Ingezonden 2 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21024
</item>
         <item attribuut="Inhoud">Vragen over het bezoek van de heer Talad aan Nederland. De heer Talad is hoofd van de lokale admnistratie in het door Turkije bezette deel van Cyprus. Hoe verhoudt het bezoek van de heer Talad zich met het Nederlands één Cyprus beleid.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Cyprus Turkije</item>
         <item attribuut="Vindplaats">Kamervragen met antwoord 2003-2004, nr. 2196, Tweede Kamer</item>
         <item attribuut="Vraagnr_bij_indiening">2030418910</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van Baalen</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-08-02</item>
         <item attribuut="Document-id">KVR21024</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4641" allpagenumbers="4641 4642" vetnummer="2030418910" code="0304tkkvr2196" lopendefooter="Tweede Kamer, vergaderjaar 2003–2004, Aanhangsel" filenaam="KVR21024" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2196" onderwerp="" indiendatum="2004-08-2">
         <vrager partij="VVD" oorsprong="parlement">Van Baalen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat de heer Talad, die binnen het door Turkije bezette Noorden van Cyprus de functie van hoofd van de lokale administratie als «zogenaamde premier van de zogenaamde Turkse Republiek Noord-Cyprus» uitoefent, Den Haag heeft bezocht? </vraag>
      <vraag nummer="2">Zo ja, wanneer en op welke titel heeft de heer Talad een bezoek aan Nederland gebracht en door welke Nederlandse regeringsfunctionarissen is hij met welk doel ontvangen? Wat zijn de politieke consequenties die op basis van deze gesprekken kunnen worden getrokken? Opereerden de Nederlandse regeringsfunctionarissen mede in hun functie als voorzitter van de Europese Unie? </vraag>
      <vraag nummer="3">Hoe verhoudt het bezoek van de heer Talad zich met het Nederlandse «Eén-Cyprus-beleid», waarbij de Republiek Cyprus de enige legitieme vertegenwoordiger is van geheel Cyprus? </vraag>
      <vraag nummer="4">Is het waar dat de Europese Unie, onder Nederlands Voorzitterschap, om het zogenaamde isolement van Noord-Cyprus te doorbreken, directe betrekkingen met de lokale autoriteiten in het bezette Noorden aangaat, zoals directe luchtvaartverbindingen? </vraag>
      <vraag nummer="5">Hoe verhouden zulke directe betrekkingen met Noordelijke autoriteiten, buiten de Republiek Cyprus om, zich met het «Eén-Cyprus-beleid» van Nederland en de Europese Unie? </vraag>
      <vraag nummer="6" voetnoot="1">Is het waar dat Turkije haar bezettingsmacht op Noord-Cyprus onlangs heeft uitgebreid en zo ja wat is hierop de reactie geweest van het Nederlandse EU-voorzitterschap? <voetnoot nummer="1"/>
      </vraag>
      <vraag nummer="7">Welke initiatieven heeft de regering van de Republiek Cyprus na het referendum over het Annan-plan genomen om de verhoudingen tussen Noord en Zuid te verbeteren en op welke wijze hebben Nederland en de EU op deze initiatieven gereageerd? </vraag>
      <vraag nummer="8">Welke initiatieven zal het Nederlandse EU-voorzitterschap nemen om tot de hereniging van Cyprus te komen, waarbij de rechten van terugkeer van vluchtelingen en de teruggave van geconfisqueerde eigendommen gegarandeerd worden als onderdeel van een algeheel vredesplan? </vraag>
      <noten afkomstig="vraag">
         <noot nummer="1" datum="2004-07-26" bron="Financieel Dagblad,">Financieel Dagblad,, 26 juli 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op 13 juli jl. ontving staatssecretaris Nicolaï de heer Talat in diens hoedanigheid van vertegenwoordiger van de Turks-Cypriotische gemeenschap. Het gesprek had plaats in het gebouw van het Nederlands Instituut voor Buitenlandse Betrekkingen «Clingendael» in Den Haag. Het onderhoud duurde ruim 30 minuten en werd aan Nederlandse zijde voortgezet door een hoogambtelijke delegatie. De Nederlandse regering handelde hiermee in overeenstemming met de conclusies van de Raad Algemene Zaken en Externe Betrekkingen van de Europese Unie, die op 26 april jl. verklaarde vastbesloten te zijn een einde te maken aan het isolement van de Turks-Cypriotische gemeenschap, en de hereniging van Cyprus te vergemakkelijken door de economische ontwikkeling van de Turks-Cypriotische gemeenschap te stimuleren. De Raad heeft de Commissie verzocht daartoe uitgebreide voorstellen in te dienen, waarbij het acccent in het bijzonder op de economische integratie van het eiland en op de verbetering van de contacten tussen de twee gemeenschappen en met de EU moet komen te liggen. De gesprekken met de heer Talat in Den Haag en in andere lidstaten van de EU passen in het hierboven vermelde voornemen van de Raad dat de Europese Unie met de Turks-Cypriotische gemeenschap in gesprek blijft. De ontvangst van de heer Talat in Den Haag kan mede in functie van het Nederlands voorzitterschap van de Europese Unie worden gezien. </antwoord>
      <antwoord nummer="3 t/m 5">Het spreken met vertegenwoordigers van de Turks-Cypriotische gemeenschap doet niet af aan het «één-Cyprus-beleid» van Nederland en de Europese Unie. Het impliceert immers niet enige vorm van erkenning van Turks-Cyprus als zelfstandige staat. Dit heeft Staatssecretaris Nicolaï de heer Talat ook uitdrukkelijk gezegd. De ontvangst van de heer Talat past in een reeks ontmoetingen met vertegenwoordigers van de Turks-Cypriotische gemeenschap teneinde het isolement van die gemeenschap te doorbreken. Dergelijke ontmoetingen hebben ook plaats met andere gezagsdragers, waaronder de Secretaris-Generaal van de Verenigde Naties en vertegenwoordigers van regeringen van andere EU-lidstaten alsmede de VS. De Commissie heeft in juli jl. aan het onder antwoord 2 weergegeven verzoek van de Raad voldaan door een pakket voorstellen in te dienen. Naast een inmiddels aangenomen verordening die beoogt het verkeer tussen de twee delen van Cyprus te vergemakkelijken (de zogenaamde «groene lijn-verordening») liggen nu twee ontwerp-verordeningen voor. De ene legt regels en procedures vast aangaande de besteding van de € 259 miljoen die de Raad op 26 april jl. uittrok voor de ondersteuning van de Turks-Cypriotische gemeenschap. De andere beoogt direct handelsverkeer tussen de Turks-Cypriotische gemeenschap en de lidstaten van de EU mogelijk te maken. Over deze ontwerp-verordeningen wordt gesproken in Unieverband, dat wil zeggen met alle 25 lidstaten inclusief de Republiek Cyprus. De ontwerpverordening over financiële hulp voorziet in ondersteuning van lokale autoriteiten, coöperaties en vertegenwoordigers van de civiele samenleving. De ontwerpverordening over directe handel voorziet in door de Turks-Cypriotische Kamer van Koophandel af te geven oorsprongscertificaten. Deze handelsverordening heeft alleen betrekking op de handel en niet op vervoer. Een besluit over het aangaan van directe luchtverbindingen met Noord-Cyprus door de Europese Unie ligt niet aan de Raad voor. Beide ontwerp-verordeningen zijn nadrukkelijk bedoeld om het isolement van de Turks-Cypriotische gemeenschap te beëindigen, haar economische ontwikkeling te stimuleren en daarmee hereniging dichterbij te brengen. Zij impliceren op geen enkele wijze erkenning van Noord-Cyprus als staat of van diens autoriteiten als regering van een erkende staat. </antwoord>
      <antwoord nummer="6">Het aantal Turkse troepen op Noord-Cyprus bedraagt circa 30.000. Voor zover bekend, is er geen sprake van uitbreiding van Turkse troepen op Noord-Cyprus. Wel is er sprake van regelmatige wisseling van troepen, waardoor tijdelijk kleine schommelingen in het aantal aanwezige militairen kunnen optreden. </antwoord>
      <antwoord nummer="7">De Cypriotische regering kondigde enige tijd geleden een aantal voorstellen aan voor maatregelen om het vertrouwen tussen de Republiek Cyprus en de Noord-Cypriotische gemeenschap te herstellen. De Cypriotische regering heeft deze voorstellen uiteengezet in een brief aan de Secretaris-Generaal van de VN. Het gaat hierbij om het vergemakkelijken van de afgifte van rijbewijzen en vergunningen voor voertuigen van Turks-Cyprioten en om eenzijdige maatregelen die de handel tussen de beide Cypriotische gemeenschappen moeten vergemakkelijken, onder andere door de verkoop van Turks-Cypriotische goederen aan Grieks-Cyprioten vrij te stellen van BTW. De voorstellen zijn voorgelegd aan de Commissie voor toetsing aan het acquis communautaire en nog niet definitief in wetgeving omgezet. Daarnaast heeft Cyprus een aantal voorstellen gedaan voor vertrouwenwekkende maatregelen op militair gebied. Het gaat daarbij om het openstellen van meer plaatsen waar de «groene lijn» kan worden overgestoken, het ontmijnen van delen van de bufferzone en het demilitariseren van bepaalde gebieden. Het Nederlands voorzitterschap verwelkomt initiatieven die kunnen bijdragen aan de oplossing van de Cypriotische kwestie. </antwoord>
      <antwoord nummer="8">De EU en het Nederlands voorzitterschap blijven van mening dat de inspanningen van de Secretaris-Generaal van de VN Kofi Annan en van de Veiligheidsraad de basis dienen te vormen voor een alomvattende oplossing voor de Cypriotische kwestie. De EU kan geen oplossing forceren, maar er wel toe bijdragen. Hiertoe behoort het doorbreken van het isolement van de Turks-Cypriotische gemeenschap, onder meer door de ontvangst van de heer Talat in Den Haag. </antwoord>
      <noten afkomstig="antwoord"/>
   </antwoorden>
</kvr>
