<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Van Wijmen (beiden CDA) aan de minister van Justitie over overtreding van bouwvoorschriften. (Ingezonden 4 april 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11576
</item>
         <item attribuut="Inhoud">Vragen over een bericht in de Provinciale Zeeuwse Courant van 26 maart 2000, over het (door het Openbaar Ministerie) laten verjaren van een zaak over te groot gebouwde stallen in de gemeente Oostburg.</item>
         <item attribuut="Rubriek">Bouw (Bouwvoorschriften)</item>
         <item attribuut="Trefwoorden">Bouwvoorschriften</item>
         <item attribuut="Vindplaats">Kamervragen met antwoord 1999-2000, nr. 1170, Tweede Kamer</item>
         <item attribuut="Vraagnr_bij_indiening">2990009390</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Van Wijmen</persoon>
         </item>
         <item attribuut="Datum_reaktie">2000-04-26</item>
         <item attribuut="Datum_indiening">2000-04-04</item>
         <item attribuut="Document-id">KVR11576</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2627" allpagenumbers="2627 2628" vetnummer="2990009390" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11576" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1170" onderwerp="" indiendatum="2000-04-4">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Van Wijmen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Klopt het, dat, volgens de gemeente Oostburg, het Openbaar Ministerie Zeeland een zaak tegen Van S. in verband met drie te groot gebouwde stallen heeft laten verjaren? <voetnoot nummer="1"/>
      </vraag>
      <vraag nummer="2">Heeft justitie al in 1997 documenten bij Van S. in beslag genomen waaruit blijkt dat Van S. willens en wetens de regels heeft overtreden? </vraag>
      <vraag nummer="3">Heeft de gemeente Oostburg toentertijd nadrukkelijk bepleit het strafrechtelijk en bestuursrechtelijk vervolgingstraject op elkaar af te stemmen? </vraag>
      <vraag nummer="4">Klopt het dat Van S. in het kader van het strafrechtelijk proces dat in september 1999 zou beginnen niet tevens is gedagvaard wegens de te groot gebouwde stallen? Zo ja, waarom is dat niet gebeurd? </vraag>
      <vraag nummer="5">Is het proces geschorst tot april 2000 en zo ja, waarom? </vraag>
      <vraag nummer="6">Klopt het dat in een gesprek met de gemeente Oostburg over de verklaring van de zaak de plaatsvervangend hoofdofficier daarvoor geen afdoende verklaring heeft kunnen geven en heeft toegezegd de gemeente schriftelijk te informeren? </vraag>
      <vraag nummer="7">Klopt het dat dit tot op heden niet is gebeurd en zo ja, waarom niet? </vraag>
      <vraag nummer="8">Wat is uw oordeel over een dergelijke gang van zaken? </vraag>
      <vraag nummer="9">Kunt u uiteenzetten of verjaring van dergelijke zaken vaker voorkomt, en zo ja, hoe vaak? </vraag>
      <vraag nummer="10">Hoe denkt u in de toekomst te voorkomen dat zaken verjaren? </vraag>
      <noten afkomstig="vraag">
         <noot nummer="1" datum="2000-03-28" bron="Provinciale Zeeuwse Courant">Provinciale Zeeuwse Courant, 28 maart 2000</noot>
      </noten>
   </vragen>
   <antwoorden aantal="4">
      <antwoord nummer="1, 3, 4 en 5">Er is geen sprake van het bewust of onbewust laten verjaren van door de vragenstellers aangeduide zaken. Ter toelichting volgt hierna een schets van het verloop van het strafrechtelijk onderzoek tegen – onder meer – Van S. In januari 1998 is een grootschalig gerechtelijk vooronderzoek gestart terzake van vermoedelijke overtreding door Van S. en anderen van de Meststoffenwet, artikel 225 van het wetboek van Strafrecht (valsheid in geschrift), de Gezondheids- en welzijnswet voor dieren, de Verordening identificatie en registratie varkens 1995, de Regeling bedrijfscontrole dierziekten, de wet milieubeheer, de Ontgrondingenwet en de woningwet. In het kader van dit onderzoek zijn verschillende huiszoekingen verricht en is een groot aantal verdachten aangehouden. In een strafrechtelijk onderzoek van deze omvang is het altijd noodzakelijk om keuzen te maken met betrekking tot de strafbare feiten waarop het onderzoek en de vervolging met name moeten worden gericht. Het zwaartepunt in het strafrechtelijk onderzoek is gelegd op de zwaardere strafbare feiten, met name de overtredingen van de Meststoffenwet en valsheid in geschrift. Deze strafbare feiten zijn misdrijven, terwijl de overtreding van de woningwet een overtreding is en daarmee als lichter strafbaar feit moet worden beschouwd. Hieraan lag met name de overweging ten grondslag dat de bovengenoemde misdrijven het meest effectief kunnen worden bestreden door strafrechtelijke vervolging, terwijl met betrekking tot andere feiten een bestuurlijke aanpak effectiever is. Bij de aanvang van het handhavingstraject is afgesproken het strafrechtelijke en bestuurlijke traject op elkaar af te stemmen. Zo is gezamenlijk opgetreden bij controles en zijn relevante onderdelen van het proces-verbaal aan de gemeente ter beschikking gesteld ten behoeve van uitvoering van haar wettelijke taken. Tijdens een bespreking over de aanpak tussen de gemeente Oostburg, de politie, de Algemene Inspectie Dienst en het openbaar ministerie, is gesteld dat het overschrijden van het bouwvolume een bestuurlijke zaak is en dat de gemeenteraad zal worden gevraagd niet akkoord te gaan met de ingediende bouwaanvraag. Daaruit heeft het openbaar ministerie geconcludeerd, dat de overtreding van de woningwet bestuurlijk zou worden afgehandeld. Om deze redenen zag het openbaar ministerie het strafrechtelijk onderzoek naar de overtredingen van de woningwet als flankerend en bestuursondersteunend van aard. De resultaten van het onderzoek op dit punt zijn daarom – in de vorm van relevante onderdelen van het proces- verbaal – ter beschikking gesteld aan de gemeente. In november 1998 is het opsporingsonderzoek afgerond en heeft de politie het proces-verbaal aan het openbaar ministerie gezonden. Na sluiting van het gerechtelijk vooronderzoek op 24 juni 1999 zijn de verdachten gedagvaard voor de zitting van de Meervoudige Economische Strafkamer van de arrondissementsrechtbank te Middelburg op 19 november 1999, terzake van overtreding van de Meststoffenwet, artikel 225 van het wetboek van Strafrecht (valsheid in geschrift), de wet milieubeheer en de Gezondheids- en welzijnswet voor dieren. Ter terechtzitting heeft de rechtbank de vervolging geschorst in afwachting van rechterlijke uitspraken in een aantal civielrechtelijke procedures. Tegen deze beslissing heeft het openbaar ministerie beroep aangetekend. </antwoord>
      <antwoord nummer="2">Tijdens de huiszoekingen op 18 februari 1998 zijn documenten inbeslaggenomen waaruit is af te leiden dat de stallen te groot zijn gebouwd. De gemeente heeft bij controles in juni en september 1997 feitelijk geconstateerd dat de stallen, waarvan de bouw was gestart in juni respectievelijk september 1996, anders en groter waren gebouwd dan de vergunningen toelieten. </antwoord>
      <antwoord nummer="6 en 7">Op 15 november 1999 heeft de plaatsvervangend hoofdofficier van justitie een gesprek gevoerd met de burgemeester van Oostburg. Door de plaatsvervangend hoofdofficier van justitie is tijdens dit gesprek toegezegd de feitelijke toedracht na te zullen gaan en de burgemeester hierover schriftelijk te informeren. Het strafdossier bevond zich echter in verband met het ingestelde hoger beroep tegen de schorsingsbeslissing bij het Gerechtshof te Den Haag. Inmiddels is de burgemeester door de hoofdofficier van justitie schriftelijk geïnformeerd. </antwoord>
      <antwoord nummer="8, 9 en 10">Ik ben van mening dat door het openbaar ministerie in deze zaak een juiste en begrijpelijke keuze is gemaakt met betrekking tot welke strafbare feiten strafrechtelijk zouden worden vervolgd en voor welke zaken een bestuurlijke aanpak de voorkeur verdiende. Zoals bij de beantwoording van de vragen 1, 3, 4 en 5 is weergegeven, is er in dit geval geen sprake van het bewust of onbewust laten verjaren van de in de vragen bedoelde zaken door het openbaar ministerie. Daarnaast hebben mij via het College van procureurs-generaal geen signalen bereikt dat dit in andere gevallen wel zou voorkomen. </antwoord>
      <noten afkomstig="antwoord"/>
   </antwoorden>
</kvr>
