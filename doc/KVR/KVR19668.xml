<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de mogelijk overboord geslagen gifvaten en de etikettering van gevaarlijke stoffen. (Ingezonden 27 januari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19668
</item>
         <item attribuut="Inhoud">Het CTB heeft in 1992 besloten dat bij arseenzuur en arseenpentoxide op het etiket arseenpentoxide vermeld moet worden, terwijl de stoffen in giftigheid verschillen. Welke consequenties heeft dit voor de hulpverlening en voor welke stoffen geldt nog meer dat ze in het register zijn samengevoegd.</item>
         <item attribuut="Rubriek">Consument (Productinformatie) Milieu (Gevaarlijke stoffen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Productinformatie Vervoer gevaarlijke stoffen Zeescheepvaart</item>
         <item attribuut="Vindplaats">Kamervragen met antwoord 2003-2004, nr. 990, Tweede Kamer</item>
         <item attribuut="Vraagnr_bij_indiening">2030407000</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-03-09</item>
         <item attribuut="Datum_indiening">2004-01-27</item>
         <item attribuut="Document-id">KVR19668</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2101" allpagenumbers="2101 2102" vetnummer="2030407000" code="0304tkkvr990" lopendefooter="Tweede Kamer, vergaderjaar 2003–2004, Aanhangsel" filenaam="KVR19668" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="990" onderwerp="" indiendatum="2004-01-27">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-03-9">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de ministers van Landbouw, Natuur en Voedselkwaliteit, van Verkeer en Waterstaat en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat er in de vaten die 21 december 2003 over boord van de Andinet zijn geslagen arseenzuur zat in plaats van arseenpentoxide? <voetnoot nummer="1"/>
      </vraag>
      <vraag nummer="2">Is het waar dat het College voor de toelating van bestrijdingsmiddelen (CTB) in 1992 besloten heeft zowel van arseenzuur als van arseenpentoxide dat het op het etiket als arseenpentoxide vermeld moet worden? Hoe kan het dat deze twee stoffen onder eenzelfde naam moeten worden gelezen terwijl ze in mate van giftigheid erg verschillen? Is dit een gangbare praktijk en voor welke andere als gevaarlijk te kenmerken stoffen heeft een dergelijke samenvoeging plaatsgevonden? </vraag>
      <vraag nummer="3">Deelt u de mening dat bij eventuele ongevallen dit «samenvoegen» van stoffen in het register van het CTB en dus ook op de etiketten, hulpverleners op het verkeerde been kan zetten? Bent u van mening dat dit ernstige ongevallen tot gevolg kan hebben? Zo ja, welke maatregelen gaat u nemen en wanneer? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-01-23" bron="TweeVandaag">TweeVandaag, 23 januari 2004</noot>
      </noten>
   </vragen>
   <antwoorden aantal="3">
      <antwoord nummer="1">In de vaten aan boord van de Andinet zat niet een zuivere stof zijnde arseenzuur of arseenpentoxide, maar een mengsel van koper-, chroom- en arseenverbindingen. Wanneer dit in een laboratorium geanalyseerd wordt, dan wordt gekeken naar de gehaltes per element. Het gehalte aan arseen wordt dan uitgedrukt in arseenpentoxide. In dit geval was het mengsel aanwezig in de vorm van een pasta op waterbasis. In aanwezigheid van water wordt arseenpentoxide omgezet in arseenzuur. Het is daarom aannemelijk dat het aanwezige arseen voor een belangrijk deel in de vorm van arseenzuur aanwezig was. </antwoord>
      <antwoord nummer="2">Het CTB gaat over etikettering van preparaten die bestemd zijn om gebruikt te worden als biocide of als gewasbeschermingsmiddel. Een preparaat bestaat in de regel uit een mengsel van een of meerdere actieve stoffen en daarnaast oplosmiddelen en/of andere hulpstoffen. Voor een toelating is het in verband met identificatie, handhaving en etikettering belangrijk wat het gehalte aan actieve stoffen in het preparaat is. Omdat de vorm waarin die actieve stoffen voorkomen kan verschillen, worden deze teruggerekend naar gestandaardiseerde eenheden. Sinds 1992 drukt het CTB het gehalte aan arseen op het etiket van een arseenbevattend houtverduurzamingsmiddel uit als arseenpentoxide. Als gezegd betreft het in de praktijk een complex mengsel. De vorm waarin het arseen exact aanwezig is moeilijk analytisch vast te stellen daar het een evenwicht betreft tussen arseenpentoxide, arseenzuur en mogelijk andere arseenverbindingen. Bij analyse van het middel wordt het arseengehalte standaard uitgedrukt als arseenpentoxide. Het op deze wijze weergeven van de samenstelling is eenduidiger en beter controleerbaar. De stelling dat er een groot verschil in giftigheid zit tussen de twee stoffen, is onjuist. De gevaarseigenschappen van beide stoffen zijn niet wezenlijk verschillend en ook ten aanzien van transportvoorschriften zijn er geen wezenlijke verschillen in indeling en voorschriften. Als het, zoals hier, gaat om arseenverbindingen als onderdeel van een mengsel van verschillende stoffen, dan is het onderscheid tussen de verschillende arseenverbindingen geheel niet meer relevant. De etikettering van het preparaat (dat gebruikt wordt als biocide) wordt, met daarin opgenomen een indicatie voor de giftigheid van dat preparaat, vastgesteld op basis van de totale toxiciteit van dat preparaat. Het is geen gangbare praktijk dat stoffen die wel een verschillende mate van giftigheid hebben, worden samengevoegd onder één naam. Ik ken hiervan geen voorbeelden. </antwoord>
      <antwoord nummer="3">Nee. Er is geen sprake van samenvoegen maar van het weergeven van totaalgehaltes van verschillende stoffen die in het preparaat aanwezig zijn. Zoals onder vraag 2. al is gesteld, zijn in dit geval de risico’s van de verschillende arseenverbindingen vergelijkbaar. Voor hulpverleners is relevant dat ze weten welk preparaat het betreft en welke risico’s dit preparaat heeft. De risico’s van het preparaat worden op de buitenkant van de verpakking kenbaar gemaakt door gevaarsetiketten. Deze waren correct aangebracht op de vaten van de Andinet. Er is geen sprake van het op het verkeerde been zetten van hulpverleners en bergers en ik zie dan ook geen reden om maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
