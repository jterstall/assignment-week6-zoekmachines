<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Hofstra (beiden VVD) aan de staatssecretaris van Volkshuisvesting, Ruimtelijke Ordening en Milieubeheer, de minister en staatssecretaris van Verkeer en Waterstaat en de staatssecretaris van Financiën over milieubelasting op vliegtickets. (Ingezonden 27 juni 2003); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18550
</item>
         <item attribuut="Inhoud">Vragen naar aanleiding van een artikel in de Telegraaf van 26 juni over het voornemen om milieubelasting te heffen op vliegtickets.</item>
         <item attribuut="Rubriek">Milieu (Milieuheffingen) Verkeer, vervoer en waterstaat (Luchtvaart) Verkeer, vervoer en waterstaat (Personenvervoer)</item>
         <item attribuut="Trefwoorden">Luchtvervoer Milieuheffingen</item>
         <item attribuut="Vindplaats">Kamervragen met antwoord 2003-2004, nr. 25, Tweede Kamer</item>
         <item attribuut="Vraagnr_bij_indiening">2020314100</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2003-09-22</item>
         <item attribuut="Datum_indiening">2003-06-27</item>
         <item attribuut="Document-id">KVR18550</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="55" allpagenumbers="55 56 57 58" vetnummer="2020314100" code="0203tkkvr25" lopendefooter="Tweede Kamer, vergaderjaar 2003–2004, Aanhangsel" filenaam="KVR18550" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="25" onderwerp="" indiendatum="2003-06-27">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer, de minister en staatssecretaris van Verkeer en Waterstaat en de staatssecretaris van Financiën</vraagt-aan>
      </vraagdata>
      <antwoorddata antwoorddatum="22 september 2003), zie ook Aanhangsel Handelingen nr. 1735, vergaderjaar 2002–2003">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretarissen van Verkeer en Waterstaat en van Financiën</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met het artikel «Milieutax op vliegtickets»? <voetnoot nummer="1"/>
      </vraag>
      <vraag nummer="2">Is het waar dat u voornemens bent een milieubelasting te heffen op vliegtickets? Is dit regeringsbeleid? </vraag>
      <vraag nummer="3">Welke andere maatregelen om het vliegverkeer schoner te maken, zijn overwogen? Waarom gaat de voorkeur uit naar een heffingsinstrument? </vraag>
      <vraag nummer="4">Waarop is het bedrag van 4 euro per ticket gebaseerd? Kan de onderbouwing van dit bedrag worden gegeven? </vraag>
      <vraag nummer="5">Kan een overzicht worden gegeven van belastingen die van toepassing zijn op de luchtvaartsector? Wat zijn de belastingtechnische consequenties van de invoering van de heffing? </vraag>
      <vraag nummer="6">Wat is de verwachte milieu-opbrengst van de heffing? Kan gekwantificeerd worden in welke mate vliegtuigmotoren schoner zullen worden? Welk effect zal de heffing hebben op brandstofverbruik, het aantal vluchten en het aantal passagiers? Welke financiële effecten zal de heffing hebben voor de vliegtuigmaatschappijen? </vraag>
      <vraag nummer="7">Hoe wordt de heffing ingevoerd? Alleen in Nederland, in Europa of in wijder internationaal verband? Kan Nederland, gelet op vigerende EU-regelgeving, eenzijdig een milieubelasting heffen op tickets van buitenlandse luchtvaartmaatschappijen? </vraag>
      <vraag nummer="8">Wat zijn de verwachte invoeringskosten? Hoe wordt de belasting geïnd? Wordt de belasting op alle tickets geheven die in Nederland worden verkocht? Geldt deze belasting ook voor tickets die via internet (in het buitenland) worden besteld? </vraag>
      <vraag nummer="9">Kan per vervoersmodaliteit aangegeven worden wat de milieukosten per jaar zijn en hoe deze maatregel de milieukosten van de verschillende vervoersmodaliteiten gelijktrekt? Wordt de invoering van nog meer heffingen overwogen? Zo ja, welke? Wat is het kabinetsbeleid t.o.v. het instrument heffingen? </vraag>
      <vraag nummer="10">Waar wordt deze milieubelastingopbrengst voor aangewend? Gaat u subsidie verstrekken aan de vliegtuigfabrikanten? Zo neen, hoe gaat u dan wel de vliegtuigfabrikanten stimuleren om schonere vliegtuigen te bouwen? </vraag>
      <noten afkomstig="vraag">
         <noot nummer="1" datum="2003-06-26" bron="Telegraaf">Telegraaf, 26 juni 2003</noot>
      </noten>
   </vragen>
   <antwoorden aantal="10">
      <antwoord nummer="1">Ja, de regering heeft hier eveneens kennis van genomen. </antwoord>
      <antwoord nummer="2" voetnoot="2">In een recente kabinetsreactie op het VROM-Raadadvies «Milieu en economie: Ontkoppeling door innovatie» bevestigt het kabinet de in het NMP4 gekozen lijn om alle maatschappelijke kosten van het verkeer, waaronder infrastructuurkosten en milieukosten, door te berekenen (internalisering externe kosten), waarbij een level playing field in internationaal verband en een level playing field tussen de modaliteiten nadrukkelijk betrokken zal worden. Het in bredere zin aan de orde stellen van de mogelijkheden om de milieukosten van de luchtvaart in rekening te brengen past binnen het Hoofdlijnenakkoord waarin staat dat de ontkoppeling van economische groei en milieudruk dient te worden gehandhaafd en dat een verdere vergroening van het belastingstelsel een belangrijk instrument is. Nederland onderneemt een actieve milieudiplomatie en draagt bij aan beleidsanalyses in ICAO- en EU-verband om zo effectief mogelijke maatregelen vast te stellen die leiden tot een reductie van de groei van CO <voetnoot nummer="2"/>door de luchtvaart. Nederland streeft naar marktconforme maatregelen zoals emissieheffingen en verhandelbare emissierechten. Eenzijdige Nederlandse maatregelen zijn echter niet aan de orde. De Europese Commissie heeft reeds in 2002 een uitgebreide studie laten verrichten naar de uitwerking van een en route-emissieheffing voor de luchtvaart in Europees luchtruim. De Europese Commissie heeft deze studie laten verrichten nadat zij in 1999 aangaf dat «de opname van milieuheffingen in een systeem van «en route»-kosten een veelbelovende techniek lijkt te zijn», te meer omdat andere maatregelen, zoals een kerosineaccijns, wegens bestaande bilaterale luchtvaartverdragen niet haalbaar waren om in EU-verband in te voeren. Het plan van de Europese Commissie is nu om eventuele voorstellen voor de doorberekening van de milieu-kosten van de luchtvaart onderdeel te laten uitmaken van breder transportbeleid. De Europese Commissie bestudeert mogelijkheden om tot een geïntegreerd beleid voor transportmodaliteiten te komen, waarbij de maatschappelijke kosten van vervoersmodaliteiten, inclusief milieukosten en infrastructuurkosten, gelijkwaardig worden doorberekend. Nederland zal in Europees verband aandringen op vervolgactie. Binnen de VN-organisatie voor de civiele luchtvaart (ICAO) verloopt de voortgang ten aanzien van heffingen zeer moeizaam als gevolg van de grote meningsverschillen die er bestaan tussen Europa enerzijds en de Verenigde Staten en de ontwikkelingslanden anderzijds. De VS heeft het Kyoto-protocol niet geratificeerd en ziet in de economische teruggang in de luchtvaart een reden om het proces te vertragen. De ontwikkelingslanden beschouwen het broeikasprobleem als een probleem dat door de rijke landen wordt veroorzaakt en wensen niet dat hun economische vooruitgang in gevaar komt door het invoeren van additionele heffingen binnen de luchtvaart. Ook binnen Europa verloopt het overleg moeizaam. </antwoord>
      <antwoord nummer="3" voetnoot="2">In de aanpak van de uitstoot van emissies van de luchtvaart staan de technische eisen die worden gesteld aan de motoren en marktconforme maatregelen, die schonere technologie stimuleren centraal. Nederland werkt in ICAO-verband mee aan een nieuwe aanscherping van de eisen voor de uitstoot van stikstofoxiden (NO X ) door straalmotoren. Dergelijke emissie-eisen worden ook voor andere vervoersmodaliteiten gesteld. Ten aanzien van de reductie van de CO <voetnoot nummer="2"/>-emissies in ICAO-verband worden vooralsnog drie sporen bewandeld. Dit zijn (1) Het zoeken naar vrijwillige afspraken tussen overheden en de sector. (2) Een onderzoek naar een internationaal emissiehandelssysteem waarbij ook de luchtvaart wordt aangesloten en (3) Een systeem van heffingen. Invoering van kerosineaccijns en BTW op vliegtickets is in Europees verband reeds uitgebreid besproken en tot nu toe steeds afgewezen. Het invoeren van een kerosineaccijns is op basis van EU-wetgeving en de vele bilaterale luchtvaartverdragen tussen verschillende landen niet mogelijk. BTW op vliegtickets voor internationale vluchten is een mogelijkheid die Nederland niet eenzijdig wil invoeren, maar in Europees verband is dit in principe wel mogelijk. Afgezien van de vraag of de ICAO-spelregels dit toestaan, zou een BTW-heffing op dit moment in Europees verband alleen maar mogelijk zijn voor het nationale traject van de vlucht. Het binnenlands vliegverkeer wordt in Nederland belast met een BTW-tarief van 19%. De Europese Commissie heeft het voornemen om de externe kosten van de verschillende vervoersmodaliteiten zoveel mogelijk door de sectoren zelf te laten opbrengen, waarvoor een heffingsinstrument een geëigende oplossing is. </antwoord>
      <antwoord nummer="4">De cijfers zijn herleid uit een studie van CE «Externe kosten van de luchtvaart», Delft, 2002. Het genoemde bedrag geeft de orde van grootte aan van de milieukosten per passagier en is gebaseerd op de milieukosten van de uitstoot van luchtverontreinigende emissies en broeikasgassen (excl. geluid) van een korte vlucht. De cijfers zijn gebaseerd op de gemiddelde waarde in een range van resultaten en er moet rekening worden gehouden met een onzekerheidsmarge. Afhankelijk van de kenmerken van de vlucht, zoals het type vliegtuig en het aantal kilometers, en van de waardering van de milieukosten kan dit bedrag variëren. Voor een lange intercontinentale vlucht is dit een veelvoud van dit bedrag. </antwoord>
      <antwoord nummer="5">Er zijn heffingen voor beveiliging, luchtverkeersbegeleiding, afhandelingskosten en dergelijke. Op milieugebied voorziet de Luchtvaartwet in een geluidheffing burgerluchtvaart. Deze heffing geldt voor alle burgerluchthavens en wordt geheven om de kosten van geluidsisolatie dan wel de aankoop en zonodig slopen van woningen ten laste van de sector te laten komen. De heffing wordt geheven bij de landing van een burgerluchtvaartuig op een luchtvaartterrein en wordt geheven tot het tijdstip waarop de kosten voor het desbetreffende luchtvaartterrein zijn voldaan. Op dit moment is een wetswijziging in voorbereiding dat tot doel heeft de huidige heffing aan te passen. Over de belastingtechnische consequenties van een «en route-heffing» kan in dit stadium geen beeld worden gegeven, aangezien er geen concrete voorstellen zijn. Evenmin staat vast dat dit een fiscale heffing zal zijn. </antwoord>
      <antwoord nummer="6" voetnoot="2 2">Afhankelijk van de vormgeving van een heffing zullen ook aard en omvang van de effecten variëren. Een heffing kan voor de luchtvaartsector als geheel kostenverhogend maar ook kostenneutraal worden ingevoerd. Dit laatste kan betekenen dat een heffing wordt gebaseerd op de milieubelasting per eenheid van vervoersprestatie, waarbij de luchtvaartmaatschappijen die met relatief milieuvriendelijke toestellen vliegen worden beloond ten koste van maatschappijen die relatief ongunstig presteren. Daarnaast spelen heffingshoogte, de heffingsgrondslag en de vraag of en op welke wijze eventuele heffingsopbrengsten worden aangewend. De studie die de Europese Commissie heeft laten uitvoeren geeft aan dat afhankelijk van het tarief, een reductie van de CO <voetnoot nummer="2"/>-uitstoot in het EU-luchtruim van 1% tot maximaal 13% (15,6 Mton CO <voetnoot nummer="2"/>) in 2010 kan worden bereikt. Het milieu-effect ontstaat door een versnelde vernieuwing van de vloot, verbetering van de techniek, verbetering van de efficiëntie (o.a. door verbeterde bezettings- en beladingsgraad) en vermindering van het vervoerde aantal passagiers en goederen. Volgens de studie zullen er geen significante economische verstoringen tussen luchtvaartmaatschappijen binnen en buiten de EU optreden. Echter, over deze conclusie wordt internationaal verschillend gedacht. Nader onderzoek hierover is nodig. </antwoord>
      <antwoord nummer="7">Genoemde heffingen of BTW voor een internationaal opererende sector dienen in internationaal verband te worden uitgevoerd om zo effectief mogelijk te zijn en om effecten op concurrentieverhoudingen en eventueel uitwijkgedrag te vermijden. Daarom zullen dergelijke maatregelen tenminste in EU-verband moeten worden getroffen en zeker niet eenzijdig door Nederland. Een emissieheffing in Europees luchtruim zou gelden voor alle, dus ook buitenlandse luchtvaartmaatschappijen die gebruik maken van het Europese luchtruim. Nederland zal zich binnen ICAO tot het uiterste inspannen om flexibiliteit voor Europa te behouden voor het introduceren van marktconforme maatregelen. Maatregelen worden primair en bij voorkeur genomen in wereldwijd verband (ICAO). In het Kyoto Protocol is namelijk afgesproken dat de emissies door de internationale luchtvaart niet onder de nationale Kyoto-doelstellingen vallen, maar dat de partijen onder het Klimaatverdrag via ICAO moeten streven naar beperking of reductie van deze emissies. Nederland zet zich in om de ontwikkeling van maatregelen binnen ICAO zoveel mogelijk te bespoedigen. Er is sinds de afspraak in het Kyoto Protocol (1997) weinig voortgang geboekt. In het 6e Europese Milieuactieprogramma heeft de EU daarom aangegeven zelf met maatregelen te komen als ICAO in 2002 geen concrete maatregelen treft om broeikasgasemissies van de internationale luchtvaart te reduceren. Vooralsnog is hier echter nog weinig voortgang geboekt (zie ook de antwoorden op de vraag 2). De besluitvorming over maatregelen op Europees niveau moet volgens Nederland worden gezien in het licht van de voortgang op internationaal niveau, zowel binnen ICAO als onder het Klimaatverdrag. In 2005 wordt onder het Klimaatverdrag waarschijnlijk begonnen aan de onderhandelingen over de periode na Kyoto. Nederland zal zich ervoor inzetten dat deze onderhandelingen voor wat de luchtvaart betreft goed worden voorbereid binnen ICAO, het UNFCCC en de EU. </antwoord>
      <antwoord nummer="8">Deze vragen zijn niet aan de orde, omdat er geen concrete internationale of Europese voorstellen voor een heffing zijn. </antwoord>
      <antwoord nummer="9" voetnoot="6 7 0 0 0">Voor de milieukosten van de verschillende modaliteiten verwijs ik naar een studie van CE, Efficiënte prijzen voor het verkeer, Delft 1999. Dit is een eerste tentatieve studie op dit gebied waarover nog discussie mogelijk is. Uit deze studie zijn de marginale maatschappelijke milieukosten (emissies en geluid) overgenomen en in onderstaande tabel vermeld. Vervoerswijze + kenmerken Marginale maatschappelijke kosten (emissies, geluid, infrastructuur en veiligheid) ( ct/voertuigkm) Marginale milieukosten (Milieu: emissies + geluid) ( ct/voertuigkm) Variabele heffingen (+) of subsidies (–) ( ct/voertuigkm) Personenver- voer Auto benzine 5,3 1,8 4,6 diesel <voetnoot nummer="6"/>2,5 1,8 LPG 5,2 1,7 0,3 Bus stad en streek, diesel 33,1 21,3 – 181,5 stad en streek, LPG 25,8 14 – 192,6 Bus touringcar, diesel 22,3 12,3 – 0,3 Trein elektrisch 513 86 – 203 Trein diesel 576 149 – 203 Trein HST, elektrisch 1073 176 – 203 Vliegtuig 150 km, kerosine 279 155 170 Vliegtuig 500 km, kerosine 429 252 79 Vliegtuig 1500 km, kerosine 289,7 209 15 Vliegtuig 6000 km, kerosine 321,7 279 57 Goederen- vervoer Bestelauto diesel 7,8 4,4 3,3 LPG 6,6 3,2 1,0 Vracht &lt; 12 ton, diesel 15,8 <voetnoot nummer="7"/>4,7 Vracht &gt; 12 ton, diesel 21 11,3 10,5 Vracht combinatie, diesel 25,2 12,4 11,6 Trein elektrisch 1166 281 <voetnoot nummer="0"/>Trein diesel 1337 452 <voetnoot nummer="0"/>Binnenvaart gasolie 872,3 475 <voetnoot nummer="0"/>Luchtvaart kerosine 137,6 120,4 25 Het kabinetsbeleid t.o.v. het instrument heffingen past binnen het Hoofdlijnenakkoord waarin staat dat verdere vergroening van het belastingstelsel een belangrijk instrument is. Hierin past ook toerekening van milieukosten d.m.v. heffingen. Bij de instrumentenkeuze zal de inzet van heffingen zorgvuldig tegen andere beleidsinstrumenten worden afgewogen. Daarbij vindt toetsing plaats aan de hand van een aantal criteria, zoals effectiviteit, uitvoerbaarheid, handhaafbaarheid, uitvoerings- en administratieve kosten. In de discussie over vliegverkeer spelen op dit moment geen andere heffingen een rol dan de hiervoor genoemde. </antwoord>
      <antwoord nummer="10">Deze vragen over opbrengsten van belastingen of heffingen zijn op dit moment niet aan de orde. </antwoord>
      <noten afkomstig="antwoord"/>
   </antwoorden>
</kvr>
