<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Defensie over de brand op de Hr. Ms. Drenthe. (Ingezonden 16 maart 2000); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11481
</item>
         <item attribuut="Inhoud">Vragen naar aanleiding van het antwoord op eerdere kamervragen hierover (Aanh. Hand. II, 1999-2000, nr. 287) en het artikel 'In de doofpot van de Drenthe woedt nog steeds een fikse brand' in Trivisier nr. 3 van maart 2000.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Veiligheidsbeleid en defensie (Marine)</item>
         <item attribuut="Trefwoorden">Branden Marineschepen</item>
         <item attribuut="Vindplaats">Kamervragen met antwoord 1999-2000, nr. 1084, Tweede Kamer</item>
         <item attribuut="Vraagnr_bij_indiening">2990008490</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-04-11</item>
         <item attribuut="Datum_indiening">2000-03-16</item>
         <item attribuut="Document-id">KVR11481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2445" allpagenumbers="2445 2446" vetnummer="2990008490" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11481" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1084" onderwerp="" indiendatum="2000-03-16">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2000-04-11">
         <antwoorder functie="minister" ministerie="Defensie">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich mijn vragen over de brand op de Hr. Ms. Drenthe en uw antwoorden daarop? <voetnoot nummer="1"/>
      </vraag>
      <vraag nummer="2" voetnoot="2">Kent u het artikel «In de doofpot van de Drenthe woedt nog steeds een fikse brand»? <voetnoot nummer="2"/>
      </vraag>
      <vraag nummer="3" voetnoot="3">Deelt u de conclusie die in het artikel wordt getrokken aan de hand van het FOST-rapport <voetnoot nummer="3"/>dat werd teruggevonden, dat de Hr. Ms. Drenthe in 1980 niet kon worden beschouwd als een volledig efficiënt operationeel oorlogsschip en dat de onderzeebootjager toen wemelde van de tekortkomingen op brandbestrijdingsgebied? Zo ja, bent u bereid een onderzoek in te stellen naar de relatie tussen de scheepsramp en de tekortkomingen op brandbestrijdingsgebied en bent u bereid de resultaten hiervan voor te leggen aan de Kamer? Zo nee, waarom niet? </vraag>
      <vraag nummer="4">Is de helft van de bemanning van de Drenthe in de periode tussen het FOST onderzoek en de ramp overgeplaatst? Deelt u de mening dat het «onverantwoord was om met zo’n ongeoefende bemanning op zo’n oud schip van Den Helder naar Curac¸ao te varen»? Zo ja, bent u bereid een onderzoek in te stellen naar de relatie tussen de scheepsramp en ongeoefendheid van de bemanning en de resultaten hiervan voor te leggen aan de Kamer? Zo nee, waarom niet? </vraag>
      <vraag nummer="5">Kent u de in het artikel aangehaalde notitie van het hoofd van de Marine Inlichtingen Dienst (MARID) van 3 september 1981 gericht aan de plaatsvervangende chef van de marinestaf, waarin het hoofd van de MARID adviseert, gezien punten 3 en 7 van het SOST rapport en punt 3 van de brief van de commandant van het squadron fregatten, grote voorzichtigheid te betrachten in het openbaar maken van de stukken in verband met eventuele negatieve publicitaire invloeden en eventuele juridische gevolgen, specifiek in verband met de informatie die opgenomen staat? </vraag>
      <vraag nummer="6">Hoe verklaart u dat de MARID al in 1981 aangeeft dat er in het FOST-rapport zwaarwegende informatie is opgenomen in verband met de brand op de Hr. Ms. Drenthe, die alleen «achter gesloten deuren» gebruikt mogen worden, maar dat in uw antwoorden aangeeft dat de rapporten terecht niet aangemerkt zijn als stukken die betrekking hadden op een ongeval met zware letselschade, dus op het ongeval op de Drenthe? </vraag>
      <vraag nummer="7">Kunnen alle MARID stukken over de Hr. Ms. Drenthe, alsmede de in de MARID notitie genoemde brief van de commandant van het squadron fregatten, desnoods vertrouwelijk, aan de Kamer overlegd worden? Zo nee, waarom niet? </vraag>
      <vraag nummer="8">Kunt u toelichten waarom, met uitzondering van het persoonsdossier en het medische dossier, de dossiers slechts vertrouwelijk en alleen voor Kamerleden ter inzage zijn gelegd? </vraag>
      <noten afkomstig="vraag">
         <noot nummer="1">Aanhangsel nr. 287, vergaderjaar 1999–2000</noot>
         <noot nummer="2">Trivisier nummer 3, maart 2000</noot>
         <noot nummer="3">FOST rapport: Engelstalige rapporten van de tactische, operationele, brand-, schade-en technische storingen oefeningen onder toezicht van de Engelse Marine</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4">In het FOST-rapport wordt in punt 3 geconcludeerd dat Hr.Ms. Drenthe na de (SOST) trainingsperiode over het geheel werd beoordeeld met «satisfactory». Daaraan doet niet af de in hetzelfde punt vermelde conclusie, dat het schip niet kon worden beschouwd als een volledig efficiënt operationeel oorlogsschip. Aan de tekortkomingen op het gebied van de brandbestrijding die nog bestonden aan het einde van de SOST-trainingsperiode (begin april 1980) is gewerkt in de periode voorafgaand aan het vertrek van Hr.Ms. Drenthe naar de Nederlandse Antillen (1 november 1980). Anders dan in het in uw tweede vraag bedoelde artikel wordt gesuggereerd, was er geen sprake van een «vlak aan de reis voorafgaande Flag Officer Sea Training», maar van een periode van bijna zeven maanden. Het is niet ongewoon dat in een dergelijke periode een aanzienlijk deel van de bemanning wordt overgeplaatst. In het licht van het vorenstaande deel ik niet de mening dat het uitvaren van Hr.Ms. Drenthe naar Curac¸ao onverantwoord was. Het instellen van een onderzoek naar de relatie tussen het scheepsongeval en tekortkomingen op het gebied van de brandbestrijding en/of de samenstelling en geoefendheid van de bemanning acht ik niet zinvol. Onmiddellijk na de brand is ingevolge de Marinescheepsongevallenwet een onderzoek ingesteld. Dat onderzoek heeft geleid tot de uitspraak van de Marineraad van 28 oktober 1981. Ik heb geen reden te twijfelen aan de juistheid en de volledigheid van het destijds door de Marineraad verrichte onderzoek. Evenmin zijn nieuwe feiten bekend geworden die een ander licht op de zaak werpen. </antwoord>
      <antwoord nummer="5 en 6">Het hoofd van de MARID had de notitie opgesteld in het kader van de stafbehandeling van de beantwoording van de vraag van de Marineraad aan de minister van Defensie of bij het openbaar onderzoek inzake de brand aan boord van Hr.Ms. Drenthe mocht worden gebruikgemaakt van onder andere het FOST-rapport. Zijn commentaar heeft echter niet geleid tot het achterhouden van de gevraagde informatie. Op 8 september 1981 antwoordde de Chef van de Marinestaf namens de minister van Defensie namelijk: «...dat ik geen overwegende bezwaren heb tegen het gebruikmaken van de genoemde rapporten bij het openbaar onderzoek van de Raad inzake de brand aan boord van Hr.Ms. Drenthe op 12 november 1980». Commentaar van het hoofd van de MARID en van andere stafofficieren dient te worden aangemerkt als «persoonlijke beleidsopvattingen» als bedoeld in artikel 11 van de Wet openbaarheid van bestuur. Op grond hiervan had verstrekking van dergelijke informatie aan de heer Feddema achterwege kunnen blijven. De heer Feddema heeft echter wél inzage gekregen in deze en andere documenten – zie mijn antwoord op vraag 8 van eerdere vragen inzake de brand op Hr.Ms. Drenthe (Aanhangsel van de Handelingen nr. 287, vergaderjaar 1999–2000) – en er een afschrift van kunnen maken. In dit verband vestig ik uw aandacht op de commentaren die andere stafofficieren destijds, in het kader van dezelfde stafbehandeling, hebben opgesteld. Het hoofd van de afdeling Techniek, werktuigbouw en voortstuwing adviseerde in zijn notitie van 28 juli 1981 onder meer: «...toch meen ik dat het imago van integriteit dat de KM bij de buitenwacht volgens mij nog steeds geniet, het meest gediend is met de grootst mogelijke openheid. Tegenover ons eigen personeel acht ik openheid in dergelijke aangelegenheden een must, vooral ook vanwege de positieve invloed ervan op de instelling van de marineman. Tenslotte ben ik de overtuiging toegedaan dat voor alles moet worden voorkomen dat het onafhankelijk oordeel van de marineraad in twijfel gaat worden getrokken». En het hoofd van het stafbureau militair-juridische zaken schreef over deze aangelegenheid op 3 september 1981: «Nu de classificatie blijkens SBB HINL (= stafbehandelingsblad van het hoofd van de MARID) geen belemmering vormt, resteert slechts het argument: minder gewenste publiciteit. Bij de huidige stand van rechtspraak – voorzover je daar in dit geval van mag spreken – is dit geen valide argument meer te noemen (men denke b.v. aan de Wet openbaarheid van bestuur)». Deze adviezen, en niet dat van het hoofd MARID, zijn destijds overgenomen bij de beantwoording van de vraag van de Marineraad. De opmerking van het hoofd MARID over «gesloten deuren» is dus voor kennisgeving aangenomen. Het antwoord op uw eerdere vragen over het niet aanmerken van rapporten als stukken die betrekking hebben op een ongeval met zware letselschade, doelt op het feit dat deze rapporten waren opgemaakt tijdens de normale opwerkcyclus van Hr.Ms. Drenthe, geruime tijd vóór het vertrek van het schip naar de Nederlandse Antillen. Voorzover deze rapporten relevant waren voor het scheepsongeval, zijn ze betrokken geweest bij het onderzoek van de Marineraad. </antwoord>
      <antwoord nummer="7">Zie mijn antwoorden op uw eerdere vragen 4 en 8 (Aanhangsel van de Handelingen nr. 287, vergaderjaar 1999–2000). Er zijn geen MARID-stukken over dit onderwerp. Evenals het rapport van de marinebrandweer, is de brief van de commandant van het squadron fregatten ook tijdens een tweede zoekslag niet aangetroffen. </antwoord>
      <antwoord nummer="8">De stukken zijn uitsluitend Kamerleden vertrouwelijk ter inzage aangeboden met het oog op de rubricering van het overgrote deel van de inhoud. </antwoord>
      <noten afkomstig="antwoord"/>
   </antwoorden>
</kvr>
