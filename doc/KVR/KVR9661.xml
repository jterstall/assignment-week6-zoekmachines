<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de staatssecretaris van Sociale Zaken en Werkgelegenheid over staatssteun aan de modernisering van het Gak. (Ingezonden 19 mei 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9661
</item>
         <item attribuut="Inhoud">Vragen naar aanleiding van het artikel in het Financieel Dagblad van 18 mei 1999 'Waakhond bezorgd om steun Gak'.</item>
         <item attribuut="Rubriek">Sociale zekerheid (Bedrijfsverenigingen)</item>
         <item attribuut="Trefwoorden">GAK Nederland Overheidssteun</item>
         <item attribuut="Vindplaats">Kamervragen met antwoord 1998-1999, nr. 1638, Tweede Kamer</item>
         <item attribuut="Vraagnr_bij_indiening">2989913200</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1999-06-28</item>
         <item attribuut="Datum_indiening">1999-05-19</item>
         <item attribuut="Document-id">KVR9661</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3279" allpagenumbers="3279 3280" vetnummer="2989913200" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9661" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1638" onderwerp="" indiendatum="1999-05-19">
         <vrager partij="D66" oorsprong="parlement">Schimmel</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="28 juni 1999), zie ook Aanhangsel Handelingen nr. 1534, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de ministers van Financiën en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Waakhond bezorgd om steun Gak»? <voetnoot nummer="1"/>
      </vraag>
      <vraag nummer="2">Hoe beoordeelt u de angst van het Ctsv dat «het Gak-project door het ontbreken van ijklijnen de norm lijkt te worden»? </vraag>
      <vraag nummer="3">Deelt u de opvatting van het Ctsv dat dat betekent dat «andere uitvoeringsinstellingen en wellicht ook nieuwe toetreders op de markt van de uitvoering van de sociale zekerheid aan het Lisv vergelijkbare bedragen of vergelijkbare financiering zullen vragen»? Zo ja, wat betekent dat voor het te voeren beleid met betrekking tot dit onderwerp? Zo neen, waarom niet? </vraag>
      <vraag nummer="4">Hoe verhoudt bovengenoemde ontwikkeling zich volgens de staatssecretaris met de voorgenomen verdergaande privatisering en marktwerking in de uitvoering van de sociale zekerheid, zoals verwoord in de kabinetsnota Structuur Uitvoering Werk en Inkomen? </vraag>
      <vraag nummer="5">Is volgens u bovengenoemde steun mogelijk in strijd met relevante Europese regelgeving? Bestaat het risico dat er inderdaad sprake is van ongeoorloofde overheidssteun? Zo ja, wat betekent dat dan voor de keuze om staatssteun aan de modernisering van het Gak te verlenen? </vraag>
      <vraag nummer="6">Wat zullen de financiële consequenties voor het beleid van het Lisv zijn indien zij tot het uitkeren van schadevergoedingen aan concurrenten zal moeten overgaan? </vraag>
      <vraag nummer="7">In hoeverre deelt u de vrees van het Ctsv dat «de continuïteit van de wettelijke taken van het Gak in gevaar komt» indien de Gak-modernisering meer kost dan nu is beraamd? Waarom is er geen post «onvoorzien» in het te verstrekken budget opgenomen? Op welke wijze kan worden gegarandeerd dat de continuïteit van de wettelijke taken van het Gak op geen enkel moment in gevaar zal komen? </vraag>
      <noten afkomstig="vraag">
         <noot nummer="1" datum="1999-05-18" bron="Het Financieel Dagblad">Het Financieel Dagblad, 18 mei 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De bedoelde opmerking van het Ctsv dient in mijn ogen vooral te worden gezien als een aansporing aan het Lisv om te komen tot explicitering van een kwalitatieve ijklijn, waaraan alle doelmatigheidsprojecten van de uitvoeringsinstellingen worden getoetst. Deze kwalitatieve ijklijn heeft onder meer als doel om zeker te stellen dat er sprake is van een gelijke behandeling van de uitvoeringsinstellingen. Zoals bij mijn algemene opmerkingen aangegeven, is het Lisv momenteel doende een ijklijn te expliciteren. De door het Ctsv geformuleerde toetsingspunten en de ervaringen met het Gak in het kader van het project Aansluiting worden hierbij meegenomen. </antwoord>
      <antwoord nummer="3">In mijn visie moet er een scherp onderscheid worden gemaakt tussen de positie van de huidige uvi’s en de nieuwe toetreders. In het kader van de kostenreductiedoelstelling van 25% heeft het Lisv ook andere uitvoeringsinstellingen in de gelegenheid gesteld doelmatigheidsprojecten in te dienen. Zoals bij mijn algemene opmerkingen aangegeven, hebben ze dit ook gedaan. Daarbij geldt dat indien de projecten voldoen aan de criteria die door het Lisv worden gesteld, deze projecten ook in aanmerking komen voor financiering via het Lisv. Deze uvi’s opereren volledig binnen de publieke context, waarbij het eigen vermogen volledig binnen het publieke domein beschikbaar blijft. De eventuele waardetoename van de huidige uvi’s zal dan ook weer terugvloeien naar het publieke domein bij een eventuele verkoop in het SUWI-kader. Daarnaast betreft de aard van de projecten met name de verbetering van de doelmatigheid en de rechtmatigheid van de huidige uitvoering en beoogt niet het creëren van een voorkeurspositie van de huidige uvi’s. Dit ligt wezenlijk anders bij nieuwe toetreders die zich voorbereiden op een uitvoeringspraktijk in een geprivatiseerde context, zoals ik heb aangegeven bij mijn algemene opmerkingen. Tegen deze achtergrond komen zij dan ook niet in aanmerking voor financieringsarrangementen via het Lisv. Wel is het mogelijk dat het Lisv vanuit andere doelstellingen, bijvoorbeeld de bevordering van concurrentie, maatregelen neemt ter ondersteuning nieuwe toetreders. Daarbij dient met name gedacht worden aan het verstrekken van informatie over onder andere de taken, de soorten producten, de kostenstructuur, de automatiseringssystemen etc., alsmede aan het (tegen marktconforme prijzen) ter beschikking stellen van software e.d. </antwoord>
      <antwoord nummer="4">Het Lisv toetst een aanvraag vanuit de huidige situatie en zorgt er daarbij voor dat er geen sprake kan zijn van ongewenste gevolgen voor de toekomstige inrichting van de uitvoeringsorganisatie. Het Lisv heeft een splitsing in reguliere (product)kosten en projectkosten ingezet om de transparantie in de uitvoeringskosten te bevorderen en de tarieven van de uitvoeringsinstellingen te beperken tot een kaal niveau. Dit betekent dat in de tarieven geen kosten mogen zitten met betrekking tot incidentele projecten. Het transparant maken van de kosten is van veel belang in het kader van de voorgenomen verdere privatisering en marktwerking in de uitvoering van de sociale verzekeringen en sluit in die zin goed aan bij de voorstellen zoals die zijn verwoord in de kabinetsstandpunt SUWI. Verder is het project Aansluiting een invulling van het beleid van het Lisv op het gebied van informatie- en communicatietechnologie. Dit beleid is ook in SUWI-kader van bijzondere betekenis, omdat het daardoor beter mogelijk wordt dat er overgang plaatsvindt van contracten van de ene uitvoeringsinstelling naar de andere. Anders gezegd, het GAK-project kan tevens gezien worden als een wenselijk geachte voorbereiding voor de introductie van marktwerking. Overigens kan ik opmerken dat het Ctsv, ondersteund door de externe deskundigen, de opvatting volgt dat de huidige projecten niet in strijd zijn met kabinetsstandpunt SUWI en dat ze het in de toekomst mogelijk maken in de uitvoeringstaak zo nodig zowel een horizontale (afsplitsing claimbeoordeling) als een eventuele verticale knip (opsplitsing Gak Nederland B.V.) aan te brengen. </antwoord>
      <antwoord nummer="5">Het Lisv is van mening dat, gegeven het huidige (publieke gesloten) systeem, er geen sprake is van (overheids)steun die mogelijk in strijd is met relevante Europese regelgeving. Ik deel deze opvatting. Het huidige systeem houdt onder meer in, dat de uitvoeringsinstellingen een zeer beperkt eigen vermogen hebben meegekregen bij de start en voor investeringen afhankelijk zijn van hun enige financier, het Lisv. Zolang de uitvoeringsorganisatie, zoals momenteel, publiek blijft en er geen sprake is van concurrentie met private organisaties, kan van staatssteun niet gesproken worden. Overigens is het niet zo, dat het Ctsv van oordeel is dat er wel sprake is van ongeoorloofde (overheids)steun. Het Ctsv heeft slechts geconstateerd dat, in het traject dat vooraf is gegaan aan de besluitvorming door het Lisv, dit aspect is genoemd en dat daarom nadere oordeelsvorming nodig was. </antwoord>
      <antwoord nummer="6">Gegeven het antwoord op vraag 5, kunnen de financiële consequenties waarop wordt gedoeld, zich niet voordoen. </antwoord>
      <antwoord nummer="7">In het stuk van het Ctsv kan ik niet terugvinden dat het Ctsv vreest dat de continuïteit van de wettelijke taken in gevaar komt indien de GAK-modernisering meer kost dan nu is geraamd. Het Ctsv wijst er wel op dat de continuïteit tijdens de uitvoering van het project aandacht verdient en dat daarvoor voorzieningen getroffen dienen te worden. Dit maakt, en ik zou willen zeggen uiteraard, onderdeel uit van het project. Daarnaast is, om het risico dat de continuïteit van de wettelijke taken van het GAK in gevaar komt bij de uitvoering van het project te minimaliseren, door het GAK de projectorganisatie anders vormgegeven, zodat de algemeen directeur hiervoor expliciet verantwoordelijkheid draagt. De continuïteit komt naar mijn mening, daarbij gesteund door het Ctsv, juist in gevaar als die modernisering niet wordt doorgevoerd. Ik kan mij verder goed voorstellen dat er geen post onvoorzien is opgenomen. Zou dit wel het geval zijn, dan zou een overschrijding van de begroting reeds op voorhand worden goedgekeurd. </antwoord>
      <noten afkomstig="antwoord"/>
   </antwoorden>
</kvr>
