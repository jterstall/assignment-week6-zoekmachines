<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken, de minister voor Ontwikkelingssamenwerking en de staatssecretaris van Economische Zaken over maatschappelijk ondernemen in Soedan en corruptie van Nederlandse bedrijven in Indonesië. (Ingezonden 20 juni 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16201
</item>
         <item attribuut="Rubriek">Criminaliteit en openbare orde (Fraude) Energie, water en grondstoffen (Aardolie) Internationale betrekkingen (Overig) Ontwikkelingssamenwerking (Ontwikkelingshulp Afrika) Staats- en bestuursrecht (Overig)</item>
         <item attribuut="Trefwoorden">Aardolie Ambtsmisdrijven Indonesië Ontwikkelingssamenwerking Sudan</item>
         <item attribuut="Vindplaats">Kamervragen met antwoord 2001-2002, nr. 1608, Tweede Kamer</item>
         <item attribuut="Vraagnr_bij_indiening">2010211740</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2002-09-04</item>
         <item attribuut="Datum_indiening">2002-06-20</item>
         <item attribuut="Document-id">KVR16201</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3419" allpagenumbers="3419 3420 3421" vetnummer="2010211740" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16201" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1608" onderwerp="" indiendatum="2002-06-20">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken, de minister voor Ontwikkelingssamenwerking en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2002-09-4">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de kritiek die negen Nederlandse ontwikkelings- en vredesorganisaties hebben geuit op de medeplichtigheid van de Nederlandse oliemaatschappij Talisman (Greater Nile) BV, bij de schendingen van mensenrechten in Soedan? <voetnoot nummer="1"/>
      </vraag>
      <vraag nummer="2">Hoe beoordeelt u deze kritiek, mede in het kader van het feit dat de Nederlandse overheid indirect profiteert van de belastingafdrachten van dit bedrijf? </vraag>
      <vraag nummer="3" voetnoot="2">Kunt u aangeven of er sinds juli 2001 contact is geweest tussen Talisman en vertegenwoordigers van de regering, naar aanleiding van eerdere Kamervragen die over dit onderwerp zijn gesteld? <voetnoot nummer="2"/>
      </vraag>
      <vraag nummer="4">Legt Talisman BV in jaarverslagen rekenschap af over de maatschappelijke gevolgen van haar ondernemersactiviteiten? Zo ja, wordt daarin gewag gemaakt van de genoemde bekritiseerde activiteiten? </vraag>
      <vraag nummer="5" voetnoot="3">Wat is de huidige stand van zaken bij de dialoog van de EU met Soedan en welke inspanningen levert Nederland op EU- en internationaal niveau om de olieproblematiek in Soedan op de agenda te houden en naar oplossingen te leiden? <voetnoot nummer="3"/>
      </vraag>
      <vraag nummer="6" voetnoot="4">Bent u er ook van op de hoogte dat veel Nederlandse bedrijven, al dan niet vrijwillig, meewerken aan het instandhouden van corruptie in Indonesië? <voetnoot nummer="4"/>
      </vraag>
      <vraag nummer="7" voetnoot="5">Krijgen de betreffende bedrijven <voetnoot nummer="5"/>exportkredietverzekeringen of andere ondersteunende maatregelen van overheidswege, waaronder fondsen van ontwikkelingssamenwerking? Zo ja, bent u dan van mening dat dit verstrekt is overeenkomstig de normen en waarden van maatschappelijk verantwoord ondernemen? Kunt u uw antwoord uitvoerig toelichten? </vraag>
      <vraag nummer="8" voetnoot="6">Bent u van mening dat de betreffende bedrijven handelen overeenkomstig de OESO- richtlijnen voor multinationale ondernemingen? <voetnoot nummer="6"/>Zo neen, welke actie onderneemt u? </vraag>
      <vraag nummer="9">Welke preventieve maatregelen past de Nederlandse regering toe (naast het opstellen van internationale richtlijnen) ter voorkoming van corruptie bij de besteding van Nederlandse en internationale hulpgelden en welke sancties en maatregelen neemt regering, al dan niet in internationaal verband, als er daadwerkelijk bewijzen zijn van corruptie? </vraag>
      <vraag nummer="10">Wat betekent het feit dat onder de Nederlandse wetgeving bovengenoemde vormen van corruptie strafbaar zijn, en welke juridische maatregelen zijn of worden ter zake genomen? </vraag>
      <noten afkomstig="vraag">
         <noot nummer="1" datum="2002-06-18" bron=", De Volkskrant" titel="Oliemaatschappij schendt in Soedan mensenrechten">«Oliemaatschappij schendt in Soedan mensenrechten», De Volkskrant, 18 juni 2002</noot>
         <noot nummer="2" datum="2001-07-18" bron="Kamervragen van Dhr. Hoekema">Kamervragen van Dhr. Hoekema, 18 juli 2001, nr. 1716</noot>
         <noot nummer="3" datum="2001-11-28" bron="Zie ook Kamervragen Dhr. Koenders en Dhr. Hoekema">Zie ook Kamervragen Dhr. Koenders en Dhr. Hoekema, 28 november 2001, nr. 423</noot>
         <noot nummer="4" datum="2002-06-18" bron=", Het Financieel Dagblad" titel="Nederlandse bedrijven in Indonesië massaal schuldig aan corruptie">«Nederlandse bedrijven in Indonesië massaal schuldig aan corruptie», Het Financieel Dagblad, 18 juni 2002</noot>
         <noot nummer="5" datum="2002-06-18" bron="De bedrijven genoemd in het artikel «Oliemaatschappij schendt in Soedan mensenrechten», De Volkskrant, 18 juni jl. en het artikel , Het Financieel Dagblad" titel="Nederlandse bedrijven in Indonesië massaal schuldig aan corruptie">De bedrijven genoemd in het artikel «Oliemaatschappij schendt in Soedan mensenrechten», De Volkskrant, 18 juni jl. en het artikel «Nederlandse bedrijven in Indonesië massaal schuldig aan corruptie», Het Financieel Dagblad, 18 juni 2002</noot>
         <noot nummer="6" datum="2002-06-18" bron="De bedrijven genoemd in het artikel «Oliemaatschappij schendt in Soedan mensenrechten», De Volkskrant, 18 juni jl. en het artikel , Het Financieel Dagblad" titel="Nederlandse bedrijven in Indonesië massaal schuldig aan corruptie">De bedrijven genoemd in het artikel «Oliemaatschappij schendt in Soedan mensenrechten», De Volkskrant, 18 juni jl. en het artikel «Nederlandse bedrijven in Indonesië massaal schuldig aan corruptie», Het Financieel Dagblad, 18 juni 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De kritiek van de organisaties wordt serieus genomen, waarbij evenwel dient te worden aangetekend dat Talisman in het betreffende gebied veel in gemeenschapsontwikkeling investeert (zoals drinkwatervoorziening, gezondheidszorg) en niet verzuimt druk op de Soedanese autoriteiten uit te oefenen om schendingen van mensenrechten in het gebied te voorkomen. </antwoord>
      <antwoord nummer="3">De Tijdelijke Zaakgelastigde te Khartoum onderhoudt regelmatig contact met Talisman. </antwoord>
      <antwoord nummer="4">Ja. Het maatschappelijk jaarverslag 2001 van Talisman Energy is op internet te vinden: http://www.talisman-energy.com/ pdfs/csr2001 report.pdf. Een gehele sectie is gewijd aan de activiteiten in Soedan (blz. 13–35). Bovendien geeft Talisman jaarlijks een geheel aan Soedan gewijd «Corporate Social Responsibility Report» uit. </antwoord>
      <antwoord nummer="5">De olieproblematiek in Soedan is onderdeel van de bredere problematiek van de burgeroorlog in het land; oplossing van de olieproblematiek is juist daarom sterk afhankelijk van beëindiging van de burgeroorlog. Nederland zet zich op vier niveaus in om aan oplossing van het conflict bij te dragen: – Door middel van een financiële bijdrage (een miljoen Euro in 2002) aan de uitvoering van de Nuba Mountains Wapenstilstand-Overeenkomst tussen regering en rebellen, alsmede de inzet van twee monitors in het gebied; – Door middel van een bijdrage in 2002 van 400.000 Euro aan het vredessecretariaat van de Inter-Governmental Authority for Development (IGAD) specifiek bestemd voor ondersteuning van de Keniaanse IGAD-bemiddelaar in het Soedanese conflict, generaal Lazarus Sumbeiywo; – Door middel van een actieve rol in de EU-positiebepaling ten opzichte van en kritische dialoog met de Soedanese autoriteiten. Hierin komt ook nadrukkelijk de olieproblematiek aan de orde; – Door middel van deelname, als lid, in het International Partners Forum (IPF) dat tot taak heeft de IGAD-landen bij de uitvoering van de IGAD-agenda te ondersteunen, in het bijzonder wat betreft de bemiddeling in de conflicten in Soedan en Somalië. Inmiddels is bekend geworden dat de Soedanese regering en de voornaamste rebellenbeweging SPLM op 20 juli een basisakkoord gesloten hebben. Hierbij is overeenstemming bereikt over de scheiding tussen godsdienst en staat en beperkte autonomie (met op termijn zelfbeschikking) voor het zuiden. In augustus wordt verder gesproken over andere cruciale punten, zoals ook de verdeling van de inkomsten uit de oliewinning. </antwoord>
      <antwoord nummer="6">De stand van zaken met betrekking tot corruptie in Indonesië wordt nauwlettend gevolgd. Nederlandse bedrijven geven daarbij aan veel last te hebben van corrupte Indonesische praktijken. Zij steunen het internationale beleid om corruptie uit te bannen. Het onderwerp staat eveneens hoog op de agenda van bilaterale en multilaterale donoren, zoals laatstelijk tijdens de interim Consultative Group in Jakarta op 12 juni jl. </antwoord>
      <antwoord nummer="7" voetnoot="1 2 3">Van het Nederlands financieel buitenlandinstrumentarium is het merendeel open voor transacties op Indonesië. Dit is overigens niet het geval voor Soedan. Transacties die vanuit overheidswege worden ondersteund zijn nu onderwerp van toetsing op MVO (maatschappelijk verantwoord ondernemen)-criteria. Verwezen wordt naar de aan de Tweede Kamer gerichte Instrumentenbrief van 4 mei 2001 <voetnoot nummer="1"/>, 26 485 nr. 15 en de brief van 14 december <voetnoot nummer="2"/>over de uitwerking daarvan. Wat de reguliere exportkredietverzekeringen betreft zijn specifieke MVO-criteria dit jaar in de polisvoorwaarden verwerkt. In het verleden zijn ten behoeve van Nederlandse exporteurs exportkredietverzekeringspolissen afgegeven ter afdekking van de betalingsrisico’s op Indonesië. Van de in de gerefereerde krantenartikelen genoemde exporteurs betreft dat één bedrijf. Daarnaast zijn banken als financier betrokken bij een reeks van transacties en hebben in die hoedanigheid kredietverzekeringspolissen ontvangen. Deze afzonderlijke polissen zijn afgegeven voordat de zojuist genoemde specifieke MVO criteria als zodanig van toepassing waren. Wat de Exportkredietverzekering betreft is in dit kader eveneens vermeldenswaardig dat voor nieuwe zaken per 1 juli 2002, zoals per brief <voetnoot nummer="3"/>aan de Tweede Kamer gemeld, per individuele door de Staat in herverzekering geaccepteerde exporttransactie of investering standaard een aantal gegevens ex post, dat wil zeggen na afgifte van de polis, zal worden gepubliceerd. Degene die concrete informatie over omkoping heeft, kan hierop dan actie ondernemen. </antwoord>
      <antwoord nummer="8">Bedrijven die van omkoping gebruik maken in Indonesië handelen mogelijk in strijd met de OESO richtlijnen voor multinationale ondernemingen. Als bedrijven, werknemersorganisaties of andere betrokkenen een vraag hebben over de juiste toepassing van de richtlijnen in een specifiek geval dan kunnen zij die vraag voorleggen aan het Nationale Contactpunt voor multinationale ondernemingen. </antwoord>
      <antwoord nummer="9">Nederland ondersteunt waar mogelijk lokale initiatieven om corruptie te bestrijden. Daarnaast participeerde Nederland in de ontwikkeling van instrumenten ter bestrijding van corruptie door het UN Center for International Crime Prevention (CICP). Voorts ondersteunt Nederland NGO’s die zich op corruptiebestrijding toeleggen, zoals Transparency International. Tevens worden kwaliteitseisen gesteld aan de beheerscapaciteit van samenwerkingspartners, die zijn vastgelegd in het Handboek Buitenlandse Zaken (HBBZ). In het kader van de per 1 januari geïntroduceerde toetsing op maatschappelijk verantwoord ondernemen wordt aan alle bedrijven, die gebruik maken van het Nederlands financieel buitenlandinstrumentarium bij de toekenning van de overheidsbijdragen, duidelijk gemaakt dat onterecht verstrekte overheidsbijdragen zullen worden teruggevorderd. (zie ook het antwoord op vraag 7). Als er daadwerkelijk bewijzen zijn van corruptie, en het Nederlandse Openbaar Ministerie hierover de beschikking krijgt, kunnen de bij deze corruptiepraktijken betrokken Nederlanders in Nederland strafrechtelijk worden vervolgd. Wat Indonesië betreft is in 2000 bij het aangaan van de ontwikkelingsrelatie met dit land, onder meer vanuit zorg over corruptie, besloten tot het geleiden van de Nederlandse hulpfondsen via multilaterale organisaties. In het verleden is bilaterale hulp, vooral als deze gebonden was, namelijk zeer gevoelig gebleken voor corruptiepraktijken. Bovendien richt de hulp aan Indonesië zich voor een aanzienlijk deel op de sector Goed Bestuur. In het kader daarvan ondersteunt Nederland onder meer het Partnership for Governance Reform, een omvangrijk samenwerkingsverband van NGOs, donoren en Indonesische overheid, waarin corruptiebestrijding een doorsnijdend thema vormt. Dit partnerschap maakt zich sterk voor een breed gedragen, nationale anti-corruptie strategie, maar ondervindt daarbij veel tegenwind. Daarnaast gaat Nederlandse steun naar Indonesia Corruption Watch, Indonesië’s meest actieve en effectieve NGO op het gebied van corruptiebestrijding. Overigens mag duidelijk zijn dat de strijd tegen corruptie in Indonesië een zaak van langere adem is in een samenleving waarin voor dit soort activiteiten decennialang geen ruimte is geweest. </antwoord>
      <antwoord nummer="10">Dit betekent dat concrete gevallen van omkoping van buitenlandse ambtenaren kunnen worden vervolgd onder de Nederlandse wetgeving. Het vervolgingsbeleid is de verantwoordelijkheid van het Openbaar Ministerie. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 485" documentnummer="15">Kamerstuk 26 485, nr. 15</noot>
         <noot nummer="2" documenttype="Kamerstuk" kamerstuk-id="26 485" documentnummer="19">Kamerstuk 26 485, nr. 19</noot>
         <noot nummer="3" documenttype="Kamerstuk" kamerstuk-id="28 000 IXB" documentnummer="34">Kamerstuk 28 000 IXB, nr. 34</noot>
      </noten>
   </antwoorden>
</kvr>
