<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Leijten (SP) aan de staatssecretaris van
Volksgezondheid, Welzijn en Sport over het stoppen van de zorgverlening aan
150 ouderen door een thuiszorginstelling in regio Haarlem. (Ingezonden 17
april 2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31944</item>
         <item attribuut="Inhoud">Vragen naar aanleiding van een bericht in het Haarlems Dagblad van 10
april 2008 dat zorginstelling SHDH per 1 mei 2008 wil stoppen met de
zorgverlening aan 150 demente en ernstig invalide bejaarden omdat het geld op
is.</item>
         <item attribuut="Rubriek">Gezondheidszorg (Maatschappelijke
gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 2007-2008, nr. 2318, Tweede Kamer</item>
         <item attribuut="Vraagnr_bij_indiening">2070818200</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Leijten</persoon>
         </item>
         <item attribuut="Datum_reaktie">2008-05-13</item>
         <item attribuut="Datum_indiening">2008-04-17</item>
         <item attribuut="Document-id">KVR31944</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4749" allpagenumbers="4749 4750" vetnummer="2070818200" code="0708tkkvr2208" lopendefooter="Tweede Kamer, vergaderjaar 2007–2008, Aanhangsel" filenaam="KVR31944" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2318" onderwerp="" indiendatum="2008-04-17">
         <vrager partij="SP" oorsprong="parlement">Leijten</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-05-13">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het bericht dat zorginstelling SHDH per 1 mei a.s. wil stoppen met de zorgverlening aan 150 demente en ernstig invalide bejaarden omdat het geld op is? <voetnoot nummer="1"/>
      </vraag>
      <vraag nummer="2">Erkent u, gezien de discussie over knelpunten in de AWBZ de afgelopen twee jaar, dat het gewenst is dat iedereen die zorg nodig heeft deze ook binnen een acceptabele termijn krijgt? </vraag>
      <vraag nummer="3">Wat is de reden dat zorginstelling SHDH de overproductie van 1 miljoen euro niet vergoed heeft gekregen? Waarom is deze overproductie niet erkent als knelpunt in overeenstemming met de aangenomen motie-Kant 30 800 XVI, nr. 53)? </vraag>
      <vraag nummer="4">Is het budget 2008 dat deze instelling heeft gekregen gebaseerd op het budget van 2007 inclusief de of exclusief gedraaide overproductie? Zo neen, waarom niet? </vraag>
      <vraag nummer="5" voetnoot="2">Kan de Nederlandse Zorgautoriteit (NZa) een deel van de middelen voor 2008 vasthouden, zodat deze kunnen worden gekoppeld aan de nieuwe contracteerronde? <voetnoot nummer="2"/>
      </vraag>
      <vraag nummer="6">Heeft of de zorginstelling SHDH of het zorgkantoor Kennemerland aanvraag gedaan bij de NZa voor een spoedknelpuntenprocedure? Zo neen, bent u bereid de NZa hierom te verzoeken? </vraag>
      <vraag nummer="7">Welke maatregelen gaat u op korte termijn nemen om de discussie over knelpunten in de AWBZ, zoals die zich de vorige jaren voordeden, te voorkomen en er zorg voor te dragen dat het recht op zorg, zoals vastgelegd in de AWBZ, gegarandeerd blijft? </vraag>
      <noten afkomstig="vraag">
         <noot nummer="1" datum="2008-04-10" bron="Haarlems Dagblad">Haarlems Dagblad, 10 april 2008</noot>
         <noot nummer="2" documenttype="Kamerstuk" kamerstuk-id="26 631" documentnummer="239">Kamerstuk 26 631, nr. 239</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennis genomen van het bericht. Zoals in het artikel door het zorgkantoor is aangegeven is SDHD niet in de positie om de zorgverlening aan de huidige cliënten te beëindigen. Wel kan SDHD overwegen geen nieuwe cliënten meer aan te nemen. Voor deze cliënten zal het zorgkantoor zorgen dat andere zorgaanbieders een adequaat zorgaanbod leveren. </antwoord>
      <antwoord nummer="2">Ja. </antwoord>
      <antwoord nummer="3">Het betreft hier de overproductie van een individuele zorgaanbieder. Er is sprake van een knelpunt indien in de regio geen zorg kan worden geleverd binnen de treeknorm en problematische wachtlijsten gaan ontstaan. In de regio Kennemerland is dit niet aan de orde geweest in 2007. Reeds begin 2007 heeft de NZa alle zorgaanbieders aangeschreven en melding gemaakt van het uitgangspunt dat overproductie niet wordt vergoed. </antwoord>
      <antwoord nummer="4">Het budget 2008 is gebaseerd op het budget 2007 zonder overproductie. Het zorgkantoor maakt jaarlijks de afweging op welke wijze het regiobudget wordt verdeeld over de verschillende zorgaanbieders, rekening houdend met de zorgvraag in de regio. In deze afweging heeft het zorgkantoor besloten aan SHDH het huidige budget toe te wijzen. </antwoord>
      <antwoord nummer="5">Dit is mogelijk. De NZa heeft op mijn verzoek een bedrag van € 25 miljoen gereserveerd om later in het jaar aan te wenden voor specifieke aandachtsgebieden. De NZa zal mij over de inzet van de middelen adviseren. </antwoord>
      <antwoord nummer="6">Er is geen aanvraag gedaan voor een spoedprocedure. Wel is de problematiek van de SHDH onder de aandacht van de NZa gebracht. De NZa heeft vervolgens contact op genomen met zowel de zorgaanbieder als het zorgkantoor. Het zorgkantoor heeft toegezegd het overleg met SHDH te zullen hervatten. Dit is voor SHDH aanleiding geweest om de voorgenomen stopzetting van de zorgverlening in te trekken. </antwoord>
      <antwoord nummer="7">Net als voorgaande jaren staat de zorgverlening aan AWBZ-cliënten centraal. Alle activiteiten zijn dan ook daarop gericht. De inzet is om discussie en onzekerheid bij cliënten zoveel mogelijk te vermijden. Per 1 april hebben alle zorgkantoren de gemaakte productieafspraken voor 2008 aan de NZa aangeboden. Daarnaast zal de NZa in samenwerking met het CIZ een analyse maken van het verwachte aantal indicaties in 2008 en het daaruit voorvloeiende zorggebruik. Eind mei zal de Nza over de ontwikkeling van de AWBZ in 2008 rapporteren en aangeven of er knelpunten mogen worden verwacht in 2008. Tevens zal de NZa aangeven op welke wijze de gereserveerde € 25 mln. het beste kan worden ingezet. Over de uitkomsten van dit proces zal ik de Kamer in juni informeren. </antwoord>
      <noten afkomstig="antwoord"/>
   </antwoorden>
</kvr>
