<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bosma (PVV) aan de minister van Onderwijs, Cultuur en Wetenschap over het gebruik laten maken van een faciliteit van de Universiteit van Amsterdam door extreem-linkse organisaties met het doel een democratisch gekozen politicus te stigmatiseren. (Ingezonden 16 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27936
</item>
         <item attribuut="Inhoud">Vragen naar aanleiding van bericht 'Actie tegen Wilders' (bijdrage op website forum 'Het Vrije Volk') over bijeenkomst van 'Samen tegen racisme' onder de titel 'Wat is het antwoord op Geert Wilders?' in de Oudemanhuispoort in Amsterdam, een locatie van de Universiteit van Amsterdam. Indiener is van mening dat het niet de taak is van een door de overheid gefinancierde universiteit is om huisvesting te verlenen aan een bijeenkomst waar een democratisch gekozen politicus als racist wordt neergezet. Verder wil hij weten of de minister van OCW de mening deelt dat 'de Internationale Socialisten' een extremistische organisatie is en als zodanig niet zou mogen worden gefaciliteerd door neutrale onderwijsinstellingen als de Universiteit van Amsterdam.</item>
         <item attribuut="Rubriek">Hoger onderwijs (Universiteiten en hogescholen) Staats- en bestuursrecht (Parlement) Staats- en bestuursrecht (Politiek)</item>
         <item attribuut="Trefwoorden">Politiek Tweede Kamer Universiteiten</item>
         <item attribuut="Vindplaats">Kamervragen met antwoord 2006-2007, nr. 1368, Tweede Kamer</item>
         <item attribuut="Vraagnr_bij_indiening">2060709760</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PVV">Bosma</persoon>
         </item>
         <item attribuut="Datum_reaktie">2007-05-01</item>
         <item attribuut="Datum_indiening">2007-03-16</item>
         <item attribuut="Document-id">KVR27936</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2905" allpagenumbers="2905 2906" vetnummer="2060709760" code="0607tkkvr1368" lopendefooter="Tweede Kamer, vergaderjaar 2006–2007, Aanhangsel" filenaam="KVR27936" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1368" onderwerp="" indiendatum="2007-03-16">
         <vrager partij="PVV" oorsprong="parlement">Bosma</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-05-1">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Actie tegen Wilders» <voetnoot nummer="1"/>waarin melding wordt gemaakt van een bijeenkomst van «Samen tegen racisme» onder de titel «Wat is het antwoord op Geert Wilders» in de Oudemanhuispoort in Amsterdam? </vraag>
      <vraag nummer="2">Acht u het een taak van een door de overheid gefinancierde universiteit huisvesting te verlenen aan een bijeenkomst waar een democratisch politicus als racist wordt neergezet? </vraag>
      <vraag nummer="3">Hoeveel zaalhuur betaalt de organisatie aan de Universiteit van Amsterdam? </vraag>
      <vraag nummer="4">Deelt u de mening dat binnen de muren van een Nederlandse universiteit, dat toch een vrijplaats van het vrije woord zou moeten zijn, er geen stigmatiserende en demoniserende bijeenkomsten behoren plaats te vinden? </vraag>
      <vraag nummer="5">Deelt u de mening dat de Internationale Socialisten een extremistische organisatie is en als zodanig niet gefaciliteerd zou mogen worden door neutrale onderwijsinstellingen als de Universiteit van Amsterdam? </vraag>
      <vraag nummer="6">Bent u bereid de rector-magnificus van de Universiteit van Amsterdam hierop aan te spreken, alsmede de samenwerkende universiteiten verenigd in de VSNU, ten einde te komen tot een gedragsregel voor het faciliteren van extreem-links in universitaire gebouwen? </vraag>
      <vraag nummer="7">Ontvangen de volgende organisaties overheidssubsidies (zowel direct als via organisaties die hierin deelnemen): «Nederland bekent kleur», «Stop de Hetze» en «Internationale Socialisten». Zo ja, om welke bedragen gaat het? </vraag>
      <noten afkomstig="vraag">
         <noot nummer="1" weblink="http://www.hetvrijevolk.com/?pagina=295 4&amp; titel=Actie_tegen_Wilders">http://www.hetvrijevolk.com/?pagina=295 4&amp; titel=Actie_tegen_Wilders</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het staat de universiteit vrij om debatten te organiseren of de organisatie van een bijeenkomst te faciliteren door een ruimte in een van de gebouwen van de universiteit ter beschikking te stellen. Uit het bericht waaraan wordt gerefereerd maak ik niet op dat Geert Wilders als racist wordt neergezet, behalve in een uitspraak – zonder bronvermelding – die geplaatst is boven het door «Het Vrije Volk» opgenomen emailbericht van «samen tegen racisme». Het plaatsen van die uitspraak is dus voor rekening van de redactie van «Het Vrije Volk» en kan niet aan de organisatoren van de bijeenkomst worden toegeschreven. </antwoord>
      <antwoord nummer="3">Bij navraag bij de Universiteit van Amsterdam is mij gebleken dat de bijeenkomst is georganiseerd onder auspiciën van een studievereniging. In zo’n geval wordt via het interne verrekeningsmodel van de universiteit de betrokken faculteit een bedrag van € 119 in rekening gebracht, het tarief voor de huur van een collegezaal. </antwoord>
      <antwoord nummer="4">Ik deel uw mening dat een Nederlandse universiteit een vrijplaats van het vrije woord zou moeten zijn. De academische vrijheid is wettelijk verankerd en is een belangrijk goed in ons hoger onderwijs- en onderzoekstelsel. Uw kwalificatie van het karakter van de bijeenkomst deel ik niet. </antwoord>
      <antwoord nummer="5">Zolang de Internationale Socialisten niet zijn aangemerkt als verboden of criminele organisatie staat het een openbare instelling als de Universiteit van Amsterdam vrij om die organisatie incidenteel een zaal of ruimte in een van de gebouwen van de universiteit ter beschikking te stellen. Mijn mening over het karakter of de politieke oriëntatie van de Internationale Socialisten is in dit geval niet relevant. </antwoord>
      <antwoord nummer="6">In mijn antwoorden op vraag 2 en 5 heb ik al aangegeven dat ik het gebruik van universiteitsgebouwen een zaak van de instelling zelf acht. Daaruit volgt dat ik geen termen aanwezig zie om daarover een gesprek met de Universiteit van Amsterdam of met de VSNU aan te gaan. </antwoord>
      <antwoord nummer="7">Er is geen financiële relatie met deze organisaties vanuit de onderwijsbegroting. </antwoord>
      <noten afkomstig="antwoord"/>
   </antwoorden>
</kvr>
