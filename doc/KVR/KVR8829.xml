<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn en Vendrik (beiden GroenLinks) aan de ministers van Sociale Zaken en Werkgelegenheid en van Financien over het plan van ABN Amro en Aegon om een Uitvoeringsinstelling (UVI) Sociale Zekerheid op te richten. (Ingezonden 10 februari 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8829
</item>
         <item attribuut="Rubriek">Sociale zekerheid (Bedrijfsverenigingen)</item>
         <item attribuut="Trefwoorden">Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 1998-1999, nr. 893, Tweede Kamer</item>
         <item attribuut="Vraagnr_bij_indiening">2989907500</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1999-03-03</item>
         <item attribuut="Datum_indiening">1999-02-10</item>
         <item attribuut="Document-id">KVR8829</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1827" allpagenumbers="1827 1828 1829" vetnummer="2989907500" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8829" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="893" onderwerp="" indiendatum="1999-02-10">
         <vrager partij="GroenLinks" oorsprong="parlement">Harrewijn</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Sociale Zaken en Werkgelegenheid en van Financiën</vraagt-aan>
      </vraagdata>
      <antwoorddata antwoorddatum="1999-03-3">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht over het voorstel van ABN Amro en Aegon om een UVI op te richten? <voetnoot nummer="1"/>
      </vraag>
      <vraag nummer="2">Hebben ABN Amro en Aegon zich inderdaad met een dergelijk voorstel tot de regering gewend? Zo ja, kunt u de Kamer informeren over de precieze inhoud van dit voorstel? </vraag>
      <vraag nummer="3">Is het waar dat ABN Amro en Aegon aan hun voorstel om een UVI op te richten voorwaarden verbinden, zoals een bijdrage in de oprichtingskosten en het recht gegevens van bedrijven en werknemers ook voor andere doelstellingen te gebruiken dan voor de uitvoering van de sociale zekerheid? Zijn er mogelijk nog andere voorwaarden verbonden aan de voorstellen? </vraag>
      <vraag nummer="4">Wat is uw reactie op dit voorstel en op de voorwaarden die daaraan verbonden zijn? </vraag>
      <vraag nummer="5">Wat is het beleid ten aanzien van het nu verstrekken van subsidie aan Uitvoeringsinstellingen Sociale Zekerheid, die wellicht over enige tijd als private onderneming verder gaan? Wordt overwogen dat geld (deels) terug te krijgen door verkoop of veiling van de UVI’s? Zo neen, hoe wordt dan omgegaan met marktpartijen die ook een UVI willen oprichten? </vraag>
      <vraag nummer="6">Blijft het kabinet categorisch tegen het geven van toestemming om gegevens van bedrijven en werknemers, die verstrekt zijn in verband met de uitvoering van de sociale zekerheid, te benutten voor andere doelen? Zijn er ook situaties denkbaar dat toch toestemming gegeven wordt deze gegevens voor andere doelen te mogen gebruiken? Zo ja, in welke situaties en welke gegevens? </vraag>
      <vraag nummer="7">Zijn er nog zogenaamde «exit barrières» ten aanzien van gegevens bij bestaande uitvoerders? Zo ja, welke zijn dat? Vormen die mogelijk een probleem bij overdracht van de uitvoering aan een andere instelling? Wat is de aard en omvang van zo’n mogelijk probleem? </vraag>
      <vraag nummer="8">Hoe kijkt u aan tegen verdergaande marktwerking tegen de achtergrond van dit soort voorstellen? Zijn de eisen die vanuit de markt gesteld worden te verenigen met de uitgangspunten van sociale zekerheid als publiek gewaarborgde rechtszekerheid en bescherming van privacy? </vraag>
      <vraag nummer="9">Zijn er nog meer plannen of voorstellen bekend om een nieuwe UVI op te richten van andere initiatiefnemers? Zo ja welke zijn dat en van wie is het initiatief? </vraag>
      <noten afkomstig="vraag">
         <noot nummer="1" datum="1999-02-8" bron="De Volkskrant">De Volkskrant, 8 februari 1999</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">ABM Amro en Aegon hebben mij schriftelijk laten weten de mogelijkheid te onderzoeken om een nieuwe uitvoeringsinstelling op te richten. Het voornemen om een nieuwe uitvoeringsinstelling op te richten moet nog nader worden uitgewerkt door ABN Amro en Aegon, zodat de precieze inhoud van de plannen nog niet bekend is. </antwoord>
      <antwoord nummer="3">ABN Amro en Aegon hebben geen voorwaarden verbonden aan het oprichten van een uitvoeringsinstelling, maar hebben wel aandacht gevraagd voor het creëren door de overheid van gelijke concurrentiecondities (een zogenaamd «level playing field») tussen de huidige en nieuwe uitvoeringsinstellingen. Naar het oordeel van ABN Amro en Aegon hebben de huidige uitvoeringsinstellingen met publieke middelen een voorsprong kunnen opbouwen in materiekennis, het ontwikkelen van op de sociale zekerheid toegesneden informatie- en communicatietechnologie en het onderhouden van relaties met ondernemingen, brancheorganisaties en publieke instanties. Pas nadat de voorsprong van de huidige uitvoeringsinstellingen met betrekking tot deze afzet- en inputcondities is opgeheven, kan – volgens ABN Amro en Aegon – voor het waarborgen van eerlijke concurrentie worden vertrouwd op de algemene mededingingsregels. ABN Amro en Aegon hebben de overheid gevraagd welke faciliteiten zullen worden geboden om nieuwe toetreders in staat te stellen de benodigde expertise en informatie- en communicatiesystemen te financieren. Voorts hebben ABN Amro en Aegon de overheid verzocht om spoedig uitvoering te geven aan het voornemen om het opdrachtgeverschap te beleggen bij de gezamenlijke werkgevers en werknemers op het niveau van sectoren, bedrijfstakken en ondernemingen met meer dan 100 werknemers. Verder is naar het oordeel van ABN Amro en Aegon onder meer een transparante aanbestedingsprocedure vereist, voorschriften over de overdracht van gegevens van bestaande uitvoeringsinstellingen naar nieuwe uitvoeringsinstellingen en toegang voor de nieuwe uitvoeringsinstellingen tot eventuele experimenten voor 2001. Ten slotte is het volgens ABN Amro en Aegon voor het oprichten van een nieuwe uitvoeringsinstelling van belang, dat binnen ca. vier maanden tot op detailniveau helder wordt welke eisen zullen worden gesteld aan de uitvoering. </antwoord>
      <antwoord nummer="4">Voor het antwoord op deze vraag verwijs ik u naar het kabinetsstandpunt inzake de toekomstige structuur uitvoering werk en inkomen, dat binnenkort aan het parlement zal worden aangeboden. </antwoord>
      <antwoord nummer="5">De financiering van de uitvoeringsinstellingen is primair de verantwoordelijkheid van het Lisv. In het bestuurlijk overleg tussen SZW en Lisv worden echter wel afspraken gemaakt over het beleid van het Lisv ten aanzien van de investeringen bij de uitvoeringsinstellingen. Het Lisv hanteert een onderscheid tussen enerzijds de reguliere uitvoeringskosten, de structurele kosten van de uitvoering van de socialeverzekeringswetten, en anderzijds incidentele kosten, die samenhangen met projecten bij de uitvoeringsinstellingen om nieuwe wet- en regelgeving te implementeren en om noodzakelijke aanpassingen van de organisatie, de werkprocessen en de systemen door te voeren. Ten aanzien van de doelmatigheidsprojecten, maakt het Lisv voorts nog een onderscheid tussen enerzijds de substitutieprojecten, dat wil zeggen investeringen die nodig zijn om de continuïteit en de kwaliteit van de wetsuitvoering te garanderen, en anderzijds transformatieprojecten, dat wil zeggen investeringen die een uitvoeringsinstelling voorbereiden op een toekomstige marktsituatie. Het Lisv heeft het voornemen om de substitutieprojecten à fonds perdu te financieren. Deze projecten zijn immers noodzakelijk om ervoor te zorgen dat de uitvoeringsinstellingen de komende jaren kunnen blijven voldoen aan de wettelijke eisen ten aanzien van kwaliteit en rechtmatigheid. Deze projectkosten behoren volgens het Lisv tot de uitvoeringskosten, die uit de fondsen gefinancierd kunnen worden. Het Lisv heeft het voorgenomen besluit voorgelegd aan het Ctsv en zal zijn besluit pas effectueren, als het Ctsv van oordeel is dat de investeringen rechtmatig en doelmatig zijn. Ten aanzien van de transformatieprojecten heeft het Lisv nog geen besluit genomen. Deze projecten hangen immers zozeer samen met de komende veranderingen in de uitvoeringsorganisatie, dat besluitvorming hierover pas mogelijk is als er meer duidelijkheid is over de beoogde eindsituatie in het kader van de toekomstige structuur uitvoering werk en inkomen. De financiering van investeringsprojecten van de uitvoeringsinstellingen blijft de komende periode een belangrijk aandachtspunt in het bestuurlijk overleg met het Lisv. Uitgangspunt van het kabinet is daarbij dat de financiering van dergelijke projecten moet passen in het streven naar een «level playing field» voor de concurrentie tussen uitvoeringsinstellingen, daaronder mede begrepen de potentiële nieuwe toetreders tot deze markt. Inderdaad wordt overwogen om deze gelden «terug te krijgen» door de aandelen van de huidige uitvoeringsinstellingen tegen een marktconforme prijs te verkopen. </antwoord>
      <antwoord nummer="6">Voor het antwoord op deze vraag verwijs ik u eveneens naar het kabinetsstandpunt inzake de toekomstige structuur uitvoering werk en inkomen, dat binnenkort aan het parlement zal worden aangeboden. </antwoord>
      <antwoord nummer="7">Zie het antwoord op de vorige vraag. </antwoord>
      <antwoord nummer="8">Marktwerking is geen doel op zich, maar een middel om te komen tot een effectievere, efficiëntere en klantvriendelijker uitvoering van de werknemersverzekeringen. Meer in het bijzonder zal concurrentie de reïntegratie van uitkeringsgerechtigden bevorderen. Daarnaast zal concurrentie de efficiency verbeteren, hetgeen tot een daling van de uitvoeringskosten zal leiden. Marktwerking is echter geen panacee tegen alle kwalen. Commerciële belangen verdienen zorgvuldige inkadering in de vereisten van rechtmatigheid en publieke verantwoording, daar waar het publieke belang dat vergt. Uitgangspunt voor het kabinet is dat de aanspraken die werknemers ontlenen aan de werknemersverzekeringen, volledig tot hun recht komen. Concurrentie in de uitvoering mag de uitoefening van die rechten op geen enkele wijze bemoeilijken. In de visie van het kabinet blijft de beoordeling van het recht op uitkering daarom een publieke zaak. Evenzeer zal bescherming van de privacy niet in het gedrang mogen komen als gevolg van marktwerking. </antwoord>
      <antwoord nummer="9">Voor zover andere ondernemingen het voornemen hebben om een nieuwe uitvoeringsinstelling op te richten, hebben zij hun plannen niet aan ons voorgelegd. </antwoord>
      <noten afkomstig="antwoord"/>
   </antwoorden>
</kvr>
