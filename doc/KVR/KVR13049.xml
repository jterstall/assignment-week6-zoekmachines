<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Kamp (beiden VVD) aan de minister van Sociale Zaken en Werkgelegenheid over uitspraken van de minister in de Telegraaf. (Ingezonden 1 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13049
</item>
         <item attribuut="Inhoud">Vragen over uitspraken van de minister van Sociale Zaken en Werkgelegenheid in de Telegraaf van 25 januari 2001. De minister zou hebben gezegd bezwaren te hebben tegen de cultuur die hij aantrof op het ministerie en de rigoureuze inkrimping van de staf. Ook zou de minister tegen rekeningrijden zijn en heeft hij problemen met rechters die voorkomen dat bijstandsmoeders aan het werk gaan.</item>
         <item attribuut="Rubriek">Staats- en bestuursrecht (Ministeries)</item>
         <item attribuut="Trefwoorden">Ministers Sociale Zaken en Werkgelegenheid (ministerie)</item>
         <item attribuut="Vindplaats">Kamervragen met antwoord 2000-2001, nr. 630, Tweede Kamer</item>
         <item attribuut="Vraagnr_bij_indiening">2000105700</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
            <persoon partij="VVD">Wilders</persoon>
            <persoon partij="VVD">Kamp</persoon>
         </item>
         <item attribuut="Datum_reaktie">2001-02-06</item>
         <item attribuut="Datum_indiening">2001-02-01</item>
         <item attribuut="Document-id">KVR13049</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1301" allpagenumbers="1301 1302" vetnummer="2000105700" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13049" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="630" onderwerp="" indiendatum="2001-02-1">
         <vrager partij="SP" oorsprong="parlement">De Wit</vrager>
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Kamp</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-02-6">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van de aan u toegeschreven uitspraken in De Telegraaf van 25 januari 2001? Vindt u dat deze krant deze uitspraken correct heeft weergegeven? </vraag>
      <vraag nummer="2">Welke bezwaren had u tegen de cultuur, zoals u die op het ministerie aantrof als «erfenis» van uw voorgangers Melkert en De Vries? </vraag>
      <vraag nummer="3">Is het waar dat u nog maar «eenderde van uw staf over heeft en dat de rest wat anders moest gaan zoeken» en dat het u «heel wat moeite heeft gekost de cultuur op uw departement om te buigen»? Kunt u exact aangeven hoeveel leden van uw staf sinds uw aantreden als minister een andere functie hebben gekregen en waarom? </vraag>
      <vraag nummer="4">Zijn er aanwijzingen dat deze rigoureuze inkrimping van uw staf alsmede uw publieke uitspraken over de cultuur effect hebben gehad op de werksfeer op uw ministerie? Hoe is door uw ambtenaren op uw uitspraken gereageerd? </vraag>
      <vraag nummer="5">Is het ook waar dat u tegen rekeningrijden bent? Kunt u aangeven wat precies uw bezwaren tegen rekeningrijden zijn en op welke wijze u binnen het kabinet stelling zult blijven nemen tegen rekeningrijden? </vraag>
      <vraag nummer="6">Is het ook waar dat u «veel moeite heeft met gerechtelijke uitspraken» en «rechters die door uw plannen heenfietsen» over bijstandsmoeders die niet hoeven te solliciteren, omdat naar uw oordeel «iedereen aan het werk moet»? </vraag>
      <vraag nummer="7">Is het waar dat u problemen heeft met uw eigen partij en heeft gezegd «dan zoeken ze maar iemand anders», als het gaat om uw eigen positie? Is u bekend of inmiddels ook daadwerkelijk naar iets anders voor u wordt gezocht? </vraag>
      <vraag nummer="8">Bent u bereid deze vragen te beantwoorden vóór dinsdag a.s. 12.00 uur? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 8" voetnoot="1">Toen ik donderdag 25 januari jl. de Telegraaf doornam zag ik tot mijn verbazing dat het Stan Huygens Journaal veel aandacht aan mij had besteed en mij zelfs sprekend opvoerde. Ik heb dan ook met meer dan normale belangstelling het journaal gelezen. Vrijdag 26 januari jl. las ik op pag. 7 van de Telegraaf onder de kop «Vermeend op matje na uitspraken in Stan Huygens» dat het VVD-Kamerlid Wilders opheldering eiste van minister Vermeend over een reeks uitspraken die hij in de Telegraaf deed tegenover Stan Huygens. Dit Journaal van 25 januari jl. gaf een kleurrijk verslag van het diner in de Ridderzaal ter gelegenheid van de twaalfde jaarlijkse bijeenkomst van de vrienden van Nieuwspoort op dinsdag 23 januari jl. Zo berichtte het Journaal onder meer dat Wim Kok glunderend aan tafel zat en dat er in de Ridderzaal twee tortelduifjes aanwezig waren. Tijdens het diner hebben Zijne Koninklijke Hoogheid de Prins van Oranje en Paul van Vliet het woord tot de genodigden gericht. Als genodigde was ik daar ook aanwezig. Mijn rol was van bescheiden betekenis. Ik mocht aanzitten aan het diner (als bijlage heb ik de uitnodiging toegevoegd en het menu). <voetnoot nummer="1"/>Gezeten aan tafel 9 heb ik geluisterd naar de gastsprekers. Tussen hun bijdragen door heb ik met verschillende van mijn tafelgenoten gedachtewisselingen gehad over een groot aantal onderwerpen zoals het weer, het diner, sport – waaronder voetbal, wielrennen, hardlopen – de Engelse verkiezingen, Paars, de economie, de sociale zekerheid, de auto, kranten en rubrieken, de rechterlijke macht, de Tweede Kamer, het optreden van de Prins en vele andere onderwerpen. Het karakter van deze gedachtewisselingen was overigens informeel en persoonlijk. Ter uwer informatie merk ik ook op dat ik noch aan tafel 9, noch aan enige andere tafel, noch in de zaal, een voordracht heb gehouden. Ook heb ik mij niet schuldig gemaakt aan een tafelrede of aan een andere vorm van optreden. Ik zat enkel aan en deed mee aan de conversatie. Een interview heb ik niet gegeven. Ik ben zelfs niet gevraagd voor een interview noch heb ik daarom zélf verzocht. Ook heeft niemand zich als verslaglegger aangemeld van hetgeen tussen de tafelgenoten gewisseld werd. Achteraf is mij duidelijk geworden dat een van mijn gewaardeerde tafelgenoten blijkbaar van mening was dat het karakter van de bijeenkomst zich er niet tegen verzette er een werkdiner van te maken. Zonder dat het mij is opgevallen, zonder het diner en de gedachtewisselingen te verstoren heeft hij werk en dineren weten te combineren. Als minister die werk hoog in het vaandel heeft staan kan ik enige bewondering daarvoor niet ontkennen. Ik had het overigens wel graag geweten, want als er gewerkt wordt werk ik graag mee. De weerslag van datgene dat volgens de verslaglegger die avond is gewisseld, is mij jammer genoeg ook niet voorgelegd noch is mij gevraagd of ik daarvoor belangstelling had. Zou mij die vraag zijn gesteld, dan had ik daarop overigens positief gereageerd. Het Stan Huygens Journaal wordt veel gelezen en biedt een goed podium om een breed publiek te bereiken. Dat is inderdaad nu ook het geval geweest maar op een wijze die niet in alle opzichten recht doet aan mijn opvattingen over de besproken onderwerpen. Gezien de ongebruikelijke arbeidsomstandigheden, het karakter van het Journaal en de beperkte ruimte die beschikbaar is voor nuancering, wil ik dat de verslaglegger echter niet aanrekenen. Zo heeft de verslaglegger een juiste weergave gegeven van mijn opvatting over rekeningrijden. Tijdens de gedachtewisseling, ik meen dat het bij het voorgerecht was, heb ik gezegd dat ik daar persoonlijk geen voorstander van ben. De geachte vragenstellers zullen ongetwijfeld weten dat het wetsvoorstel rekeningrijden vorig jaar mei is ingetrokken. De weergave van mijn opvatting over alleenstaande ouders in de bijstand vind ik te kort door de bocht. Deze is uitvoeriger en beter weergegeven in mijn brief van 29 september 2000 (TK 26 447, nr. 37) aan de Tweede Kamer. Datzelfde geldt voor mijn visie op het verschil in stijl en cultuur tussen de verschillende departementen. Ik heb vooral moeten wennen aan het vele vergaderen, zoals ik al eerder publiekelijk kenbaar heb gemaakt. De werksfeer op mijn ministerie is overigens uitstekend. In mijn nieuwjaarstoespraak van 15 januari jl. heb ik laten weten veel waardering te hebben voor ieders inzet en de wijze waarop ik wordt ondersteund. Van een inkrimping van mijn staf is geen sprake. Voor zover mij bekend heeft de Partij van de Arbeid geen problemen met mij en ik weet zeker dat ik geen problemen met de Partij van de Arbeid heb. Het zoeken naar «iets anders» is niet aan de orde. De Partij van de Arbeid heeft wel wat beters te doen en ik ben gewend mijn eigen boontjes te doppen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
