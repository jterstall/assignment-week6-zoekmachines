<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Binnenlandse Zaken en Koninkrijksrelaties over het versturen van persoonsgegevens per post. (Ingezonden 19 juni 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18350
</item>
         <item attribuut="Inhoud">Persoonsgegevens worden door gemeenten op een CD-Rom per post verzonden aan het ministerie van Binnenlandse Zaken en Koninkrijksrelaties, zonder dat deze gegevens versleuteld of anderszins beveiligd zijn.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Privacy)</item>
         <item attribuut="Trefwoorden">Gegevensbeveiliging Persoonsregistratie Privacy</item>
         <item attribuut="Vindplaats">Kamervragen met antwoord 2002-2003, nr. 1781, Tweede Kamer</item>
         <item attribuut="Vraagnr_bij_indiening">2020313560</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2003-08-25</item>
         <item attribuut="Datum_indiening">2003-06-19</item>
         <item attribuut="Document-id">KVR18350</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3725" allpagenumbers="3725 3726" vetnummer="2020313560" code="0203tkkvr1781" lopendefooter="Tweede Kamer, vergaderjaar 2002–2003, Aanhangsel" filenaam="KVR18350" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1781" onderwerp="" indiendatum="2003-06-19">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-08-25">
         <antwoorder functie="minister" ministerie="Bestuurlijke Vernieuwing en Koninkrijksrelaties">De Graaf</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt de berichtgeving dat persoonsgegevens door gemeenten op een CD-ROM per post worden verzonden aan het ministerie van BZK? <voetnoot nummer="1"/>
      </vraag>
      <vraag nummer="2">Klopt het dat deze gegevens niet versleuteld of anderszins beveiligd zijn? </vraag>
      <vraag nummer="3">Is dit in overeenstemming met de richtlijnen inzake de bescherming van persoonsgegevens, zoals vastgelegd in de Wet bescherming persoonsgegevens en de Wet gemeentelijke basisadministratie? </vraag>
      <vraag nummer="4">Wie is verantwoordelijk voor de bescherming van de persoonsgegevens gedurende de verzending? </vraag>
      <vraag nummer="5">Hoe kan de in de vorige vraag bedoelde verantwoordelijke partij de bescherming van de persoonsgegevens gedurende de verzending garanderen? </vraag>
      <vraag nummer="6">Komt het vaker voor dat persoonsgegevens door overheden of semi-overheden per post worden verstuurd? Zo ja, kunt u daar voorbeelden van geven? Kunt u dan tevens uiteenzetten hoe in die gevallen zorggedragen wordt voor de bescherming van deze persoonsgegevens? </vraag>
      <vraag nummer="7">Hoe worden in geval van elektronische verzending de persoonsgegevens beschermd? </vraag>
      <noten afkomstig="vraag">
         <noot nummer="1">Zie Netkwesties 63: http://www.netkwesties.nl/editie63/artikel2. html</noot>
      </noten>
   </vragen>
   <antwoorden aantal="5">
      <antwoord nummer="1">Het is juist dat in verband met het inrichten van de Landelijk Raadpleegbare Deelverzameling GBA (LRD) een beperkte set persoonsgegevens van de burgers die in de gemeentelijke basisadministraties zijn ingeschreven, op CD-rom’s of diskettes wordt toegezonden aan het ministerie van Binnenlandse Zaken en Koninkrijksrelaties. Dat gebeurt met aangetekende post. </antwoord>
      <antwoord nummer="2">De gegevens op CD-rom of diskette zijn overeenkomstig de bestaande voorschriften met betrekking tot deze media niet versleuteld. </antwoord>
      <antwoord nummer="3, 4 en 5">De verstrekking van persoonsgegevens op CD-rom’s of diskettes in verband met de initiële vulling van de LRD voldoet aan de eisen die daaraan in de GBA-regelgeving worden gesteld. De Wet bescherming persoonsgegevens is op de verwerking van persoonsgegevens in de GBA niet van toepassing. Het gaat in het onderhavige geval om GBA-berichtenverkeer met gebruikmaking van zogenaamde alternatieve media. Daartoe kan worden besloten indien het gegevensverkeer zodanig van omvang is dat een afwikkeling daarvan via de normale berichtencycli over het GBA-netwerk zou leiden tot verstoring van het reguliere berichtenverkeer of zelfs ontwrichting van het gehele netwerk. Aan het verzenden van alternatieve media, die GBA-berichten bevatten, zijn in de systeembeschrijving GBA met het oog op de beveiliging verschillende eisen gesteld. Deze eisen hebben onder andere betrekking op de verantwoordelijkheden van personen die betrokken zijn bij het versturen c.q. het ontvangen van de zending. Voorts wordt als eis gesteld dat het transport van de media met voldoende waarborgen is omkleed om onbedoeld wissen van gegevens, beschadiging tijdens het transport en ongeautoriseerde toegang tot de media en de daarop vermelde gegevens, zowel voor, tijdens als na het transport, te voorkomen. Naast deze voorschriften bevatten de Postwet en het daarop gebaseerde Postbesluit verplichtingen voor het postbedrijf om een beveiligd transport van (aangetekende) zendingen te garanderen. Berichtenverkeer met behulp van alternatieve media als bovenbedoeld heeft sedert de invoering van de GBA op 1 oktober 1994 regelmatig plaatsgevonden en nimmer tot problemen geleid. </antwoord>
      <antwoord nummer="6">Overheden verzenden dagelijks grote hoeveelheden persoonsgegevens per post, met name in de communicatie met de burger. Een bekend voorbeeld daarvan is de belastingaanslag die aan iedere burger wordt toegezonden. De bescherming van de persoonsgegevens in deze en andere gevallen wordt gewaarborgd door de bovengenoemde Postwet. </antwoord>
      <antwoord nummer="7">Bij elektronische verzending van persoonsgegevens, voor zover deze via het GBA-netwerk plaatsvindt, gelden de voorschriften die in de GBA-regelgeving en in het bijzonder de systeembeschrijving GBA zijn gesteld. Deze voorschriften hebben zowel betrekking op de beveiliging van het netwerk (waarvoor ministeriële verantwoordelijkheid bestaat) als op de aangesloten systemen (waarvoor de gemeenten en de afnemers verantwoordelijk zijn). </antwoord>
      <noten afkomstig="antwoord"/>
   </antwoorden>
</kvr>
