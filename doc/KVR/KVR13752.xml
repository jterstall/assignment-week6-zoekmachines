<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel en Albayrak (beiden PvdA) aan de staatssecretaris van Justitie over een verblijfsvergunning voor Statenloze burgers. (Ingezonden 27 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13752
</item>
         <item attribuut="Inhoud">Vragen over het verloop van een asielaanvraag, die door de IND en de Vreemdelingendienst terzijde zou zijn geschoven omdat het om een statenloze familie ging.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1253, Tweede Kamer</item>
         <item attribuut="Vraagnr_bij_indiening">2000108550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Middel</persoon>
            <persoon partij="PvdA">Albayrak</persoon>
         </item>
         <item attribuut="Datum_reaktie">2001-05-23</item>
         <item attribuut="Datum_indiening">2001-03-27</item>
         <item attribuut="Document-id">KVR13752</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2613" allpagenumbers="2613 2614" vetnummer="2000108550" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13752" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1253" onderwerp="" indiendatum="2001-03-27">
         <vrager partij="PvdA" oorsprong="parlement">Middel</vrager>
         <vrager partij="PvdA" oorsprong="parlement">Albayrak</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="23 mei 2001), zie ook Aanhangsel Handelingen nr. 1082, vergaderjaar 2000–2001">
         <antwoorder functie="" ministerie="Justitie"/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het verloop van de asielaanvraag van de familie H. (dossiernummer 9412.23.0631)? </vraag>
      <vraag nummer="2">Is het u bekend dat de IND en de Vreemdelingendienst het betreffende dossier terzijde hebben geschoven, aangezien het hier feitelijk statenloze burgers betreft? </vraag>
      <vraag nummer="3">Is het u tevens bekend dat in de Tussentijdse Berichtgeving Vreemdelingencirculaire (TBV 2000/29) de eisen voor het aantonen van statenloosheid zodanig zijn verscherpt, dat de intentie terzake van de Terugkeernotitie, namelijk dat personen die buiten hun schuld niet kunnen terugkeren, in voorkomende gevallen opvang kunnen behouden en in aanmerking kunnen komen voor een verblijfsvergunning, niet waargemaakt kan worden? </vraag>
      <vraag nummer="4">Hoe kunt u bewerkstelligen dat personen die feitelijk statenloos zijn, zoals genoemde familie, metterdaad een verblijfsvergunning verkrijgen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De arrondissementsrechtbank ’s-Gravenhage heeft op 18 februari 1999 het beroep van betrokkenen ongegrond verklaard voorzover het de verblijfsaanvraag betreft. Betrokkenen waren daarmee uitgeprocedeerd en zijn daarmee in de eerste plaats zelf verantwoordelijk voor het vertrek uit Nederland. Voor wat betreft de nationaliteit van betrokkenen merk ik op dat betrokkenen niet hebben aangetoond dat zij daadwerkelijk staatloos zijn en dat ik er derhalve vooralsnog vanuit ga dat de vader en de kinderen de nationaliteit van het land van herkomst hebben. De moeder, die overigens een andere nationaliteit heeft, heeft niet gesteld staatloos te zijn. De overweging van de rechtbank dat ik inmiddels van mening zou zijn dat betrokkenen staatloos zijn, is gebaseerd op een onjuiste lezing van het verweerschrift dat namens mij in de zaak is ingediend. Betrokkenen zijn na de uitspraak gepresenteerd bij de ambassade van het land van herkomst voor het effectueren van de terugkeer. Een van de betrokkenen heeft bij die gelegenheid geweigerd een grensoverschrijdingsdocument te aanvaarden. Door deze handelswijze heeft betrokkene het vertrek uit Nederland tegengewerkt. </antwoord>
      <antwoord nummer="3">Van de vreemdeling wordt gevraagd om met documenten aan te tonen of aannemelijk te maken dat hij staatloos is. Hieraan zijn verder geen bijzondere vereisten gesteld. Voorts dient de vreemdeling met verklaringen van de betreffende vertegenwoordigingen aan te tonen dat hij niet kan terugkeren naar de landen waar hij eerder heeft verbleven of een land waar naaste familie verblijft. Naar mijn oordeel is dit vereiste in overeenstemming met het terugkeerbeleid en niet als onevenredig zwaar aan te merken. Ik merk hierbij op dat het bewuste beleid is ingegaan begin januari 2001. Het is mijns inziens daarom nog te vroeg om conclusies uit de praktijk te kunnen trekken over de werking van dit beleid. De meeste vreemdelingen die voor de bedoelde verblijfsvergunning in aanmerking wensen te komen, zullen nog bezig zijn met het verzamelen van de benodigde documenten. </antwoord>
      <antwoord nummer="4">Naar mijn oordeel is er geen aanleiding om thans dit beleid te wijzigen of aan te vullen. Ook voor een staatloze geldt, dat het in de eerste plaats aan de vreemdeling zelf is om Nederland te verlaten indien is vastgesteld dat hij of zij niet in aanmerking komt voor verblijf in Nederland. Pas indien een staatloze vreemdeling kan aantonen dat hij niet kan terugkeren omdat het land waar hij eerder heeft verbleven hem, als staatloze, niet wil ontvangen, kan hij op grond van de bedoelde regeling in aanmerking komen voor een verblijfsvergunning. Ik merk daarbij op dat de regeling uitdrukkelijk niet is bedoeld voor vreemdelingen die vrijwillig afstand hebben gedaan van hun nationaliteit en vreemdelingen die tegenwerking bieden bij het regelen van het vertrek. </antwoord>
      <noten afkomstig="antwoord"/>
   </antwoorden>
</kvr>
