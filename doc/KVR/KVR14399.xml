<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Van Ardenne-van der Hoeven (beiden CDA) aan de minister van Buitenlandse Zaken en de staatssecretaris van Economische Zaken over het Nederlandse beleid ten aanzien van Burma. (Ingezonden 5 september 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14399
</item>
         <item attribuut="Inhoud">Vragen over de uitvoering van het voornemen om handel met en investeringen in Birma te ontmoedigen vanwege de de militaire junta in dat land (Zie ook Aanhangsel Handelingen nr. 2285, Vergaderjaar 2000-2001).</item>
         <item attribuut="Rubriek">Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Birma Mensenrechten</item>
         <item attribuut="Vindplaats">Kamervragen met antwoord 2001-2002, nr. 79, Tweede Kamer</item>
         <item attribuut="Vraagnr_bij_indiening">2000115080</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2001-10-08</item>
         <item attribuut="Datum_indiening">2001-09-05</item>
         <item attribuut="Document-id">KVR14399</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="159" allpagenumbers="159 160" vetnummer="2000115080" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14399" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="79" onderwerp="" indiendatum="2001-09-5">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister van Buitenlandse Zaken en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">In hoeverre bent u bereid om concrete uitvoering te geven aan uw voornemen om handel met en investeringen in Burma waar mogelijk verder te ontmoedigen? <voetnoot nummer="1"/>
      </vraag>
      <vraag nummer="2">Hebt u hiervoor inmiddels plannen ontwikkeld en, zo ja, welke? </vraag>
      <vraag nummer="3">Bent u bereid om samen te werken met partners als vakbonden, werkgeversorganisaties en ngo’s om concreet gestalte te geven aan een ontmoedigingsbeleid met betrekking tot handel en/of investeringen in Burma? </vraag>
      <vraag nummer="4">Bent u het eens met het standpunt dat de huidige dialoog tussen militaire junta en de democratische oppositie, hoewel op zichzelf aan te moedigen, tot op heden onvoldoende positieve ontwikkelingen met betrekking tot grootschalige gedwongen arbeid, mensenrechtenschendingen, gevechtshandelingen tegen etnische minderheden en zicht op een democratische transitie heeft voortgebracht om ook maar één verzachtende maatregel te nemen? </vraag>
      <vraag nummer="5">Bent u bereid om u in te spannen om de lidstaten van de EU, bij de vaststelling van het Gemeenschappelijk Standpunt inzake Burma (d.d. 27 oktober a.s.) te bewegen tot aanscherping van het Burma-standpunt en implementatie van de ILO-resolutie, zoals deze is bekrachtigd op de 89e sessie van de International Labour Conference te Genève, 11 juni 2001? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2285" documentjaargang="2000-2001">Aanhangsel Handelingen, nr. 2285, vergaderjaar 2000–2001.</noot>
      </noten>
   </vragen>
   <antwoorden aantal="2">
      <antwoord nummer="1, 2 en 3">Zoals gesteld in de brief van de staatssecretaris van Economische Zaken aan de Tweede Kamer van 4 mei 2001 (26 485, nr. 15) inzake de aanpassing van het financiële buitenlandinstrumentarium ondersteunt de regering al langere tijd geen transacties op Birma. Reeds vóór de veroordeling van Birma door de ILO was deze ondersteuning bij de relevante instrumenten opgeschort. De regering tracht voorts waar mogelijk invulling te geven aan haar voornemen om handel en investeringen in Birma verder te ontmoedigen. De mogelijkheden daarvoor zijn echter beperkt. Er worden immers weinig zaken gedaan met Birma, en deze vinden plaats zonder overheidsbetrokkenheid. De mogelijkheden voor verdere ontmoediging zijn daarom gezocht en gevonden in het faciliteren van de directe dialoog tussen bedrijfsleven en andere belanghebbenden, zoals de vakbeweging en NGO’s. De ministeries van Economische Zaken, Buitenlandse Zaken en Sociale Zaken en Werkgelegenheid zullen in dit kader voorlichting van NGO’s aan het bedrijfsleven ondersteunen. De verwachte effecten zijn een beter wederzijds begrip en een directe communicatie. Bovendien spoort dit met het overheidsbeleid inzake maatschappelijk verantwoord ondernemen, waarbij bedrijven worden aangemoedigd niet alleen de economische kant van het zakendoen in hun overweging te betrekken. </antwoord>
      <antwoord nummer="4 en 5">Sinds het begin van dit jaar hebben zich enkele voorzichtig positieve ontwikkelingen voorgedaan in Birma: 1) er zijn in totaal ongeveer 180 politieke gevangenen vrijgelaten; 2) een dertigtal kantoren van de NLD in Rangoon en omstreken heeft toestemming gekregen te heropenen; 3) de speciale gezant van de VN, Razali, is een aantal keer tot het land toegelaten om zich op de hoogte te stellen van de ontwikkelingen en waar mogelijk het proces te faciliteren; 4) het huisarrest van de voorzitter en vice-voorzitter van de NLD is opgeheven; en 5) de contacten tussen ASSK en de SPDC zetten zich voort; 6) de Birmese autoriteiten hebben ingestemd met toelating van een ILO-assessmentmissie, die momenteel onderzoekt of, en in hoeverre de aanbevelingen zijn geïmplementeerd om dwangarbeid in Birma tegen te gaan. De bevindingen van deze missie zullen in november van dit jaar aan de Raad van Beheer van de ILO worden gepresenteerd. Nederland verwelkomt de bescheiden stappen voorwaarts in Birma en acht aanscherping van het Gemeenschappelijk Standpunt t.a.v. Birma daarom thans niet opportuun. Indien de uitkomsten van de ILO missie daartoe aanleiding geven, zal Nederland zich echter wel inzetten voor een verscherping van het Gemeenschappelijk Standpunt. Thans wordt ingezet op een verlenging. Wel is Nederland van mening dat het opportuun is Birma aan te moedigen het in gang gezette proces voort te zetten. De mogelijkheden hiervoor worden momenteel in EU-verband besproken. Bij deze besprekingen ziet Nederland strikt erop toe dat het huidige Gemeenschappelijk Standpunt behouden blijft. Van versoepeling kan immers slechts sprake zijn wanneer in Birma meer tastbare en meetbare resultaten zijn geboekt. </antwoord>
      <noten afkomstig="antwoord"/>
   </antwoorden>
</kvr>
