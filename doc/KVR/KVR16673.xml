<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Volksgezondheid, Welzijn en Sport over een hogere kans op sterfte onder kinderen van Marokkaanse en Turkse komaf. (Ingezonden 2 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16673
</item>
         <item attribuut="Inhoud">Vragen over een onderzoek waaruit blijkt dat baby's van Marokkaanse en Turkse komaf bijna 2 maal zoveel kans lopen te overlijden als Nederlandse kinderen en dat in 20 tot 30% van de gevallen erfelijke ziekten de doodsoorzaak zijn, terwijl dit bij Nederlandse kinderen 6% is.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Minderheden)</item>
         <item attribuut="Trefwoorden">Jeugdigen Jeugdwelzijn Minderheden Overlijden Ziekten</item>
         <item attribuut="Vindplaats">Kamervragen met antwoord 2002-2003, nr. 347, Tweede Kamer</item>
         <item attribuut="Vraagnr_bij_indiening">2020300920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2002-11-14</item>
         <item attribuut="Datum_indiening">2002-10-02</item>
         <item attribuut="Document-id">KVR16673</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="729" allpagenumbers="729 730" vetnummer="2020300920" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16673" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="347" onderwerp="" indiendatum="2002-10-2">
         <vrager partij="VVD" oorsprong="parlement">Wilders</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="14 november 2002), zie ook Aanhangsel Handelingen nr. 255, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het onderzoek van professor Schulpen <voetnoot nummer="1"/>waaruit blijkt dat baby’s van Marokkaanse en Turkse komaf bijna twee maal zoveel kans lopen te overlijden dan Nederlandse kinderen en dat waar erfelijke ziekten bij Nederlandse kinderen in zes procent van de gevallen de doodsoorzaak zijn dit bij Turkse en Marokkaanse kinderen maar liefst twintig en dertig procent is? </vraag>
      <vraag nummer="2">Is de reden van deze schokkende hogere sterftecijfers gelegen in het feit dat Turken en Marokkanen vaker in de eigen familie trouwen? Wat is uw oordeel daarover? </vraag>
      <vraag nummer="3">Kunt u dit onderzoek aan de Kamer doen toekomen, voorzien van eventuele beleidsreacties uwerzijds? Was u reeds eerder hiervan op de hoogte? </vraag>
      <vraag nummer="4">Welke conclusies verbindt u hieraan als het gaat om de voorlichting aan Marokkanen en Turken ten aanzien van de grote risico’s en volksgezondheidsgevaren voor kinderen geboren uit huwelijken binnen de eigen familie? </vraag>
      <noten afkomstig="vraag">
         <noot nummer="1" datum="2002-09-30" bron="NOVA 28 september jl. en Algemeen Dagblad">NOVA 28 september jl. en Algemeen Dagblad, 30 september 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. Professor T. Schulpen heeft in 1996 een rapport gepubliceerd over sterfteverschillen tussen allochtone en autochtone kinderen op basis van cijfers van het CBS. Er werd geconstateerd dat allochtone kinderen een twee maal grotere kans hebben te overlijden. Informatie over zuigelingen echter was incompleet en daarom werd in 2000 hernieuwd onderzoek verricht naar de neonatale sterfteverschillen van bijna 600, tussen 1995 en 1998 overleden zuigelingen (tot het eerste levensjaar). Voor dit onderzoek is gebruik gemaakt van gegevens van ziekenhuisdossiers van de 4 grote steden. Uit dit onderzoek kwam naar voren dat Turken en Marokkanen een drie- tot vijfmaal grotere kans hebben om een zuigeling te verliezen als gevolg van een erfelijke aangeboren afwijking dan Surinamers en autochtone Nederlanders. De onderzoeksresultaten zijn ter publicatie aangeboden aan een internationaal tijdschrift en dus op dit moment niet beschikbaar. Wel heeft professor Schulpen tijdens het door ZonMw georganiseerde internationale congres (d.d. 21–22 januari 2002) Hiking the Care Landscape voorlopige cijfers van dit onderzoek gepresenteerd en ze tijdens de Nova-uitzending van 28 september herhaald. </antwoord>
      <antwoord nummer="2">Het feit dat kinderen van Turkse en Marokkaanse afkomst twee maal zo veel kans lopen te overlijden dan autochtone kinderen heeft verschillende oorzaken. Ongeveer 30% kan verklaard door een lagere sociaal-economische status. Ook factoren als de gezondheid van de moeder en factoren in de leefomgeving van het kind spelen een rol. Geschat wordt dat ongeveer 20 tot 30% van de sterftegevallen veroorzaakt wordt door aangeboren afwijkingen als gevolg van een neef/nichthuwelijk. Daarnaast speelt het feit dat veel huwelijkspartners uit dezelfde dorpsgemeenschap in het land van herkomst en dus van dezelfde «genenpool» komen een rol. Het aandeel van erfelijke afwijkingen aan de kindersterfte lijkt verhoudingsgewijs toe te nemen. Van deze aandoeningen kan vaak pas achteraf de erfelijke component worden vastgesteld. Er is een kans van 25% om zich te herhalen bij een volgende zwangerschap. Het definiëren van een risicopaar ten behoeve van preventieve voorlichting is ondanks een goede familie- en dorpsanamnese voor de arts niet altijd mogelijk. Beter is het de kennis over de mogelijke gevolgen van consanguïniteit in het algemeen te vergroten, waarbij voor de allochtone gemeenschap voorlichting op maat noodzakelijk is. </antwoord>
      <antwoord nummer="3">Zodra de gegevens zijn gepubliceerd zal ik deze aan de Kamer doen toekomen, voorzien van een beleidsreactie. Het eerdere onderzoek van professor Schulpen uit 1996, waarin naar voren kwam dat de sterftekans van allochtone kinderen hoger is dan van autochtone kinderen, was reeds bij mij bekend. </antwoord>
      <antwoord nummer="4">Ik acht het belangrijk dat er voorlichting wordt gegeven aan Turken en Marokkanen over dit risico. Op dit moment beschikt het Erfocentrum over een Turkstalige pagina op de website met informatie over erfelijkheid en gezondheid. Daarnaast is, van 1999 tot 2002 met financiering van ZonMw, door de VSOP een voorlichtingsproject uitgevoerd over erfelijkheid en aangeboren afwijkingen voor Turkse en Marokkaanse (aanstaande) echtparen. Naar voren is gekomen dat ten behoeve van dit soort voorlichtingsprojecten nog veel obstakels, in de sfeer van het realiseren van voldoende voorwaarden, zijn te overwinnen. In overleg met ZonMw en veldpartijen zal nu worden bezien of, en zo ja op welke wijze, een vervolg aan dit project gegeven kan worden. </antwoord>
      <noten afkomstig="antwoord"/>
   </antwoorden>
</kvr>
