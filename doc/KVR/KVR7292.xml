<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Boorsma en Van Dijk (beiden CDA) inzake: Tetra-project voor telecommunicatie (C2000). (Ingezonden 28 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7292
</item>
         <item attribuut="Inhoud">Vragen over het Tetra-project voor de telecommunicatie van de Nederlandse politie (gesloten C2000 radionet).</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Politie)</item>
         <item attribuut="Trefwoorden">Mobiele radio Mobiele telefonie Politie</item>
         <item attribuut="Vindplaats">Kamervragen met antwoord 1997-1998, nr. 24, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Boorsma</persoon>
            <persoon partij="CDA">Van Dijk</persoon>
         </item>
         <item attribuut="Datum_reaktie">1998-06-18</item>
         <item attribuut="Datum_indiening">1998-04-28</item>
         <item attribuut="Document-id">KVR7292</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="49" allpagenumbers="49 50" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR7292" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="24" onderwerp="" indiendatum="1998-04-28">
         <vrager partij="CDA" oorsprong="parlement">Boorsma</vrager>
         <vrager partij="CDA" oorsprong="parlement">Van Dijk</vrager>
         <vraagt-aan/>
      </vraagdata>
      <antwoorddata antwoorddatum="1998-06-18">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Wat is de stand van zaken met het zgn. Tetra-project voor de telecommunicatie van de Nederlandse politie? Hoe hoog is destijds het totale investeringsbedrag geraamd en hoe hoog thans? Hoeveel is inmiddels uitgegeven, door de Staat dan wel door de korpsen? </vraag>
      <vraag nummer="2">Is, op grond van het aantal toekomstige gebruikers van het gesloten publieke Tetra-netwerk, de verwachting gerechtvaardigd dat de technologische ontwikkeling van nieuwe functies achter zal blijven bij die van de openbare telecommunicatiediensten die gebruik maken van GSM en binnenkort van de 1800-EGSMfrequentie? </vraag>
      <vraag nummer="3">Is het waar dat de politiegebruikers bij gebruik van openbare netwerken ook beveiligd kunnen communiceren; zeker gegeven de snelle technologische ontwikkelingen in die sector? Als dat zo is, is dan niet de ratio van Tetra weggevallen? </vraag>
      <vraag nummer="4">Het is een bekend feit dat grote «Fehlinvestitionen» in de publieke een mislukte begininvestering moeite heeft met beëindiging van een project, juist om een «Fehlinvestition» te voorkomen. Is het in dat geval evenwel niet méér verantwoord om het Tetra-project niet voort te zetten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Als resultaat van de offertebeoordeling worden met een van de drie aanbieders, de zgn. kandidaat preferred supplier, onderhandelingen gevoerd. Deze onderhandelingen moeten leiden tot een definitieve keuze voor een preferred supplier. Rond deze keuze zal op grond van een analyse van de dan nog resterende risico’s besloten worden het project al dan niet volgens de huidige planning voort te zetten, dan wel eerst zekerheid te verkrijgen over de eliminatie van bedoelde risico’s. Bij ongewijzigde voortgang zullen met de preferred supplier contractonderhandelingen gevoerd worden, die uiteindelijk moeten leiden tot een gunningsbeslissing die naar verwachting in juli a.s. zal plaatsvinden. De projectbegroting, zoals die door Coopers &amp; Lybrand geaudit is, bedraagt 1066 miljoen. Na afloop van de onderhandelingen met de preferred supplier vindt een herijking plaats op basis van de dan vigerende prijzen en voortschrijdend inzicht in de ontwikkeling van een aantal kostenposten. Vanaf 1996 is tot en met het eerste kwartaal 1998 door de centrale projectorganisatie ruim 22,5 miljoen gulden uitgegeven. Op regionaal niveau zijn, ook in de Startregio, de uitgaven nog zeer beperkt. Verder verwijs ik u voor de voortgang van het C2000-project graag naar mijn periodieke rapportages aan de Tweede Kamer in het kader van de procedureregeling Grote projecten. </antwoord>
      <antwoord nummer="2">Het aantal gebruikers van het gesloten C2000 radionet zal in absolute aantallen altijd kleiner zijn en blijven dan het aantal gebruikers van openbare telefoonnetten. Telefonie en mobiele communicatie voor OOV zijn evenwel toepassingen die wat betreft functionaliteit sterk verschillen. De Tetra-standaard biedt een aantal functionaliteiten die met GSM-standaarden nog niet zijn te realiseren. Deze functionaliteiten vormen onderdeel van het programma van eisen van de gebruikers. De markt voor radiocommunicatie is groter dan alleen Nederland. Ook elders in Europa staan grote vergelijkbare projecten op stapel, terwijl eveneens de commerciële toepassing van Tetra langzamerhand van de grond begint te komen. De leveranciers hebben aangegeven op welke wijze en wanneer zij met volgende functionaliteiten op de markt zullen komen. </antwoord>
      <antwoord nummer="3">GSM-telefoonnetten zijn behoorlijk beveiligd tegen afluisteren door scanners. De beveiliging die voor communicatie binnen de OOV-sector verlangd wordt, gaat veel verder. Niet alleen moet het signaal over de gehele transportweg vercijferd kunnen worden (en niet alleen zoals bij GSM het gedeelte door de lucht), maar ook is er een groot aantal «verborgen» beveiligingsfuncties waar openbare telefonie niet in voorziet. Overigens is niet alleen uit beveiligingsoverwegingen maar ook vanwege de benodigde functionaliteiten, gekozen voor de Tetra-standaard. </antwoord>
      <antwoord nummer="4">Zo er sprake zou zijn van een mislukte begininvestering is het niet meer dan vanzelfsprekend de legitimiteit van het project opnieuw te onderzoeken. Ik heb bij de beantwoording van uw eerste vraag al gewezen op de analyse van restrisico’s, voorafgaande aan zelfs maar de keuze van een preferred supplier. Verder is om dezelfde reden gekozen voor een zgn. Startregio teneinde – voorafgaande aan de landelijke implementatie – gedurende een jaar het netwerk te beproeven onder operationele omstandigheden. Daaruit zal moeten blijken of C2000 technisch en in operationele zin aan de verwachtingen voldoet. Na afloop van dat jaar is er opnieuw een keuzemoment. In het contract met de leverancier zullen wij de mogelijkheid open houden om op grond van een eventueel tegenvallend resultaat in de startregio de invoering van C2000 op te schorten, of het project op een andere wijze voort te zetten. </antwoord>
      <noten afkomstig="antwoord"/>
   </antwoorden>
</kvr>
