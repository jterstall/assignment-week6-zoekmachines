<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over een Iraanse asielzoekster die een geslachtsverandering wil ondergaan. (Ingezonden 29 maart 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2973
</item>
         <item attribuut="Inhoud">Betreft vragen over de vergoeding door een ziektekostenverzekeraar van deze medische ingreep.</item>
         <item attribuut="Rubriek">Gezondheidszorg (Zorgverzekeringen) Welzijn (Vreemdelingen en asielzoekers)</item>
         <item attribuut="Trefwoorden">AWBZ Vluchtelingen</item>
         <item attribuut="Vindplaats">Kamervragen met antwoord 1995-1996, nr. 1018, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1996-04-24</item>
         <item attribuut="Datum_indiening">1996-03-29</item>
         <item attribuut="Document-id">KVR2973</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2067" allpagenumbers="2067 2068 2069" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1018" onderwerp="" indiendatum="1996-03-29">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1996-04-24">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het bericht waar dat een Iraanse asielzoekster een geslachtsverandering zal ondergaan? <voetnoot nummer="1"/>
      </vraag>
      <vraag nummer="2">Wat zijn de kosten van deze operatie, en door wie worden deze gefinancierd? </vraag>
      <vraag nummer="3">Hoe is de beslissing om de transformatie uit te voeren tot stand gekomen? Bent u vooraf bij deze beslissing betrokken geweest? </vraag>
      <vraag nummer="4" voetnoot="2">Waarom is afgeweken van de door de regering tijdens het algemeen overleg over deze problematiek op 11 mei 1995 <voetnoot nummer="2"/>geformuleerde hoofdregel, dat een dergelijke medische behandeling pas kan worden begonnen, als zekerheid bestaat over de verblijfstitel? </vraag>
      <vraag nummer="5">Wanneer is, naar uw oordeel de wens een geslachtsverandering te ondergaan medisch zo spoedeisend, dat niet gewacht kan worden tot de betrokkene over een definitieve verblijfsstatus beschikt? </vraag>
      <vraag nummer="6">Herinnert u zich dat een kamermeerderheid tijdens dit overleg van mening was, dat dergelijke ingrijpende operaties pas plaats zouden kunnen vinden als betrokkene over een definitieve status beschikte? </vraag>
      <vraag nummer="7">Waarom bent u tegen de wens van een Kamermeerderheid ingegaan? </vraag>
      <vraag nummer="8">Stel dat in het geval van deze Iraanse asielzoekster, na de aanvang van de transformatie, het verzoek om toelating als vluchteling wordt afgewezen, en er ook overigens geen redenen zijn om verblijf in Nederland toe te staan, wat gaat dan gebeuren ten aanzien van de geslachtsveranderingsprocedure en het verblijf in Nederland? Is het ondergaan van de operatie dan van invloed op de beslissing tot verlening van een status? </vraag>
      <noten afkomstig="vraag">
         <noot nummer="1" datum="1996-03-28" bron="De Telegraaf,">De Telegraaf,, 28 maart 1996</noot>
         <noot nummer="2">TK 1994–1995, 23 900 XVI, nr. 69</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Voor wat de kosten van de behandeling betreft, baseer ik mij op gegevens van het Zilveren Kruis, de verzekeraar waarbij ca. 85% van de asielzoekers is ondergebracht. Het Zilveren Kruis geeft aan dat de kosten zeer moeilijk zijn te kwantificeren. Voor de operatieve fase van 2 a` 3 jaar raamt het Zilveren Kruis een bedrag van f 65 000,– a` f 85 000,–. Daarbij komen de «aanloopkosten» voorafgaand aan de operatiefase, «late» complicaties en technische kosten in verband met toekomstige (prijs-)ontwikkeling e.d. Onder de «aanloopkosten» vallen die kosten die voorafgaand aan de operatie gemaakt zijn zonder dat reeds de diagnose «transseksualiteit» is gesteld. Dit kan een veelheid aan kosten betreffen wegens somatische en/of psychosociale hulpverlening. «Late complicaties» kunnen ontstaan door onevenwichtigheid in de nieuwe situatie. De noodzakelijke zorg kan daarbij dan varie¨ren van eenvoudige psychosociale begeleiding tot een hersteloperatie. Voor beide geldt dat de hoogte van de kosten afhankelijk is van het individuele verloop van de behandeling. Het Zilveren Kruis geeft hiervoor een ruwe raming van f 100 000,–. Daar bovenop komen de gemiddelde kosten van nabehandeling. Het Zilveren Kruis raamt hiervoor een bedrag van ca. f 5 000,– per jaar (met name voor geneesmiddelen en psychologische hulp). Wanneer men uitgaat van een nabehandelingsduur van 45 jaar, komt men hiervoor dus uit op een bedrag van f 225 000,–. Hierbij zij aangetekend dat over de nabehandeling, daaronder begrepen het risico op late complicaties, geen statistisch onderbouwde gegevens bestaan. De kosten van behandeling van transseksualiteit kunnen dus niet exact worden aangegeven, doch in de levenslange, maximumvariant zouden ze in theorie kunnen oplopen tot f 400 000,–. De financiering van de behandeling vindt, voor zover deze deel uitmaakt van het ziekenfondspakket, plaats via het ziekenfonds waarbij de desbetreffende asielzoeker is ingeschreven. Voor onderdelen van de behandeling die onder de AWBZ vallen, zoals psychiatrische zorg, geldt het volgende. Asielzoekers zijn niet AWBZ-verzekerd, doch voor hen geldt een zogenaamd AWBZ-vervangend pakket, dat is omschreven in de overeenkomst die het Centraal Orgaan Opvang Asielzoekers, het Zilveren Kruis en ik onlangs hebben afgesloten. Alle asielzoekers zijn voor wat het AWBZ-vervangende pakket betreft ondergebracht bij het Zilveren Kruis. Afrekening vindt plaats op basis van werkelijk gemaakte kosten. De financiering van dit AWBZ-vervangende pakket vindt plaats uit de begroting van het ministerie van Justitie. </antwoord>
      <antwoord nummer="3">Op 25 maart jl. bereikte mij een brief van het VU-ziekenhuis waarin stond dat na uitgebreide gesprekken en testen met de betrokken asielzoekster was vastgesteld dat voor haar een geslachtsaanpassende behandeling was geı¨ndiceerd. Ik ben niet vooraf bij deze beslissing betrokken. De Geneeskundig Inspecteur bij het ministerie van Justitie is vervolgens om advies gevraagd inzake de medische aspecten van deze zaak. Naar het oordeel van de Geneeskundig Inspecteur was Nederland voor betrokkene het meest aangewezen land om deze medische behandeling te ondergaan. Op 27 maart jl. heeft de IND de asielzoekster tijdens een gesprek medegedeeld dat zij gedurende de behandeling in Nederland zou mogen verblijven. Daarbij speelde het feit dat het op basis van de op dat moment bekende feiten reeds duidelijk was dat het niet verantwoord zou zijn betrokkene terug te zenden naar Iran vanwege de te verwachten opstelling van de Iraanse autoriteiten ten aanzien van haar transsexualiteit, een doorslaggevende rol. Het spreekt vanzelf dat zowel de IND als de Geneeskundig Inspecteur in het algemeen grote terughoudendheid betrachten bij het laten meewegen van transsexualiteit bij de beoordeling van een asielverzoek. </antwoord>
      <antwoord nummer="4">Het uitgangspunt was en blijft dat het onwenselijk en onverstandig is reeds met de behandeling te beginnen als niet duidelijk is dat de behandeling ook in Nederland afgemaakt kan worden. Niet alleen op medisch-ethische gronden is dit onwenselijk. Tevens is er sprake van onverantwoorde zorg wanneer een dergelijke behandeling wordt gestart terwijl onduidelijk is dat men de behandeling kan afronden. Om de volgende redenen kan dit evenwel niet worden afgedwongen. Asielzoekers zijn op grond van het Aanwijzingsbesluit Ziekenfondswet ziekenfondsverzekerd. De behandeling van transseksualiteit valt (grotendeels) binnen het ziekenfondspakket. Gezien het feit dat het juridisch gezien (in het licht van de Grondwet en ILO-verdrag 118) niet mogelijk is een categorie verplicht verzekerden uit te sluiten van bepaalde ziekenfondsverstrekkingen, kan onthouding van dergelijke verstrekkingen aan asielzoekers alleen worden bewerkstelligd door hen niet langer als verplicht verzekerden aan te merken. In dat geval zou een particulier contract voor asielzoekers afgesloten moeten worden. De particuliere tarieven voor medische verstrekkingen zijn hoger dan de ziekenfondstarieven. Op basis van de verrichte calculatie is de conclusie dat de totale kosten van particuliere verzekering van asielzoekers aanzienlijk hoger zullen zijn dan de kosten van de bestaande ziekenfondsverzekering. De besparing die wellicht zou worden geboekt door de (overigens – aldus de verzekeraar – zeer moeilijk te kwantificeren) kosten van behandeling van transseksualiteit niet op te nemen in een particulier pakket, weegt macro bezien (gezien de kleine aantallen waar het om gaat) niet op tegen de meerkosten van een particuliere verzekering. Op grond van financie¨le overwegingen verdient de handhaving van de ziekenfondsverzekering voor asielzoekers dus de voorkeur. Dat impliceert evenwel dat het in principe nog steeds mogelijk is dat een asielzoeker in behandeling wordt genomen, hetgeen in dit geval ook is gebeurd. De Minister van VWS heeft het VU-ziekenhuis verzocht in het algemeen terughoudendheid in dat opzicht te betrachten. </antwoord>
      <antwoord nummer="5">Zoals de Minister van VWS tijdens het AO van 11 mei 1995 heeft medegedeeld – en hierboven is gememoreerd – is het vanuit het oogpunt van medische zorgvuldigheid en op grond van medisch-ethische overwegingen in het algemeen goed wanneer aan zo’n langdurige behandeling, die niet tussentijds onderbroken moet worden, pas wordt begonnen als zekerheid bestaat over de toestemming tot verblijf gedurende de behandeling. Zelfs wanneer betrokkene zeer depressief of suı¨cidaal is, is het het beste wanneer psychiatrische behandeling wordt ingezet in afwachting van de uitkomst van de procedure. Het is echter in individuele gevallen ter beoordeling aan de professionele zorgverleners of er sprake is van een dusdanig spoedeisend karakter dat behandeling geen uitstel verdient. </antwoord>
      <antwoord nummer="6 en 7">Ik herinner mij dat verschillende Kamerleden van mening waren dat dergelijke ingrijpende operaties pas zouden moeten kunnen plaatsvinden als betrokkene over een definitieve verblijfstitel beschikte. De Minister van VWS heeft het VU-ziekenhuis naar aanleiding van het Algemeen Overleg van 11 mei 1995 dan ook verzocht terughoudend te zijn met de aanvang van een dergelijke behandeling. Onder de huidige regelgeving kan het evenwel gebeuren dat in bepaalde gevallen – uiteindelijk ter beoordeling aan de professionele zorgverleners – toch eerder met de behandeling wordt begonnen. Hierboven is reeds betoogd waarom het niet opportuun is om voor deze relatief beperkte groep gevallen de bestaande regelgeving aan te passen. In onderhavig geval was er als gevolg van de hongerstaking van betrokkene en vervolgens ook haar weigering vocht tot zich te nemen een kritieke situatie ontstaan, waarin, mede op verzoek van de Directeur van AZC Slagharen, directe actie door de IND geboden was. Dat heeft ertoe geleid dat een gesprek met de asielzoekster is gearrangeerd, waarin haar op de hierboven aangegeven gronden, zij het voor de formele beslissing op het bezwaarschrift, is medegedeeld dat zij de medische behandeling in Nederland zou mogen afwachten. </antwoord>
      <antwoord nummer="8">Op grond van de inmiddels bekende feiten en omstandigheden staat vast dat betrokkene, gezien haar individuele situatie, in aanmerking zal komen voor een verblijfstitel. Of dat een vergunning tot verblijf op humanitaire gronden dan wel de vluchtelingenstatus wordt, hangt af van de beoordeling van de nadere gronden van het bezwaarschrift dat de vreemdelinge heeft ingediend. </antwoord>
      <noten afkomstig="antwoord"/>
   </antwoorden>
</kvr>
