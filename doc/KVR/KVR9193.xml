<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis en Geluk (beiden VVD) aan de minister van Onderwijs, Cultuur en Wetenschappen en de staatssecretaris van Landbouw, Natuurbeheer en Visserij over een persbericht van produktschap Vis over het NIOZ (Nederlands Instituut voor het Onderzoek der Zee). (Ingezonden 26 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9193
</item>
         <item attribuut="Inhoud">Vragen over een brief, waarin enkele biologen van het NIOZ de staatssecretaris van Landbouw, Natuurbeheer en Visserij meedelen dat de effecten van kokkelvisserij op de Waddenzee veel erger zijn dan het RIVO (Rijks Instituut voor Visserij Onderzoek) weergeeft.</item>
         <item attribuut="Rubriek">Natuur (Algemeen) Visserij (Zeevisserij) Wetenschap en technologie (Onderzoeksinstituten)</item>
         <item attribuut="Trefwoorden">Natuurbescherming Onderzoeksinstituten Waddenzee Zeevisserij</item>
         <item attribuut="Vindplaats">Kamervragen met antwoord 1998-1999, nr. 1215, Tweede Kamer</item>
         <item attribuut="Vraagnr_bij_indiening">2989910360</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">Geluk</persoon>
         </item>
         <item attribuut="Datum_reaktie">1999-04-19</item>
         <item attribuut="Datum_indiening">1999-03-26</item>
         <item attribuut="Document-id">KVR9193</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2393" allpagenumbers="2393 2394" vetnummer="2989910360" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9193" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1215" onderwerp="" indiendatum="1999-03-26">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Geluk</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-04-19">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van het persbericht van het Produktschap Vis over het NIOZ? <voetnoot nummer="1"/>
      </vraag>
      <vraag nummer="2">Is het waar de enkele biologen van het NIOZ een brief hebben verzonden aan de staatssecretaris van Landbouw, Natuurbeheer en Visserij en daarin hebben medegedeeld dat de effecten van kokkelvisserij op de Waddenzee veel erger zijn dan het RIVO (Rijks Instituut voor Visserij Onderzoek) weergeeft? </vraag>
      <vraag nummer="3">Hebben deze biologen «op eigen houtje» gehandeld of vertolken zij het officiële wetenschappelijk standpunt van het NIOZ? </vraag>
      <vraag nummer="4">Vindt u het aanvaardbaar c.q. niet vreemd dat onderzoekers ressorterend onder verantwoordelijkheid van het ministerie van Onderwijs, Cultuur en Wetenschappen, volgens de perspublikatie, rechtstreeks corresponderen met de staatssecretaris van Landbouw, Natuurbeheer en Visserij en daarbij ook nog het onderzoeksinstituut, het RIVO, van het ministerie van Landbouw, Natuurbeheer en Visserij passeren? </vraag>
      <vraag nummer="5">Zijn er nu drie meningen over de mechanische kokkelvisserij: a. die van het RIVO – dat ressorteert onder het ministerie van Landbouw, Natuurbeheer en Visserij b. die van het NIOZ – dat ressorteert onder het ministerie van Onderwijs, Cultuur en Wetenschappen c. die van biologen van het NIOZ? Met welke mening bent u het eens? </vraag>
      <vraag nummer="6">Bent u het eens dat deze vorm van discoördinatie onjuist is en weerstanden, irritatie en frustratie opwekt? </vraag>
      <vraag nummer="7">Wat vindt u van de bewering van het Produktschap Vis dat aan de actie van de biologen, handelend namens collega’s van het NIOZ, vooral politieke en geen wetenschappelijke redenen ten grondslag liggen? </vraag>
      <vraag nummer="8">Als de mening van de biologen van het NIOZ niet worden gedeeld door het NIOZ of het RIVO, hoe denkt u dan met hun handelwijze om te gaan als zij niet namens NIOZ hebben gesproken? </vraag>
      <vraag nummer="9">Hoe denkt u de onafhankelijkheid en kwaliteit van het onderzoek van het NIOZ te kunnen garanderen? </vraag>
      <noten afkomstig="vraag">
         <noot nummer="1" datum="1999-03-19" bron="D.d">D.d, 19 maart 1999</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja, met dien verstande dat het hier een groep biologen betreft met dienstverbanden bij verschillende werkgevers. </antwoord>
      <antwoord nummer="3">Hoewel de ondertekening van de brief die suggestie wekt, heeft de directie van het NIOZ bevestigd dat het hier niet om een NIOZ-standpunt gaat. Betreffende biologen hebben op persoonlijke titel en onafhankelijk van hun dienstverband gehandeld. </antwoord>
      <antwoord nummer="4">Verantwoordelijkheid voor de wijze waarop medewerkers van het NIOZ naar buiten toe opereren ligt geheel bij de directie en bestuur van het NIOZ. Het NIOZ is een volledig zelfstandige stichting met eigen werkgeverschap en wordt bestuurd door een stichtingsbestuur. Het NIOZ is dus geen onderdeel van OCenW. </antwoord>
      <antwoord nummer="5">Het ministerie van OCenW heeft geen mening over mechanische kokkelvisserij. De staatssecretaris van LNV is terzake bevoegd. Voor het inhoudelijke standpunt terzake zij verwezen naar hetgeen zij tijdens het Algemeen Overleg over de schelpdiervisserij in de kustwateren naar Voren heeft gebracht. </antwoord>
      <antwoord nummer="6">Dat er verschillen van inzichten, methodieken, data en prognoses met betrekking tot de kokkelstand in de Waddenzee bestaan, is niet bijzonder in de wetenschap. Dit te melden en te begrijpen is een taak van wetenschappers. Het ware beter geweest als de groep biologen gelijktijdig met de staatssecretaris ook het RIVO-DLO op de hoogte had gebracht van hun bevindingen. Om in de toekomst weerstanden, irritatie en frustratie te voorkomen hebben het NIOZ en het RIVO-DLO stappen gezet om te komen tot betere samenwerking en communicatie. Inmiddels zijn gesprekken gaande om tot betere koppeling van databestanden te komen. Er wordt gewerkt aan de totstandkoming van een strategisch samenwerkingsoverleg Waddenzee, waardoor in de toekomst verschillende inzichten en prognoses beter gecoördineerd kunnen worden gepresenteerd. </antwoord>
      <antwoord nummer="7">Het Productschap Vis is in zijn verantwoordelijkheid van belangenbehartiger van ondermeer de kokkelvisserij vrij om een kwalificatie aan de actie van de biologen te geven. </antwoord>
      <antwoord nummer="8">De verantwoordelijkheid voor de handelswijze ligt primair bij de onderzoekers zèlf en daarna bij hun respectievelijke werkgevers. (Zie tevens het antwoord op vraag 4). </antwoord>
      <antwoord nummer="9">Het NIOZ is een volledig zelfstandige stichting en wordt bestuurd door een stichtingsbestuur. Het stelt zich via haar missie o.a. tot doel hoogwaardig onderzoek te verrichten in de oceaan en de rand- en kustzeeën. Er bestaat een subsidierelatie met NWO. De voorwaarden gesteld aan NWO subsidies brengen o.a. met zich mee dat het NIOZ regelmatig en structureel op zijn wetenschappelijke merites wordt beoordeeld door de subsidiegever NWO middels jaarverslagen, «peer-reviews» en andere beoordelingsprocedures, waarbij gebruik wordt gemaakt van onafhankelijke (inter-)nationale beoordelaars. </antwoord>
      <noten afkomstig="antwoord"/>
   </antwoorden>
</kvr>
