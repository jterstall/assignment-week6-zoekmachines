<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van 't Riet (D66) over het vervoer van gevaarlijke stoffen per vliegtuig. (Ingezonden 24 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5229
</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvervoer Vervoer gevaarlijke stoffen</item>
         <item attribuut="Vindplaats">Kamervragen met antwoord 1996-1997, nr. 1470, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Van 't Riet</persoon>
         </item>
         <item attribuut="Datum_reaktie">1997-06-25</item>
         <item attribuut="Datum_indiening">1997-06-24</item>
         <item attribuut="Document-id">KVR5229</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3009" allpagenumbers="3009 3010" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1470" onderwerp="" indiendatum="1997-06-24">
         <vrager partij="D66" oorsprong="parlement">Van 't Riet</vrager>
         <vraagt-aan/>
      </vraagdata>
      <antwoorddata antwoorddatum="1997-06-25">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft de KLM op 2 mei de wettelijke voorschriften voor het vervoer van gevaarlijk stoffen overschreden? <voetnoot nummer="1"/>
      </vraag>
      <vraag nummer="2">Was u in de periode van 23 mei, toen er voor het eerst melding werd gemaakt van het incident door de Britse autoriteiten, en 22 juni toen de Observer het nieuws verspreidde, op de hoogte van het incident? Welke acties hebt u in die periode ondernomen? </vraag>
      <vraag nummer="3">Op welke manier vindt het toezicht op het vervoer van gevaarlijke stoffen plaats? Welke instanties zijn hierbij betrokken? Vindt dit toezicht slechts steekproefsgewijs plaats en is in dit geval het toezicht op een juiste manier uitgevoerd? </vraag>
      <vraag nummer="4">Zijn er extra maatregelen nodig om de controle van het vervoer van gevaarlijke stoffen te verbeteren zodat dit soort incidenten in de toekomst kan worden voorkomen? </vraag>
      <vraag nummer="5">Hoe staat u tegenover het vervoer van materialen waarbij radioactieve straling kan vrijkomen, of andere materialen die de passagiers in gevaar kunnen brengen, in passagiersvliegtuigen? </vraag>
      <vraag nummer="6">Overweegt u stappen te ondernemen tegen de KLM? Zo ja, welke juridische mogelijkheden hebt u? </vraag>
      <noten afkomstig="vraag">
         <noot nummer="1" datum="1997-06-21" bron="The Observer">The Observer, 21 juni 1997</noot>
      </noten>
   </vragen>
   <antwoorden aantal="6">
      <antwoord nummer="1">Momenteel wordt door de Rijksluchtvaartdienst en de Rijksverkeersinspectie (RVI) nog onderzocht of de KLM wettelijke voorschriften voor het vervoer van gevaarlijke stoffen heeft overschreden. </antwoord>
      <antwoord nummer="2">Nadat de Britse autoriteiten op 23 mei het incident aan de Rijksluchtvaartdienst hadden gemeld is aan de Rijksverkeersinspectie opdracht gegeven om een onderzoek in te stellen naar de toedracht en oorzaak van het incident. Op basis van de voorlopige onderzoeksresultaten, die op 13 juni jl. aan de RLD werden gepresenteerd, zijn vooruitlopend op de uitkomsten van het onderzoek door de RLD aan de KLM technisch-operationele maatregelen opgelegd. Daarnaast zijn Mallinckrodt en de KLM in kennis gesteld van de mogelijkheid dat de erkenning voorwaardelijk zal worden ingetrokken en is conform de Algemene Wet Bestuursrecht besloten om zowel Mallinckrodt als KLM in de gelegenheid te stellen hun zienswijze kenbaar te maken in een gesprek. Het gesprek met de KLM is nog niet afgerond. Op 16 juni jl. is door de RLD en de RVI uitgebreid overleg gevoerd met de Inspectie voor de Gezondheidszorg van het Ministerie van Volksgezondheid, Welzijn en Sport en de Hoofdinspecite van de Volksgezondheid voor de hygiëne van het Milieu van het Ministerie van Volkshuisvesting, Ruimtelijke Ordening en Milieubeheer over de eventuele gevolgen van het incident voor de gezondheid van personeel en passagiers. Uit de metingen, voor zover deze bekend zijn gemaakt door de Britse autoriteiten en de berekeningen van de KLM, die door een onafhankelijke instantie nog moet worden geverifieerd, blijkt, dat het stralingsincident zal hebben geleid tot een extra dosis voor een beperkt aantal passagiers in de orde van 1 milliSievert. Op dit moment zijn de limieten voor de leden van de bevolking 1 mSv, voor radiologische werkers 20 mSv, beide per jaar. </antwoord>
      <antwoord nummer="3">Door de internationale burgerluchtvaartorganisatie, de ICAO, zijn voorschriften opgesteld m.b.t. het luchtvervoer van gevaarlijke stoffen. Deze voorschriften zijn opgenomen in Annex 18 bij het Verdrag van ICAO en de bijbehorende Technische Voorschriften. De voorschriften stellen eisen met betrekking tot de verantwoordelijkheden van de verschillende actoren in de luchtvervoersketen, zoals de verlader, de vrachtagent, de grondafhandelingsagent en de luchtvaartmaatschappij. Nederland verwijst in een ministeriële regeling naar Annex 18 en de bijbehorende Technische Voorschriften, terwijl voor wat betreft de radioactieve stoffen de verwijzing gebaseerd is op de Kernenergiewet. De RLD is als Nederlandse luchtvaartautoriteit belast met het ontwikkelen, opstellen, en interpreteren van (inter)nationale regels voor het luchtvervoer met gevaarlijke stoffen. In de luchtvaartwet zijn regels opgesteld op grond waarvan de RLD erkenningen voor het vervoer van gevaarlijke stoffen kan verlenen aan vervoerders en verladers. Deze hebben echter hun eigen wettelijke plicht en verantwoordelijkheid om bij de overdracht en acceptatie van zendingen met gevaarlijke stoffen een inspectie uit te voeren. Deze inspectie houdt onder meer in dat de zendingen en verpakkingen worden gecontroleerd op beschadigingen, breuk en lekkage. Zoals ook in de dit jaar door u aanvaarde Nota Veiligheidsbeleid Burgerluchtvaart is omschreven houden de Rijksverkeersinspectie en de Luchtvaartpolitie toezicht en doen zij de opsporing, in samenwerking met de Douane, Koninklijke Marechaussee en de gemeentelijke en provinciale milieu-inspectiediensten. Op de Luchthaven Schiphol zijn 10 inspecteurs van de RVI beschikbaar voor het vervullen van de toezicht- en opsporingsfunctie rond het luchtvervoer van gevaarlijke stoffen. Het toezicht op luchtvrachtzendingen met gevaarlijke stoffen vindt steekproefsgewijs plaats in de vrachtloodsen en op de platformen (zie het Jaarbericht 1996 van de Rijksverkeersinspectie, blz. 32). Daarnaast vinden bedrijfscontroles plaats bij de erkenninghouders. </antwoord>
      <antwoord nummer="4">Op dit moment zijn er geen redenen om de nationale wettelijke eisen aan te scherpen, maar dient wel nader te worden gekeken naar de intensiteit van het toezicht. Aan de RVI is daarom opgedragen om verscherpte controle uit te voeren naar de naleving van de regelgeving betreffende het luchtvervoer van radioactieve stoffen. In verband met dit specifieke geval hebben inmiddels zowel de betrokken afzender als de luchtvaartmaatschappij zelf een aantal maatregelen genomen. De afzender heeft defecte meetapparatuur vervangen en zal op zeer korte termijn een volautomatische meetstraat t.b.v. de bepaling van het stralingsniveau van radioactieve zendingen in gebruik nemen. Voorts heeft de afzender in de personele sfeer maatregelen genomen. De meetapparatuur wordt maandelijks getest en gecalibreerd. Indien een meetdetector uitvalt, wordt de verzending van de radioactieve producten geblokkeerd en kan geen product het bedrijf meer verlaten. Naar aanleiding van het incident wordt bij de KLM het stralingsniveau van de zendingen met radioactieve stoffen handmatig gemeten, voordat de zending voor luchtvervoer wordt geaccepteerd. Een eventuele lekkage van radioactieve stoffen met een daarmee gepaard gaand verhoogd stralingsniveau kan hierdoor tijdig worden vastgesteld. Hiermee zijn alle denkbare waarborgen gecreëerd om een soortgelijk incident te voorkomen. </antwoord>
      <antwoord nummer="5">Het luchtvervoer van gevaarlijke stoffen is in beginsel veilig mits volledig voldaan wordt aan de internationaal vereiste wettelijke normen en voorschriften. </antwoord>
      <antwoord nummer="6">Indien de afzender of de luchtvaartmaatschappij blijkt in gebreke te zijn gebleven, heeft de Minister van Verkeer en Waterstaat/de RLD de mogelijkheid om bestuursrechtelijke maatregelen te nemen. Een maatregel kan hierin bestaan dat de vergunning om gevaarlijke stoffen door de lucht te vervoeren wordt ingetrokken voor een bepaalde periode, al dan niet voorwaardelijk. </antwoord>
      <noten afkomstig="antwoord"/>
   </antwoorden>
</kvr>
