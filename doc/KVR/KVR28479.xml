<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Defensie en van Justitie over schietincidenten in Irak. (Ingezonden 3 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28479
</item>
         <item attribuut="Inhoud">Vragen naar aanleiding van een uitzending van NOVA van 1 mei 2007 over een gedeeltelijk verzwegen schietincident op 7 december 2003 in Irak.</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Militairen</item>
         <item attribuut="Vindplaats">Kamervragen met antwoord 2006-2007, nr. 1869, Tweede Kamer</item>
         <item attribuut="Vraagnr_bij_indiening">2060714280</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-06-18</item>
         <item attribuut="Datum_indiening">2007-05-03</item>
         <item attribuut="Document-id">KVR28479</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3951" allpagenumbers="3951 3952" vetnummer="2060714280" code="0607tkkvr1869" lopendefooter="Tweede Kamer, vergaderjaar 2006–2007, Aanhangsel" filenaam="KVR28479" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1869" onderwerp="" indiendatum="2007-05-3">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Defensie en van Justitie</vraagt-aan>
      </vraagdata>
      <antwoorddata antwoorddatum="2007-06-18">
         <antwoorder functie="minister" ministerie="Defensie">Van Middelkoop</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op de tv-uitzending «gedeeltelijk verzwegen schietincident» waarin verslag wordt gedaan van een schietincident in Irak op 7 december 2003? <voetnoot nummer="1"/>
      </vraag>
      <vraag nummer="2">Is het waar dat verschillende betrokken Nederlandse militairen bij dit schietincident iemand hebben zien «neergaan» en dat een militair stelt dat iemand werd weggesleept? Zo ja, is het waar dat hierover in het onderzoek geen melding wordt gedaan? Kunt u de feiten van dit incident beschrijven? Is het waar dat in het onderzoeksverslag wel over schieten wordt gesproken maar tegelijkertijd wordt gemeld dat er geen doel getroffen is? Bent u bereid dit onderzoek naar de Kamer te sturen? </vraag>
      <vraag nummer="3">Is het waar dat bij het incident 500 à 600 kogels werden afgeschoten maar deze bij nadere inspectie spoorloos verdwenen zouden zijn? Is het waar dat er ook in de modder geen voetsporen waren? Hoe verklaart u dit? Deelt u de mening van de hoogleraar militair recht in deze uitzending dat het feit dat er 500 à 600 kogels zijn afgevuurd aan het OM gemeld had moeten worden omdat er sprake zou kunnen zijn van disproportioneel geweld? Zo neen, waarom niet? </vraag>
      <vraag nummer="4">Is het waar dat de commandant tegen één van een meerdaagse patrouille terugkerende militair die een verklaring over mogelijke gewonden of doden tijdens dit incident af wilde leggen, heeft gemeld dat alles duidelijk was en al geregeld was en dat een verklaring niet nodig was? Hoe verklaart u dat er desalniettemin in het onderzoeksrapport geen melding wordt gedaan van eventuele gewonden of doden? </vraag>
      <vraag nummer="5">Deelt u de mening dat een commandant zo volledig mogelijk moet rapporteren en dus niet eigenstandig kan beslissen dat betrokkenen geen verklaring af mogen leggen? </vraag>
      <vraag nummer="6">Welke afspraken zijn er over wat bij schietincidenten aan de Koninklijke Marechaussee (KMar) gemeld moet worden? Is bij dit specifieke incident alles gemeld wat gemeld kon en wat gemeld moest worden? Zo ja, hoe verklaart u dan dat een verklaring van één van de betrokkenen niet is opgenomen? Zo neen, wat is er niet gemeld? </vraag>
      <vraag nummer="7">Is het waar dat indien de KMar op de hoogte was gesteld van eventuele gewonden of doden, zij direct het Openbaar Ministerie (OM) hiervan op de hoogte hadden moeten stellen? Is het waar dat de KMar de zaak zelf heeft afgehandeld en het OM niet op de hoogte heeft gesteld, juist omdat er geen sprake zou zijn van gewonden of doden? </vraag>
      <vraag nummer="8">Deelt u de mening dat indien de beweringen in deze uitzending kloppen, de commandant op zijn minst onzorgvuldig heeft gehandeld? Zo ja, welke maatregelen gaat u treffen om herhaling te voorkomen? Zo neen, waarom niet? Hoe verklaart u dat de KMar deze zaak alsnog gaat onderzoeken? Is het waar dat dit gebeurt omdat de Kamer tot voor kort niet volledig op de hoogte was gesteld van dit incident? Zo ja, deelt u de mening dat hier sprake is van nalatigheid? </vraag>
      <vraag nummer="9" voetnoot="1">Deelt u de mening van de hoogleraar militair recht <voetnoot nummer="1"/>dat er sprake is van een juridische plicht om incidenten zo uitvoerig mogelijk te onderzoeken en dat de commandant in dezen zijn plicht heeft verzaakt? Zo neen, waarom niet? </vraag>
      <vraag nummer="10">Bent u bereid een totaaloverzicht te geven van alle schietincidenten waar Nederlandse militairen bij betrokken waren in Irak en Afghanistan? Kunt u daarbij aangeven wat er gebeurd is, aan wie dit gemeld is en op welke wijze dit is afgehandeld door de commandant, de KMar en het OM? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-1" bron="NOVA">NOVA, 1 mei 2007</noot>
      </noten>
   </vragen>
   <antwoorden aantal="4">
      <antwoord nummer="1 t/m 4">Alle incidenten waarbij een vermoeden is van het plegen van een strafbaar feit dienen te worden gemeld aan de commandant, aan de Koninklijke marechaussee en aan het Defensieoperatiecentrum in Den Haag. Ook dit incident is gemeld en op basis van de informatie bestond destijds geen aanleiding nader onderzoek te verrichten. Er bestond derhalve ook geen aanleiding de Kamer over dit specifieke incident te informeren. Het Openbaar Ministerie heeft eerst in mei 2007 kennis gekregen van het schietincident en heeft besloten op basis van een ter zake afgelegde verklaring een onderzoek in te stellen. Zolang dit onderzoek loopt worden over de inhoud en mogelijke uitkomsten van het onderzoek geen mededelingen gedaan. 5, 6, 9 Formeel gold destijds de verplichting, op grond van artikel 78 van de Wet Militair Tuchtrecht, interne aanwijzingen van de Minister van Defensie en het Wetboek van Strafvordering, om aangifte te doen in geval van een vermoeden van een strafbaar feit, waaronder nadrukkelijk mede begrepen een vermoeden van een schending van het humanitair oorlogsrecht. Waar het de verplichting op grond van het Wetboek van Strafvordering betreft en waar het aangifte van (verdenking van) oorlogsmisdrijven betreft is sprake van een juridische plicht tot aangifte. Een juridische plicht tot onderzoek in geval van verdenkingen van in de Nederlandse wetgeving strafbaar gestelde feiten, waaronder de strafbare feiten opgenomen in de Wet internationale misdrijven, berust in algemene zin slechts op de Staat als zodanig. Deze plicht wordt in Nederland normaliter door het Openbaar Ministerie vervuld. Een juridische plicht voor (specifiek) militaire commandanten om elk incident zo uitvoerig mogelijk te onderzoeken bestaat echter niet. De interne aanwijzingen van het Ministerie van Defensie gaven en geven aan dat commandanten verplicht zijn melding te doen van (onder andere) «schietincidenten». Wat echter onder een schietincident moet worden verstaan is daarbij niet aangegeven. In de praktijk werd dit destijds vaak vertaald in een plicht tot het melden van het gebruik van vuurwapens indien daarbij sprake was van doden of gewonden of van schade aan goederen. Ook werd echter vaak veiligheidshalve aangenomen dat het verplicht was om elke geweldsaanwending te melden. Inmiddels dient in alle gevallen waarin onderzoek plaatsvindt naar geweldsaanwendingen gepleegd door militairen in uitzendgebieden de in de aanwijzing aan de hoofdofficier van justitie te Arnhem met betrekking tot de handelwijze bij geweldsaanwending door militairen genoemde procedure te worden gevolgd. In deze aanwijzing, waarvan de meest recente versie is gepubliceerd in de Staatscourant van 29 november 2006 (nummer 233), wordt onder meer beschreven in welke gevallen met een melding aan het OM kan worden volstaan en in welke gevallen nader onderzoek, uitmondend in een proces-verbaal, moet worden verricht. Deze aanwijzing vormt een bestendiging van al in 2004 ingezet beleid hieromtrent. Wanneer het onderzoek uitmondt in een proces-verbaal, wordt dat na voltooiing aan het Openbaar Ministerie gestuurd. Het proces-verbaal wordt opgemaakt door de Koninklijke marechaussee. Tot slot merk ik op over de inhoud en mogelijke uitkomsten van het onderzoek geen mededelingen worden gedaan zolang het onderzoek loopt. </antwoord>
      <antwoord nummer="7">Ja. De Kmar was geïnformeerd over het schietincident. Daarbij bleek niet van doden of gewonden. Evenmin had de Kmar het vermoeden van een strafbaar feit. Daarom is het OM toentertijd niet geïnformeerd. </antwoord>
      <antwoord nummer="8">Indien er nieuwe informatie bekend wordt met betrekking tot een incident, wordt deze informatie bezien. Indien er vermoeden is van het plegen van een strafbaar feit, wordt dit gemeld aan het Openbaar Ministerie. </antwoord>
      <antwoord nummer="10">In algemene zin wordt tijdens militaire operaties de Kamer via stand van zaken brieven geïnformeerd over de veiligheidssituatie en over eventuele schietincidenten die zich voordoen. Concreet kan ik berichten dat door de Koninklijke Marechaussee onder leiding van het OM een onderzoek is ingesteld naar twee aangelegenheden. Ten eerste is door een marinier aangifte gedaan van het achterhouden van bewijs, beïnvloeden van getuigen en intimidatie tijdens het onderzoek naar de zaak Erik O. Een aantal (oud-)mariniers heeft verklaringen afgelegd. Ten tweede heeft een persoon bij de KMar een verklaring afgelegd over een schietincident op 7 december 2003 in Irak. Zolang het Openbaar Ministerie deze zaak onderzoekt kan ik hierover geen uitspraken doen. </antwoord>
      <noten afkomstig="antwoord"/>
   </antwoorden>
</kvr>
