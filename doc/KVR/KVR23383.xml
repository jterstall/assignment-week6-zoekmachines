<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de minister van Onderwijs, Cultuur en Wetenschap over een onderzoek van TNS NIPO naar de ouderdom van lesmateriaal. (Ingezonden 13 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23383
</item>
         <item attribuut="Inhoud">Vragen naar aanleiding van onderzoek TNS NIPO waaruit blijkt dat ruim de helft van alle basisscholen werkt met verouderde lesmethoden.</item>
         <item attribuut="Rubriek">Basisonderwijs (Onderwijsmethoden en -middelen)</item>
         <item attribuut="Trefwoorden">Basisonderwijs Leermiddelen</item>
         <item attribuut="Vindplaats">Kamervragen met antwoord 2004-2005, nr. 1978, Tweede Kamer</item>
         <item attribuut="Vraagnr_bij_indiening">2040516430</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-06-29</item>
         <item attribuut="Datum_indiening">2005-06-13</item>
         <item attribuut="Document-id">KVR23383</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4209" allpagenumbers="4209 4210" vetnummer="2040516430" code="0405tkkvr1978" lopendefooter="Tweede Kamer, vergaderjaar 2004–2005, Aanhangsel" filenaam="KVR23383" issn-nummer="ISSN0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1978" onderwerp="" indiendatum="2005-06-13">
         <vrager partij="SP" oorsprong="parlement">Vergeer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-06-29">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over het feit dat ruim de helft van alle kinderen in het basisonderwijs werkt met verouderde lesmethoden? <voetnoot nummer="1"/>
      </vraag>
      <vraag nummer="2">Hoe is het mogelijk dat er scholen zijn die werken met lesmethoden van tussen de vijftien en zeventien jaar oud, achttien jaar of ouder en zelfs drieëntwintig jaar of ouder? </vraag>
      <vraag nummer="3">Ziet u een relatie tussen de bekostiging van een school en de ouderdom van de lesmethoden? </vraag>
      <vraag nummer="4">Zijn er scholen die lesmethoden niet vernieuwen vanwege de prijs van de leermiddelen? </vraag>
      <vraag nummer="5">Zijn er scholen die lesmethoden niet vernieuwen omdat de bekostiging niet toereikend is? </vraag>
      <vraag nummer="6">Zijn er andere oorzaken dan prijs en budget te noemen die invloed hebben op de beslissing om lesmethoden niet te vernieuwen? </vraag>
      <vraag nummer="7">Wat is de rol van de Inspectie van het Onderwijs in dezen? </vraag>
      <vraag nummer="8">Wat onderneemt u om ervoor te zorgen dat alle kinderen onderwijs krijgen dat aansluit bij actuele ontwikkelingen, zoals de invoering van de euro en de ondergang van de DDR en de Sovjet-Unie? </vraag>
      <vraag nummer="9">Wat onderneemt u om ervoor te zorgen dat alle kinderen onderwijs krijgen dat recht doet aan ontwikkelingen in de manier van leren? </vraag>
      <vraag nummer="10">Hoe is de stand van zaken met betrekking tot de ouderdom van lesmethoden in het voortgezet onderwijs? </vraag>
      <noten afkomstig="vraag">
         <noot nummer="1" datum="2005-06-9" bron="Persbericht TNS NIPO" titel="Ruim helft basisscholen werkt met verouderd lesmateriaal">Persbericht TNS NIPO, 9 juni 2005: «Ruim helft basisscholen werkt met verouderd lesmateriaal»</noot>
      </noten>
   </vragen>
   <antwoorden aantal="10">
      <antwoord nummer="1">Ik heb het onderzoeksrapport «Actualiteit van leesmethoden in het Primair Onderwijs» van TNS NIPO gelezen en daarin constateren de onderzoekers dat 44% van de lesmethoden negen jaar of ouder is (tabel 1 op pagina 4). Een definitie van «verouderd lesmateriaal» wordt in de rapportage niet gegeven. Het bekostigingsstelsel basisonderwijs (programma’s van eisen voor het jaar 2005) gaat uit van een afschrijvingstermijn van acht jaar voor lesmethoden. De onderzoekers gaan bij de vaststelling van de leeftijd van een lesmethode uit van het jaar van uitgave van de methode. Daarbij wordt aangetekend dat de lesstof, vanwege ontwikkelen realisatietijd, gemiddeld drie jaar ouder is. Scholen maken over het algemeen veel werk van het kiezen van een nieuwe lesmethode. Het is zeker niet ongewoon dat hun keuze valt op een methode die een paar jaar eerder is uitgebracht. Voor scholen is dat een nieuwe methode, maar voor de onderzoekers staat de teller dan al op bijvoorbeeld twee jaar. En voor de actualiteit van de lesstof wordt daar nog eens drie jaar ontwikkeltijd bijgeteld. De constatering dat ruim de helft van alle kinderen uit het basisonderwijs met verouderde lesmethoden werkt, ligt in mijn optiek een stuk genuanceerder. </antwoord>
      <antwoord nummer="2">Volgens het onderzoek heeft 7% van de scholen lesmethoden van vijftien jaar of ouder. Dat verschilt per leergebied: zo heeft geen enkele school een rekenmethode van vijftien jaar of ouder en heeft 17% van de scholen een geschiedenismethode van vijftien jaar of ouder. Scholen zijn zelf verantwoordelijk voor de keuze van hun lesmethoden. Zij bepalen ook zelf het moment van vervanging van een methode. Op basis van de bekostiging zijn scholen in staat hun lesmethoden om de acht jaar te vervangen. Het feit dat scholen lesmethoden bezitten van vijftien jaar of ouder, wil lang niet altijd zeggen dat mogelijk verouderde leerstof wordt aangeboden. Veel scholen gebruiken naast hun lesmethoden andere (actuele) materialen. Kennisnet, bijvoorbeeld, heeft een rijke sortering lesmateriaal over uiteenlopende onderwerpen en leergebieden. </antwoord>
      <antwoord nummer="3">Nee, zoals eerder opgemerkt zijn scholen op basis van de bekostiging in staat hun lesmethoden om de acht jaar te vervangen. Het is aan de scholen zelf hier keuzes in te maken. </antwoord>
      <antwoord nummer="4">Het onderzoek van TNS NIPO, dat in opdracht van de GEU (Groep educatieve uitgeverijen) is uitgevoerd, doet geen uitspraken over de beweegredenen van scholen om hun lesmethoden op een later moment te vervangen. </antwoord>
      <antwoord nummer="5">Zie mijn antwoord op vraag 3. </antwoord>
      <antwoord nummer="6">Van sommige scholen hoor ik dat zij bepaalde leergebieden (zoals wereldoriëntatie) thematisch organiseren en dan vooral gebruik maken van andere bronnen (naslagwerken, internet etc.). Het vervangen van de lesmethode aardrijkskunde of geschiedenis is dan niet aan de orde. Andere scholen werken met zelf ontwikkeld lesmateriaal (al dan niet in aanvulling op de lesmethode) en ook dat kan van invloed zijn op de beslissing om al dan niet een nieuwe methode aan te schaffen. Het onderzoeksrapport zegt, zoals eerder gemeld, niets over de beweegredenen van scholen en ook ik beschik niet over deze gegevens. </antwoord>
      <antwoord nummer="7">De Inspectie ziet toe op de kwaliteit van het onderwijs. Eén van de aspecten van het toezichtskader Primair Onderwijs is het leerstofaanbod. Daarbij worden de gehanteerde lesmethoden betrokken. Uiteraard gaat het er niet zozeer om welke lesmethoden scholen gebruiken, maar wel of het leerstofaanbod de kerndoelen dekt, een doorgaande lijn heeft en gericht is op een brede persoonlijke ontwikkeling. Scholen verantwoorden zich in hun schoolplan onder meer over hun werkwijze. </antwoord>
      <antwoord nummer="8">De structurele bekostiging voorziet in een afschrijvingstermijn van acht jaar voor lesmethoden. Daarnaast worden, bijvoorbeeld in het geval van de invoering van de euro, incidentele middelen beschikbaar gesteld, die scholen in staat stellen nieuwe lesmethoden aan te schaffen. </antwoord>
      <antwoord nummer="9">Het is de verantwoordelijkheid van de school om hun onderwijs zo in te richten dat dit tegemoetkomt aan de verschillen tussen kinderen en dus ook aan de manier waarop kinderen leren. De inspectie ziet hierop toe. Ik stimuleer en faciliteer nieuwe ontwikkelingen: bijvoorbeeld via projecten als VTB (praktijkgericht leren), TOM (krachtige leeromgeving; o.a. meervoudige intelligentie), ICT op school en Cultuur en School. </antwoord>
      <antwoord nummer="10">Daarover kan ik geen uitspraken doen. Schoolbesturen in het voortgezet onderwijs ontvangen lumpsumbekostiging en kunnen bij de inzet daarvan zelf keuzes maken. Dat geldt dus ook voor het lesmateriaal. In tegenstelling tot het primair onderwijs wordt voor het voortgezet onderwijs niet gewerkt met te hanteren afschrijvingstermijnen. </antwoord>
      <noten afkomstig="antwoord"/>
   </antwoorden>
</kvr>
