<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het gebruik van ontstekingsremmende pijnstillers. (Ingezonden 14 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20344
</item>
         <item attribuut="Inhoud">Vragen naar aanleiding van een bericht in De Telegraaf van 26 maart 2004 dat veel mensen complicaties krijgen als gevolg van langdurig gebruik van ontstekingsremmende pijnstillers.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2003-2004, nr. 1599, Tweede Kamer</item>
         <item attribuut="Vraagnr_bij_indiening">2030412820</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-05-26</item>
         <item attribuut="Datum_indiening">2004-04-14</item>
         <item attribuut="Document-id">KVR20344</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3387" allpagenumbers="3387 3388" vetnummer="2030412820" code="0304tkkvr1599" lopendefooter="Tweede Kamer, vergaderjaar 2003–2004, Aanhangsel" filenaam="KVR20344" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1599" onderwerp="" indiendatum="14april 2004">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="26 mei 2004), zie ook Aanhangsel Handelingen nr. 1245, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht dat als gevolg van langdurig gebruik van ontstekingsremmende pijnstillers veel mensen met «complicaties» te kampen krijgen? <voetnoot nummer="1"/>
      </vraag>
      <vraag nummer="2">Is het waar dat jaarlijks honderden mensen aan de complicaties van langdurig gebruik van ontstekingsremmende pijnstillers overlijden, en dat enige duizenden mensen als gevolg hiervan in een ziekenhuis dienen te worden opgenomen? Zo ja, wat vindt u hiervan? Zo neen, kunt u aangeven in hoeverre het gebruik van pijnstillers in Nederland leidt tot ongewenste bijwerkingen en/of gezondheidsproblemen? </vraag>
      <vraag nummer="3">Bent u het eens met de stelling dat artsen in Nederland, zoals in het bericht wordt gesuggereerd, onvoldoende rekenschap geven van het feit dat er ernstige nadelen kleven aan het gebruik van ontstekingsremmende pijnstillers? Zo neen, kunt u aangeven in hoeverre u van mening bent dat het voorschrijfgedrag van pijnstillers op medische gronden, dan wel op basis van andere motieven is gebaseerd? </vraag>
      <vraag nummer="4">Bent u van mening dat de vrije verkoop van medicijnen voor chronische pijnbestrijding afbreuk doet aan een zorgvuldige medische indicatiestelling? Zo ja, kunt u aangeven of u het verstandig vindt, in verband met de mogelijke bijwerkingen, de informatievoorziening te intensiveren, of overweegt deze middelen uitsluitend op basis van een medische indicatie te laten verstrekken? </vraag>
      <vraag nummer="5">Kunt u aangeven hoe de werkzaamheid wordt afgewogen ten opzichte van de medische gevaren die aan het regelmatige gebruik van dergelijke middelen kleven? </vraag>
      <vraag nummer="6">Heeft u kennisgenomen van het feit dat er alternatieve pijnstillers op de markt zijn die niet (of in mindere mate) deze bijwerkingen kunnen veroorzaken? </vraag>
      <vraag nummer="7">Is het waar dat patiënten die in het verleden met maagklachten te kampen hebben gehad, onvoldoende worden geïnformeerd over de mogelijke bijwerkingen van zogeheten «non sterial anti inflammatory drugs» (NSAID’s)? Zo ja, wat gaat u doen om de informatievoorziening over de bijwerkingen van NSAID’s te verbeteren? </vraag>
      <vraag nummer="8">Is het waar dat patiënten met chronische pijn onvoldoende behandeling krijgen ter voorkoming van maagklachten? Zo ja, wat vindt u daarvan en wat gaat u ondernemen opdat regelmatig gebruikers van NSAID’s zowel worden geïnformeerd als voorzien van geneesmiddelen die eventuele maagklachten kunnen voorkomen? </vraag>
      <noten afkomstig="vraag">
         <noot nummer="1" datum="2004-03-26" bron="De Telegraaf" titel="Pijnstillers kan fataal zijn – complicaties patiënten door lang slikken» en «Pijnstiller soms fataal">De Telegraaf, 26 maart 2004: «Pijnstillers kan fataal zijn – complicaties patiënten door lang slikken» en «Pijnstiller soms fataal»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">De ontstekingsremmende pijnstillers hebben maagdarmstoornissen als meest voorkomende bijwerking. Deze treedt in het bijzonder op bij personen ouder dan 60 jaar en is meestal ook ernstiger van aard. Bovendien gebruiken deze patiënten vaker andere geneesmiddelen die de nadelige effecten van de onstekingsremmende pijnstillers kunnen versterken. Preventieve maatregelen zijn bij deze patiëntengroepen dan ook geïndiceerd. De gegevens van de PHARMO-studie, waar het betreffende krantenartikel op is gebaseerd, geven aan dat de beroepsgroepen van artsen en apothekers bekend zijn met de risicofactoren voor het ontwikkelen van maagdarmcomplicaties bij chronisch gebruik van ontstekingsremmende pijnstillers. Tegelijk wordt in deze studie geconstateerd dat, ondanks deze kennis, bijna 40% van de patiënten met een verhoogd risico geen preventieve behandeling krijgt. Dit is een zorgelijk gegeven, temeer omdat de PHARMO-studie aantoont dat bijna 10% van de chronische gebruikers een ziekenhuisopname meemaakt vanwege een ernstige maagdarmcomplicatie. Precieze Nederlandse gegevens over het overlijden als gevolg van het chronisch gebruiken van deze geneesmiddelen zijn niet bekend. Het is primair aan de beroepsgroepen om verbetering in deze situatie aan te brengen door middel van maatregelen op het gebied van opleiding, nascholing en zorgvuldig voorschrijven. In het Farmacotherapeutisch Kompas 2004 bijvoorbeeld wordt gewezen op het mogelijke optreden van maagdarmcomplicaties en de preventieve maatregelen hiertegen. Het Kwaliteitsinstituut voor de Gezondheidszorg (CBO) heeft onlangs een richtlijn opgesteld om maagdarmcomplicaties te voorkomen bij gebruik van onstekingsremmende pijnstillers. De auteurs van de PHARMO-studie geven eveneens aan dat preventieve maatregelen waarvan het effect bewezen is aan patiënten met een hoog risico aangeboden zouden moeten worden. Ik heb geen aanwijzingen dat het voorschrijven van deze pijnstillers op andere dan medische gronden is gebaseerd. </antwoord>
      <antwoord nummer="4">Het College ter beoordeling van geneesmiddelen hanteert bij het geven van toestemming voor vrije verkoop van geneesmiddelen met als indicatie pijnbestrijding onder andere het criterium dat het betreffende geneesmiddel slechts kortdurend mag worden gebruikt bij de zelfzorg. In de patiëntenbijsluiter wordt dan ook altijd aangegeven dat als bij gebruik van het geneesmiddel de symptomen aanhouden of verergeren de patiënt wordt aangeraden zijn arts te raadplegen. </antwoord>
      <antwoord nummer="5">Het College ter beoordeling van geneesmiddelen maakt in zijn besluitvormingsproces altijd de balans werkzaamheid–schadelijkheid op. Bij de behandeling van ernstige ziektes wordt meer schadelijkheid geaccepteerd dan bij minder ernstige aandoeningen. De mogelijke schadelijke effecten van geneesmiddelen worden beschreven in de productinformatie van het geneesmiddelen zodat de behandelende arts daarmee rekening kan houden als hij een geneesmiddel aan zijn patiënt wil voorschrijven. </antwoord>
      <antwoord nummer="6">Ja. Deze middelen zijn echter niet vrij van maagbezwaren en bovendien kunnen aan deze middelen schadelijke effecten op het hart kleven. Er zijn onvoldoende wetenschappelijke studies verricht om te kunnen concluderen dat deze andere en nieuwere middelen voorgeschreven zouden moeten worden als vervanging van de thans voorgeschreven ontstekingsremmende pijnstillers. Preventie van maagdarmcomplicaties kan ook voorkomen worden door, naast de traditionele ontstekingsremmende pijnstillers, geneesmiddelen voor te schrijven die een beschermend effect hebben op de maagdarmwand. </antwoord>
      <antwoord nummer="7">De patiëntenbijsluiters van de NSAIDs bevatten informatie over de maagbezwaren die kunnen kleven aan het gebruik ervan. In de bijsluiters staat voorts vermeld dat in geval een patiënt in het verleden te maken heeft gehad met een maagzweer of maagbloeding een NSAID niet moet worden gebruikt. Een – overigens nog vrij grote – minderheid van patiënten laat zich kennelijk onvoldoende beïnvloeden door deze informatie. Verbetering brengen in deze situatie is primair een taak voor de beroepsgroepen van artsen en apothekers. Daarnaast is er informatie beschikbaar voor de beroepsgroepen over preventieve maatregelen ter voorkoming van maagdarmcomplicaties zoals ik de antwoorden op vraag 2 en 3 heb aangegeven. </antwoord>
      <antwoord nummer="8">De omvangrijke toepassing van NSAID’s heeft tot veel onderzoek naar de voor- en nadelen van het gebruik van deze geneesmiddelen geleid. De kans op het ontstaan van ernstige maagdarmstoornissen (maagzweren en maagbloedingen) is duidelijk aanwezig. Deze bijwerkingen zijn niet alleen voor een individuele patiënt een ernstig probleem, maar zijn, vanwege het grote aantal langdurige gebruikers, ook een aanzienlijk probleem in de medische zorg als geheel. De beroepsgroepen hebben een scala aan interventies onderzocht en gepropageerd ter preventie van deze complicaties. Om hier een evenwichtige keuze uit te kunnen maken hebben zij richtlijnen opgesteld voor de voorschrijvende artsen. Zo is recentelijk de multidisciplinaire richtlijn «NSAID-gebruik en preventie van maagschade» ontwikkeld met ondersteuning van het Kwaliteitsinstituut voor de Gezondheidszorg (CBO). De richtlijn heeft tot doel het aantal maagdarmstoornissen en complicaties als gevolg van NSAID-gebruik te verminderen. Bij toepassing van de richtlijn zal aan patiënten met een verhoogd risico een preventiestrategie worden aangeboden. Ik beschouw het als de verantwoordelijkheid van de beroepsgroepen om deze richtlijnen toe te passen of anderszins tot kwalitatieve zorgverlening te komen. </antwoord>
      <noten afkomstig="antwoord"/>
   </antwoorden>
</kvr>
