<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cornielje en Cherribi (beiden VVD) aan de minister van Onderwijs, Cultuur en Wetenschappen over het plan van de Universiteit Leiden met betrekking tot biologische leerstoelen. (Ingezonden 3 juli 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14198
</item>
         <item attribuut="Inhoud">De universiteit van Leiden wil de biologische leerstoelen saneren, hoewel het evenwicht in leerstoelen in Nederland daardoor verstoord kan worden (zie ook eerdere vragen over dit onderwerp, Aanhangsels Handelingen nr. 1536, 1542 en 1631, Vergaderjaar 2000-2001).</item>
         <item attribuut="Rubriek">Hoger onderwijs (Studierichtingen) Wetenschap en technologie (Bètawetenschappen)</item>
         <item attribuut="Trefwoorden">Exacte wetenschappen Universiteiten</item>
         <item attribuut="Vindplaats">Kamervragen met antwoord 2000-2001, nr. 1632, Tweede Kamer</item>
         <item attribuut="Vraagnr_bij_indiening">2000113060</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Cornielje</persoon>
            <persoon partij="VVD">Cherribi</persoon>
         </item>
         <item attribuut="Datum_reaktie">2001-08-27</item>
         <item attribuut="Datum_indiening">2001-07-03</item>
         <item attribuut="Tekstcorrecties">In de aanhef van het antwoord van de minister wordt per abuis verwezen naar Aanhangsel Handelingen, nr. 1452, Vergaderjaar 2000-2001, terwijl het betreft: nr. 1542.</item>
         <item attribuut="Document-id">KVR14198</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3403" allpagenumbers="3403 3404" vetnummer="2000113060" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14198" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1632" onderwerp="" indiendatum="2001-07-3">
         <vrager partij="VVD" oorsprong="parlement">Cornielje</vrager>
         <vrager partij="VVD" oorsprong="parlement">Cherribi</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="27 augustus 2001), zie ook Aanhangsel nr. 1452, vergaderjaar 2000–2001">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de strategische visie «Biologie: een vitaal belang» van de Koninklijke Nederlandse Akademie van Wetenschappen? <voetnoot nummer="1"/>
      </vraag>
      <vraag nummer="2">Heeft u tijdens de begrotingsbehandeling in de Eerste Kamer gezegd dat «Wil het Nederlandse stelsel van hoger onderwijs, met name het universitaire stelsel, de komende jaren in staat zijn om de positie van dit moment te behouden, dan moet er meer samengewerkt worden, meer afstemming en meer differentiatie tussen de verschillende opleidingen komen»? Sluit het initiatief van de Biologische Raad en het Decanenoverleg Biologie hier niet naadloos op aan? </vraag>
      <vraag nummer="3">Heeft u kennisgenomen van de conceptplannen van de Faculteit Wiskunde en Natuurwetenschappen van de universiteit van Leiden over de sanering van biologische leerstoelen? </vraag>
      <vraag nummer="4">Blijft indien het voornemen wordt uitgevoerd het evenwicht in leerstoelen in Nederland voldoende intact, zoals weergegeven is in de strategische visie van de KNAW? </vraag>
      <vraag nummer="5">Zo niet, bent u bereid, hierover in contact te treden met het College van Bestuur van de Universiteit Leiden en de KNAW en te bevorderen dat dit evenwicht in stand gehouden wordt en de Tweede Kamer hierover te informeren? </vraag>
      <noten afkomstig="vraag">
         <noot nummer="1" datum="2001-06-23" bron="Volkskrant">Volkskrant, 23 juni 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, in de Eerste Kamer heb ik op 24 april jl. tijdens de behandeling van de onderwijsbegroting, toen wij spraken over de ontwikkeling van het bachelor-master stelsel in internationaal perspectief, deze woorden uitgesproken. De intentie van het bedoelde advies van de KNAW, dat op initiatief van de Biologische Raad en het Decanenoverleg Biologie tot stand kwam, is het formuleren van een landelijke, strategische visie op het universitair onderwijs en onderzoek in de biologie met de bedoeling om de onderlinge afstemming en profilering te versterken en dat spreekt mij derhalve bijzonder aan. Het is echter niet aan mij om uitspraken te doen over de concrete inhoud van het advies. </antwoord>
      <antwoord nummer="3">Ja, het college van bestuur van de Universiteit Leiden heeft mij per brief van 23 mei jl. geïnformeerd over het concept strategisch plan voor de faculteit wis- en natuurwetenschappen. De strekking van dit plan is naar mijn oordeel breder en genuanceerder dan met de typering «sanering van biologische leerstoelen» recht wordt gedaan. Het plan van het faculteitsbestuur, dat nog de status van concept heeft, betreft de gehele faculteit. Voor het opstellen van het plan waren, zo deelde het college van bestuur mij mee, verschillende aanleidingen: de noodzaak van bezuinigingen voor de gehele universiteit; herbezinning op de strategische taakontwikkeling van de faculteit in het licht van nationale en internationale wetenschappelijke ontwikkelingen; versterken van de samenwerking met het geneeskundig wetenschappelijk onderwijs en onderzoek, respectievelijk met de TU Delft. </antwoord>
      <antwoord nummer="4">De KNAW constateert in haar bedoelde advies ondermeer «als gevolg van veranderingen in samenstelling van de staf dreigt op een aantal, nationaal onmisbare, gebieden de groepsomvang beneden een kritische grens te komen......»; zij beveelt daarom aan voor een aantal specifieke terreinen, o.m. voor de diersystematiek, nationale kenniscentra op te richten (constatering nr. 3, pag. 40). De vraag of het evenwicht in leerstoelen in Nederland intact blijft indien het plan van de Universiteit Leiden tot uitvoering komt kan ik niet zonder meer beantwoorden. Daarbij merk ik op dat het criterium «intact blijven» niet het enige kan zijn. Het gaat hier om strategische keuzes voor de toekomst waarbij onvermijdelijk prioriteiten en posterioriteiten gesteld moeten worden. Daarbij spelen ook andere factoren een rol zoals de financiële randvoorwaarden en eigen strategische keuzes die door elke universiteit gemaakt worden. </antwoord>
      <antwoord nummer="5">Het ligt niet op de weg van de minister van OCenW om te interveniëren in de besluitvorming van de Universiteit Leiden met betrekking tot het profiel van de faculteit wis- en natuurwetenschappen. De verantwoordelijkheid voor het bepalen van de strategische koers ligt geheel bij de bestuursorganen van die universiteit, met inbegrip van de verantwoordelijkheid voor de landelijke afstemming van taken op het terrein van de biologie. Het college van bestuur van de Universiteit Leiden heeft mij verzekerd dat sprake zal zijn van een zorgvuldige afweging en besluitvorming. Gelet echter op het belang van landelijke afstemming en op de signalen van de KNAW zal ik de colleges van bestuur van de betrokken universiteiten en de KNAW uitnodigen voor overleg over de vraag op welke wijze een breed en gevarieerd landelijk patroon van voorzieningen op het terrein van de biologie verzekerd kan blijven, rekening houdend met het eigen strategisch beleid van elk der universiteiten enerzijds en anderzijds met de eisen die daaraan worden gesteld vanuit het landelijk en internationaal perspectief. Met name zal ik hierbij de Conventie inzake de Biologische Diversiteit betrekken, waarin afspraken zijn gemaakt over de gewenste expertise op het terrein van de taxonomie in de betrokken landen. Over de resultaten van dit overleg zal ik de Kamer informeren. </antwoord>
      <noten afkomstig="antwoord"/>
   </antwoorden>
</kvr>
