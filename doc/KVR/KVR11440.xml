<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Oedayraj Singh Varma (beiden GroenLinks) aan de minister van Binnenlandse Zaken en Koninkrijksrelaties over gouden handdrukregelingen op gemeentelijk niveau. (Ingezonden 3 maart 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11440
</item>
         <item attribuut="Inhoud">Vragen naar aanleiding van het televisieprogramma Zembla (29 februari 2000) over afvloeiingsregelingen van gemeente-ambtenaren, met name gemeentesecretarissen.</item>
         <item attribuut="Rubriek">Inkomen en rechtspositie (Loontoeslagen) Inkomen en rechtspositie (Ontslagen) Staats- en bestuursrecht (Gemeenten)</item>
         <item attribuut="Trefwoorden">Gemeenten Loontoeslagen Ontslagen Overheidspersoneel</item>
         <item attribuut="Vindplaats">Kamervragen met antwoord 1999-2000, nr. 1049, Tweede Kamer</item>
         <item attribuut="Vraagnr_bij_indiening">2990007840</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">2000-04-06</item>
         <item attribuut="Datum_indiening">2000-03-03</item>
         <item attribuut="Document-id">KVR11440</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2373" allpagenumbers="2373 2374" vetnummer="2990007840" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11440" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1049" onderwerp="" indiendatum="2000-03-3">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-04-6">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat gemeenten de afgelopen jaren tientallen miljoenen gulden aan gouden handdrukken hebben uitgegeven om hoge ambtenaren, veelal gemeentesecretarissen, uit hun functie te kunnen zetten? <voetnoot nummer="1"/>
      </vraag>
      <vraag nummer="2">Heeft u pogingen ondernomen om gemeenten aan te zetten tot een aanscherping van afvloeiingsregelingen vergelijkbaar met de maatregelen die op rijksniveau genomen zijn naar aanleiding van het verschijnen van het rapport Vergoedingen bij ontslag van werknemers en ambtenaren? Zo neen, waarom niet? </vraag>
      <vraag nummer="3">Is het u bekend of gemeenten zelf, bijvoorbeeld in VNG verband, plannen ontwikkelen om gemeenschappelijk tot een substantiële inperking van gouden handdrukken te komen? </vraag>
      <vraag nummer="4">Bent u bereid te onderzoeken of gemeenten gezamenlijk over willen gaan tot de vorming van een dienst (vergelijkbaar met of als onderdeel van de Algemene Bestuursdienst op Rijksniveau), die op detacheringbasis ambtenaren met managementtaken levert aan gemeenten? </vraag>
      <vraag nummer="5">Deelt u de mening dat een dergelijke opzet het mogelijk maakt om bijvoorbeeld gemeentesecretarissen sneller te rouleren of te herplaatsen, dan wel bij echte probleemgevallen over te gaan tot een meer uniforme en sobere afvloeiingsregeling? </vraag>
      <vraag nummer="6">Bent u bereid in deze richting nadere initiatieven te nemen, de juridische haken en ogen in kaart te brengen en de Kamer daarover te informeren? </vraag>
      <noten afkomstig="vraag">
         <noot nummer="1" datum="2000-02-29" bron="Zie het Vara-programma Zembla, episode «Gouden Handdrukken,">Zie het Vara-programma Zembla, episode «Gouden Handdrukken,, 29 februari 2000</noot>
      </noten>
   </vragen>
   <antwoorden aantal="4">
      <antwoord nummer="1">Er is nooit specifiek onderzoek gedaan naar aantal en omvang van «gouden handdrukken» in de gemeentelijke sector zodat mij geen concrete cijfers bekend zijn. Ik heb overigens de indruk dat de genoemde bedragen een optelling zijn van de maximaal mogelijke ontslaguitkeringen indien geen van de betrokkenen meer in staat zou zijn andere inkomsten uit arbeid te verwerven. </antwoord>
      <antwoord nummer="2">Het rapport «Vergoedingen bij ontslag van werknemers en ambtenaren» vormt het verslag van een in opdracht van het Ministerie van Sociale Zaken en Werkgelegenheid verricht onderzoek naar de praktijk van het vaststellen van vergoedingen in geval van ontslag van werknemers en ambtenaren, en naar de voor- en nadelen van bepaalde voorgestelde wijzigingen in het in de particuliere sector geldende ontslagrecht. Uit dit onderzoek is niet gebleken dat de vergoedingen welke ambtenaren ontvangen in het algemeen hoger zijn dan die van particuliere werknemers. Dit rapport heeft geen aanleiding gegeven tot het treffen van maatregelen in de overheidssector. De vragenstellers hebben waarschijnlijk gedoeld op het rapport «Benoeming, beloning en ontslag van topfunctionarissen in de (semi-) publieke sector» dat in december 1996 door het toenmalige Ministerie van Binnenlandse Zaken is uitgebracht. In dit rapport zijn ondermeer verwoord de binnen het kabinet gemaakte afspraken om onnodig dure afvloeiingsregelingen voor rijksambtenaren te voorkomen. Dit rapport is toegezonden aan de Raad voor het overheidspersoneelsbeleid, waarin de sociale partners in de overheidssector zijn verenigd. De regelgeving van de arbeidsvoorwaarden van gemeentepersoneel behoort tot de bevoegdheden van de gemeenten. Ook het ten aanzien van gemeenteambtenaren te voeren personeelsbeleid behoort uitsluitend tot de bevoegdheden van de gemeenten zelf. Gezien deze gemeentelijke autonomie op het gebied van het personeelsbeleid is het de taak en bevoegdheid van de gemeenteraden om maatregelen te treffen indien het vermoeden bestaat dat dit beleid niet optimaal gestalte krijgt. </antwoord>
      <antwoord nummer="3">Bij de zogenaamde gouden handdrukken gaat het anders dan in de marktsector, veelal om afkoop van bestaande wachtgeldrechten en bestaat er na afkoop voor de betrokkenen geen aanspraak meer op een uitkering ten laste van de gemeente. De VNG heeft mij medegedeeld dat zij haar leden bij de huidige mogelijkheid tot afkoop van individuele wachtgeldrechten, desgevraagd adviseert om zich ten aanzien van de omvang van deze afkoopsommen terughoudend op te stellen en uit te gaan van bestaande jurisprudentie, en de daarin opgenomen criteria. Overigens zal, tegelijkertijd met de invoering van de Werkloosheidswet voor het overheidspersoneel (naar verwachting per 2001) in de sector gemeenten een nieuwe bovenwettelijke (werkloosheids)regeling worden ingevoerd waarbij de hoogte van de afkoopbedragen sterk wordt verlaagd. </antwoord>
      <antwoord nummer="4, 5 en 6">Vooropgesteld zij dat het oprichten van een met de Algemene Bestuursdienst vergelijkbare dienst voor gemeenten een gemeentelijke aangelegenheid betreft. De regering wil daar niet in treden en zal voor de vorming van een dergelijke dienst dan ook geen initiatieven ondernemen. Gemeenten kunnen zelf kiezen of en met welke partners een dergelijke dienst wordt opgezet. Zo hoeven dergelijke verbanden niet beperkt te blijven tot alleen roulatiemogelijkheden van personeel tussen gemeenten, maar kunnen ook andere organisaties bij een dergelijk verband worden betrokken. Initiatieven van gemeenten om gemeentepersoneel op deze wijze sneller te laten rouleren zouden er in een aantal gevallen wellicht toe kunnen bijdragen te voorkomen dat afvloeiingsregelingen nodig zijn. Er bestaat overigens een initiatief van de Vereniging voor overheidsmanagement om te komen tot een decentrale algemene bestuursdienst. Dit heeft geleid tot oprichting van de Stichting Algemene Bestuursdienst voor decentrale overheden op 30 september 1999. Het enorme aantal afzonderlijke gemeentelijke werkgevers blijkt hierbij echter een groot praktisch probleem te zijn. Daarnaast zijn er diverse gespecialiseerde mobiliteitsbureaus actief die bemiddelen bij het zoeken naar herplaatsingsmogelijkheden. </antwoord>
      <noten afkomstig="antwoord"/>
   </antwoorden>
</kvr>
