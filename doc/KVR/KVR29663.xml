<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Teeven (VVD) en Wilders (PVV) aan de minister van Justitie over uitlatingen van de Nationaal Coördinator Terreurbestrijding. (Ingezonden 27 september 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29663
</item>
         <item attribuut="Inhoud">Vragen naar aanleiding van uitspraken van de Nationaal Coördinator Terrorismebestrijding (NCTb) in De Telegraaf en het Algemeen Dagblad van 24 september 2007. Hij zegt daarin dat uitspraken van bepaalde bij name genoemde politici bijdragen aan het plegen van terroristische aanslagen of het voorbereiden daarvan. Indieners zijn van mening dat het, als er geen concrete aanwijzingen zijn die dit onderbouwen, niet gepast is voor een topambtenaar om zulke meningen en suggesties te ventileren. Het is aan de minister om politieke uitspraken te doen en niet aan de NCTb.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid)</item>
         <item attribuut="Trefwoorden">Criminaliteitsbestrijding Terrorisme</item>
         <item attribuut="Vindplaats">Kamervragen met antwoord 2007-2008, nr. 229, Tweede Kamer</item>
         <item attribuut="Vraagnr_bij_indiening">2070800770</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven</persoon>
            <persoon partij="PVV">Wilders</persoon>
         </item>
         <item attribuut="Datum_reaktie">2007-10-10</item>
         <item attribuut="Datum_indiening">2007-09-27</item>
         <item attribuut="Document-id">KVR29663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="489" allpagenumbers="489 490" vetnummer="2070800770" code="0708tkkvr229" lopendefooter="Tweede Kamer, vergaderjaar 2007–2008, Aanhangsel" filenaam="KVR29663" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="229" onderwerp="" indiendatum="2007-09-27">
         <vrager partij="VVD" oorsprong="parlement">Teeven</vrager>
         <vrager partij="PVV" oorsprong="parlement">Wilders</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-10-10">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de mening van de Nationaal Coördinator Terreurbestrijding (NCTb) dat uitspraken van bepaalde politici, zoals de heren Wilders en Jami, bijdragen aan het plegen van terroristische aanslagen of het voorbereiden daarvan? <voetnoot nummer="1"/>Zo ja, zijn daarvoor concrete aanwijzingen of bestaat er concrete informatie waaruit blijkt dat die uitspraken leiden tot het plegen van terroristische aanslagen of het voorbereiden daarvan? Waarom is deze informatie niet eerder gemeld aan de vaste Kamercommissies voor Justitie en voor Binnenlandse Zaken en Koninkrijksrelaties dan wel aan de commissie voor de Inlichtingen- en de Veiligheidsdiensten? </vraag>
      <vraag nummer="2">Hebben de waarnemingen van de NCTb geleid tot het verhogen van het dreigingsniveau met betrekking tot terroristische aanslagen? Zo neen, waarom niet? </vraag>
      <vraag nummer="3">Deelt u de mening dat indien er geen concrete aanwijzingen en feiten zijn die de mening van de NCTb onderbouwen het de NCTb, als topambtenaar, niet past om meningen en suggesties meerdere malen te ventileren over de wenselijkheid van uitspraken van politici? </vraag>
      <vraag nummer="4">Deelt u de mening dat het uw verantwoordelijkheid is om politieke uitspraken te doen en niet de verantwoordelijkheid van de NCTb? Moet de NCTb zich niet meer bezig houden met concrete feiten en aanwijzingen en het bewustwordingproces onder de bevolking stimuleren? </vraag>
      <vraag nummer="5">Kunt u de Kamer zo snel mogelijk informeren over uw zienswijze? </vraag>
      <noten afkomstig="vraag">
         <noot nummer="1" datum="2007-09-24" bron="De Telegraaf en het Algemeen Dagblad">De Telegraaf en het Algemeen Dagblad, 24 september 2007</noot>
      </noten>
   </vragen>
   <antwoorden aantal="5">
      <antwoord nummer="1">Bij het inschatten van de terroristische dreiging voor Nederland in het algemeen of tegen bepaalde personen in het bijzonder is het voor de NCTb en andere daarbij betrokken diensten van groot belang of er concrete aanwijzingen voorhanden zijn en hoe hard deze zijn. Bij die inschatting wordt ook de factor voorstelbaarheid betrokken. Deze wordt onderbouwd aan de hand van onder meer ervaringsgegevens, analogieën met ontwikkelingen in het buitenland en kennis van ideologische opvattingen en sociaal-psychologische processen. De uitkomst van dit voortdurend herhaalde en bijgestelde inschattingsproces wordt voor de Nederlandse situatie in het algemeen periodiek vastgelegd in het Dreigingsbeeld Terorrisme Nederland (DTN). De toon en effecten van discussies over de islam komen hierin ook steevast aan de orde als een factor in de bepaling van de dreiging. De Commissie voor de Inlichtingen- en Veiligheidsdiensten krijgt volledig inzage in het DTN. Ook bij de inschatting van de dreiging tegen specifieke personen worden publieke uitlatingen en de effecten daarvan nadrukkelijk meegewogen in de dreigingsinschattingen. Als de uitkomst daarvan is dat een manifestatie van de dreiging op enigerlei wijze concreet of voorstelbaar is, kan de NCTb besluiten tot het nemen van daarop toegesneden beveiligingsmaatregelen. </antwoord>
      <antwoord nummer="2">Waarnemingen over risico’s van uitlatingen van specifieke personen hebben vooralsnog niet geleid tot aanpassing van het algemene dreigingsniveau voor Nederland. Wel hebben ze in specifieke, individuele gevallen aanleiding gegeven tot het nemen van beveiligingsmaatregelen. </antwoord>
      <antwoord nummer="3">Het is de taak van de NCTb om bij te dragen aan het zo klein mogelijk maken van de kans op een terroristische aanslag in Nederland. In dat verband mag van hem verwacht worden dat hij objectief waarneembare factoren die risicoverhogend werken signaleert en aanduidt. </antwoord>
      <antwoord nummer="4">Het doen van politieke uitspraken is uiteraard voorbehouden aan de betrokken bewindspersonen. Ik heb naar aanleiding van het gebeurde met de NCTb de afspraak gemaakt dat hij zich over contacten met massamedia en de algemene pers vooraf met de bewindspersonen verstaat. Binnen dit kader is het de taak van de NCTb de betrokken feiten en aanwijzingen publiek te maken, indien hij dit noodzakelijk acht om het risico op terroristische aanslagen in Nederland te verkleinen. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
