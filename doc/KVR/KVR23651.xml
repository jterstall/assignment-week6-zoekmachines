<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Van Heteren (beiden PvdA) aan de minister van Volksgezondheid, Welzijn en Sport over de sluiting van de grootste spermabank van Nederland. (Ingezonden 5 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23651
</item>
         <item attribuut="Inhoud">Vragen naar aanleiding van bericht dat de grootste spermabank van Nederland, die van het Leids Universitair Medisch Centrum zou worden gesloten, als gevolg van extra wettelijke eisen aan de omgang met lichaamsdelen. Wat zijn de gevolgen voor andere spermabanken in Nederland, alsmede paren die zijn aangewezen op de spermabanken (voor hun kinderwens)?</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Overig) Gezondheidszorg (Zorginstellingen)</item>
         <item attribuut="Trefwoorden">Academische ziekenhuizen Kunstmatige inseminatie</item>
         <item attribuut="Vindplaats">Kamervragen met antwoord 2004-2005, nr. 2212, Tweede Kamer</item>
         <item attribuut="Vraagnr_bij_indiening">2040517650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Van Heteren</persoon>
         </item>
         <item attribuut="Datum_reaktie">2005-08-24</item>
         <item attribuut="Datum_indiening">2005-07-05</item>
         <item attribuut="Document-id">KVR23651</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4415" allpagenumbers="4415 4416" vetnummer="2040517650" code="0405tkkvr2212" lopendefooter="Tweede Kamer, vergaderjaar 2004–2005, Aanhangsel" filenaam="KVR23651" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2212" onderwerp="" indiendatum="5juli 2005">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Van Heteren</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-08-24">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel over het sluiten van de grootste spermabank van Nederland; die van het Leids Universitair Medisch Centrum? <voetnoot nummer="1"/>
      </vraag>
      <vraag nummer="2">Is de sluiting het gevolg van extra eisen die de wetgever stelt aan de omgang met lichaamsmaterialen? Is hierover met de spermabanken overlegd? </vraag>
      <vraag nummer="3">Welke gevolgen zullen de maatregelen hebben voor andere spermabanken in Nederland? </vraag>
      <vraag nummer="4">Klopt het dat de maatregelen nadelige gevolgen hebben voor honderden onvruchtbare paren, lesbische stellen en alleenstaande vrouwen, en dat deze mensen op zoek moeten gaan naar andere klinieken om via donorzaad een kind te krijgen? Zo ja, wat vindt u hiervan? </vraag>
      <vraag nummer="5">Wat betekent deze sluiting ten aanzien van de wachtlijst en de wachttijden bij de klinieken voor mensen die een kinderwens hebben? Bent u er mee bekend dat de wachttijd op dit moment minimaal drie tot zes maanden bedraagt? Zo ja, wat is hierover uw mening? </vraag>
      <vraag nummer="6">Is het u bekend dat er paren ingaan op een commercieel aanbod, veelal in het buitenland? Wat is hierover uw oordeel? Is het u tevens bekend dat paren via internet naar donoren zoeken? Zo ja, wat vindt u van deze ontwikkeling? </vraag>
      <noten afkomstig="vraag">
         <noot nummer="1" datum="2005-06-24" bron="Algemeen Dagblad">Algemeen Dagblad, 24 juni 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De extra eisen die bij of krachtens de Wet Veiligheid Kwaliteit Lichaamsmateriaal (WVKL) gesteld worden gaan over de manier waarop met lichaamsmateriaal moet worden omgegaan. Het zijn bijvoorbeeld eisen aan het personeel dat de handelingen uitvoert en aan de ruimtes die gebruikt worden voor bewerking en opslag van sperma. Ook de gebruikte apparatuur moet goed zijn. Er dient verder een kwaliteitssysteem gebruikt te worden binnen de instelling. Met dit kwaliteitssysteem kan de kwaliteit van werken goed gewaarborgd worden, de kwaliteit van de door de bank geleverde producten (bijvoorbeeld het sperma) wordt dan ook beter gewaarborgd. Voor banken die hun werkwijze de afgelopen jaren regelmatig hebben aangepast aan de nieuwe inzichten ten aanzien van het werken in laboratoria zal het geen zware last zijn om aan de nieuwe wettelijke eisen te voldoen. Banken die hun werkwijze de afgelopen jaren weinig hebben aangepast zullen meer moeite moeten doen om aan de nieuwe eisen te voldoen. Tijdens het tot stand komen van de WVKL zijn de verschillende betrokken beroepsgroepen geconsulteerd over de concepttekst, ook de Nederlands Belgische Vereniging voor Kunstmatige Inseminatie (NBVKI) is hierbij betrokken geweest. Dit overleg heeft ondermeer geleid tot een subsidieverlening van VWS aan de NBVKI voor het project accreditatie semenbanken. In dit project heeft de NBVKI samen met andere betrokken beroepsgroepen en het CCKL (Stichting voor de bevordering van de kwaliteit van het laboratoriumonderzoek en voor de accreditatie van laboratoria in de gezondheidszorg) het «Landelijk protocol voor de semenbank» opgesteld en een bijbehorend accreditatietraject opgestart. Van spermabanken die het protocol volgen en zich laten accrediteren binnen het opgestelde accreditatietraject kan worden aangenomen dat zij voldoen aan de WVKL. De beroepsgroep heeft zich altijd positief en constructief opgesteld bij de formulering van wettelijke waarborgen voor de veiligheid en kwaliteit van het sperma dat gebruikt wordt bij de behandeling van kinderwens. Overigens is op 1 juni 2004 de Wet donorgegevens kunstmatige bevruchting (Wet DG) volledig in werking getreden. Deze wet maakt het voor personen die zijn geboren door toedoen van kunstmatige bevruchtingstechniek waarbij sprake was van eicel-, sperma- of embryodonatie mogelijk om kennis te nemen van hun afstammingsgegevens. Hiertoe moeten de klinieken waar de behandeling plaatsvindt de gegevens van de donoren doorgeven aan een centraal register dat die gegevens tachtig jaar bewaart. De klinieken hebben de administratie van hun gegevens hierop aan moeten passen. De Wet DG houdt in dat de anonimiteit van de donor niet langer meer is gewaarborgd. Dit laatste heeft er, volgens de beroepsgroep, toe geleid dat het totaal aantal donoren in Nederland, sinds het bekend worden van het voornemen de anonimiteitwaarborg op te heffen, is gedaald van ruim 900 in 1990 tot 185in 2005. Waarschijnlijk is dit ook een belangrijke reden voor de spermabank om tot sluiting over te gaan. </antwoord>
      <antwoord nummer="3">Zoals ik ook in mijn antwoord onder 2 aangegeven heb, zijn de gevolgen van de nieuwe wetgeving per spermabank verschillend. Afhankelijk van de wijze waarop binnen een bank de afgelopen jaren is omgegaan met de inzichten ter waarborging van veiligheid en kwaliteit zal het meer of minder inspanning kosten om te voldoen aan de eisen van de WVKL. Verschillende ziekenhuizen hebben echter bij hun afweging over het al dan niet indienen van een erkenningsaanvraag en de daarbij behorende noodzakelijke veranderingen er voor gekozen de activiteiten van de spermabank te staken. Bij deze afweging zal ook de dalende hoeveelheid beschikbare donoren een rol hebben gespeeld. </antwoord>
      <antwoord nummer="4">Het is mij bekend dat er wachtlijsten zijn voor de behandeling met donorsperma. Onduidelijk is in hoeverre de wachtlijsten zijn toegenomen als gevolg van de nieuwe wetgeving, het aantal vrouwen dat zelf op zoek gaat naar een donor is immers toegenomen. De noodzaak om op zoek te moeten gaan naar een andere kliniek voor behandeling met donorzaad geldt waarschijnlijk slechts voor een zeer kleine groep vrouwen. De nieuwe wetgeving heeft namelijk geen gevolgen voor sperma dat is opgeslagen voor de nieuwe wetgeving van kracht werd, de klinieken kunnen een behandeling dus continueren met het reeds opgeslagen sperma. Ik wil hierbij benadrukken dat de eisen in de WVKL als doel hebben de kwaliteit en veiligheid van het voor geneeskundige toepassing te gebruiken lichaamsmateriaal te waarborgen. Ook de vrouwen die donorsperma gebruiken dienen er van op aan te kunnen dat het sperma dat bij hen gebruikt wordt voor inseminatie, voldoet aan eisen van veiligheid en kwaliteit. </antwoord>
      <antwoord nummer="5">Zoals verondersteld wordt in vraag 4 zal een deel van de vrouwen op zoek gaan naar andere klinieken waar behandeling met donorsperma mogelijk is. Het is mogelijk dat klinieken besluiten om al ingezette behandelingen nog enige tijd te continueren met het daarvoor reeds opgeslagen sperma. Wellicht dat er tevens actiever gezocht zal worden naar een eigen donor. Uit het artikel in het Nederlands Tijdschrift voor Geneeskunde (2005, 18 juni (25)) blijkt dat het aantal vrouwen dat zich met een eigen donor aanmeldt bij een spermabank, in 15jaar tijd sterk gestegen is. Deze ontwikkeling zal een gunstig effect hebben op de wachttijd voor een fertiliteitbehandeling met sperma afkomstig uit de spermabank. In dit zelfde artikel is overigens sprake van een wachttijd variërend van een half jaar tot 3 jaar, deze wachttijd varieert overigens per spermabank. Bij de parlementaire behandeling van de WVKL en de Wet DG is de consequentie in de vorm van een terugloop van het aantal spermabanken en donoren onder ogen gezien. Het belang van veiligheid voor de betrokkenen en van het recht op kennis over afstammingsgegevens heeft hier echter geprevaleerd. </antwoord>
      <antwoord nummer="6">Het is de eigen verantwoordelijkheid van patiënten om wel of niet in te gaan op de commerciële aanbiedingen vanuit het buitenland. Het actief via de media naar donoren op zoek gaan gebeurt al langer, ook hier geldt de eigen verantwoordelijkheid van de betrokkenen. Ook deze ontwikkelingen waren tijdens de totstandkoming van de wetgeving te voorzien en zijn geen reden geweest om andere keuzen te maken. </antwoord>
      <noten afkomstig="antwoord"/>
   </antwoorden>
</kvr>
