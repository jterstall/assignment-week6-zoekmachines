<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) over geboorde tunnels voor de HSL. (Ingezonden 2 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6222
</item>
         <item attribuut="Rubriek">Verkeer, vervoer en waterstaat (Bruggen en tunnels) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Tunnels</item>
         <item attribuut="Vindplaats">Kamervragen met antwoord 1997-1998, nr. 470, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">1997-12-24</item>
         <item attribuut="Datum_indiening">1997-12-02</item>
         <item attribuut="Document-id">KVR6222</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="959" allpagenumbers="959 960" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6222" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="470" onderwerp="" indiendatum="1997-12-2">
         <vrager partij="VVD" oorsprong="parlement">Verbugt</vrager>
         <vraagt-aan/>
      </vraagdata>
      <antwoorddata antwoorddatum="1997-12-24">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wordt de aanleg van geboorde tunnels voor de HSL-Zuid (door het Groene Hart) en de Amsterdamse Noord-Zuidlijn veel duurder dan eerder geraamd in verband met problemen met grondeigenaren die niet in de wet geregeld zijn? <voetnoot nummer="1"/>
      </vraag>
      <vraag nummer="2">Klopt de conclusie van het onderzoek van de RU Leiden dienaangaande, dat alle seinen op rood staan voor de beoogde tunnelbouw? </vraag>
      <vraag nummer="3">In hoeverre zullen de juridische problemen met betrekking tot de verticale reikwijdte van de juridische eigendom en de daarmee samenhangende schaderegelingen een belemmering zijn bij de verdere uitwerking van lopende infrastructuurprojecten? </vraag>
      <vraag nummer="4">Hoe wil de regering bij de uitwerking van deze projecten omgaan met de eigendomsvraag en de belangen van grondeigenaren? </vraag>
      <vraag nummer="5">Wanneer kan de Tweede Kamer een kabinetsstandpunt tegemoet zien met betrekking tot het eerder uit de fractie van de VVD tijdens het debat over de HSL-Zuid gevraagde onderzoek aangaande het eigendomsvraagstuk in relatie tot het ondergronds bouwen? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-11-28" bron="Volkskrant">Volkskrant, 28 november 1997</noot>
         <noot nummer="2" documenttype="Kamerstuk" kamerstuk-id="22 026" documentnummer="26" documentpagina="53">Kamerstuk 22 026, nr. 26, blz. 53</noot>
      </noten>
   </vragen>
   <antwoorden aantal="5">
      <antwoord nummer="1">Neen. Het onderzoek van de rijksuniversiteit Leiden richtte zich op de privaatrechtelijke aspecten van de aanleg van boortunnels in het algemeen en niet zozeer op de aanleg van de HSL-boortunnel en de Noord/Zuid-lijn. Het onderzoek had geen betrekking op de aanlegkosten van deze beide projecten. </antwoord>
      <antwoord nummer="2">Neen. De aanleg van beide tunnels zal geen problemen ondervinden als gevolg van de eigendomssituatie. </antwoord>
      <antwoord nummer="3">Zoals de eerder aangehaalde studie van de rijksuniversiteit Leiden uitwijst, zal per situatie en per tunnel moeten worden bekeken hoe de verhouding is tot de eigenaar van de grond. Daar waar de tunnel zeer ondiep komt te liggen zal de bovengrond hoe dan ook in eigendom verworven moeten worden. Op gedeelten waar de tunnel dieper ligt, zoals bij de HSL-Zuid grotendeels het geval is, kan eerst getracht worden met de grondeigenaren tot overeenstemming te komen over het vestigen van een opstalrecht of een ander zakelijk recht. Als dit niet lukt zal gepoogd worden tot minnelijke overeenstemming te komen over grondaankoop. Uiteindelijk is – als dit niet lukt – onteigening mogelijk. Voor dit laatste is geen aanpassing van de wetgeving nodig. Alleen bij nog dieper liggende tunnels, waarvan de aanleg geen merkbare invloed op het maaiveldniveau teweeg brengt, is het mogelijk dat het instrument van de Onteigeningswet niet toegepast kan worden omdat daar de noodzaak tot onteigening zou kunnen ontbreken. In dat geval is de overheid, teneinde de eigendom van de tunnel te verkrijgen, aangewezen op overeenstemming over bijvoorbeeld opstalrechten met grondeigenaren. Een probleem kan ontstaan als grondeigenaren daaraan niet meewerken. Het treffen van een wettelijke voorziening, met het oog op die gevallen, is onderwerp van overleg op ambtelijk niveau. Voor lopende infrastructuurprojecten wordt op dit punt geen vertraging voorzien. Er bestaat overigens geen aparte schaderegeling, die zich richt op juridische problemen met de verticale reikwijdte van de eigendom. Die is ook niet noodzakelijk. Bij eventuele onteigeningen wordt de eigendom in zijn totaliteit betrokken, conform de bestaande systematiek in de Onteigeningswet. </antwoord>
      <antwoord nummer="4">In alle gevallen wordt zorgvuldig met de belangen van grondeigenaren omgegaan. Voor bepaalde situaties, die zich bij de HSL-Zuid overigens niet voordoen, geeft de studie aan dat de wetgeving nog niet geheel daarop is toegesneden. Het gaat dan met name om de eigendom bij zeer diep gelegen tunnels (zie het antwoord op vraag 3). Het treffen van een wettelijke voorziening wordt ten aanzien van dit punt overwogen. Dit behoeft overigens de voortgang van projecten niet in de weg te staan; zorgvuldige communicatie met de betrokken burgers is daarbij voortdurend van groot belang. </antwoord>
      <antwoord nummer="5">Een kabinetsstandpunt over eigendomsvragen in relatie tot ondergronds bouwen is er nog niet; wel wordt het treffen van een wettelijke voorziening, die een antwoord moet bieden op de zich voor bepaalde tunnels voordoende vragen, overwogen. Op ambtelijk niveau is hierover contact tussen de departementen van Verkeer en Waterstaat, Volkshuisvesting, Ruimtelijke Ordening en Milieubeheer en Justitie. </antwoord>
      <noten afkomstig="antwoord"/>
   </antwoorden>
</kvr>
