<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Binnenlandse Zaken en Koninkrijkrelaties, van Justitie, van Sociale Zaken en Werkgelegenheid en van Economische Zaken over de klokkenluidersregeling. (Ingezonden 20 oktober 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24320
</item>
         <item attribuut="Inhoud">Vragen naar aanleiding van een bericht in het Algemeen Dagblad van 18 oktober 2005 dat een groot deel van de beursgenoteerde ondernemingen geen klokkenluidersregeling zou hebben. Zijn de bewindslieden bereid tot het nemen van wettelijke maatregelen?</item>
         <item attribuut="Rubriek">Bedrijfsleven en industrie (Ondernemingen) Inkomen en rechtspositie (Overig)</item>
         <item attribuut="Trefwoorden">Ondernemingen Rechtspositie</item>
         <item attribuut="Vindplaats">Kamervragen met antwoord 2005-2006, nr. 362, Tweede Kamer</item>
         <item attribuut="Vraagnr_bij_indiening">2050601860</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-11-15</item>
         <item attribuut="Datum_indiening">2005-10-20</item>
         <item attribuut="Document-id">KVR24320</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="781" allpagenumbers="781 782" vetnummer="2050601860" code="0506tkkvr362" lopendefooter="Tweede Kamer, vergaderjaar 2005–2006, Aanhangsel" filenaam="KVR24320" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="362" onderwerp="" indiendatum="2005-10-20">
         <vrager partij="SP" oorsprong="parlement">De Wit</vrager>
         <vraagt-aan>de ministers van Binnenlandse Zaken en Koninkrijkrelaties, van Justitie, van Sociale Zaken en Werkgelegenheid en van Economische Zaken</vraagt-aan>
      </vraagdata>
      <antwoorddata antwoorddatum="2005-11-15">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat een deel van de beursgenoteerde organisaties, in afwijking van de voorschriften van de commissie Tabaksblatt, geen klokkenluidersregeling heeft? <voetnoot nummer="1"/>
      </vraag>
      <vraag nummer="2">Hoe oordeelt u hierover? </vraag>
      <vraag nummer="3">Gaat u deze organisaties aanspreken op hun verantwoordelijkheid? </vraag>
      <vraag nummer="4">Wat gaat u doen om ervoor te zorgen dat iedere private organisatie een klokkenluidersregeling heeft? </vraag>
      <vraag nummer="5">Bent u thans overtuigd van het feit dat, zonder wettelijke dwang, private organisaties nooit allemaal een klokkenluidersregeling zullen instellen? Hoe oordeelt u daarover? </vraag>
      <vraag nummer="6">Bent u gezien de ontwikkelingen bereid nu wel wettelijke maatregelen te nemen, in tegenstelling tot wat u eerder berichtte? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-10-18" bron="Algemeen Dagblad">Algemeen Dagblad, 18 oktober 2005</noot>
         <noot nummer="2" datum="2005-04-6" bron="Staatscourant">Staatscourant, 6 april 2005</noot>
      </noten>
   </vragen>
   <antwoorden aantal="3">
      <antwoord nummer="1 en 2">Of en in welke mate beursgenoteerde organisaties een klokkenluidersregeling hebben is ons vooralsnog niet bekend. Van het door vragensteller bedoelde onderzoek is geen rapport beschikbaar. Over de bevindingen en de conclusies van dit onderzoek kunnen wij ons derhalve geen oordeel vormen. De door vragensteller bedoelde Nederlandse corporate governance code (code Tabaksblat) bevat onder meer een zogenoemde klokkenluiders-regeling. Het gaat dan om de best practice bepaling van artikel II.1.6 van de code (Stcrt. 2004, 250). Op 30 december 2004 is deze code aangewezen als gedragscode in de zin van artikel 2:391 lid 4 BW (Stb. 2004, 747). Daarbij is tevens bepaald, dat de beursgenoteerde vennootschap in het jaarverslag mededeling doet over de naleving van de principes en best practice bepalingen van deze gedragscode. Indien de vennootschap die principes of best practice bepalingen niet heeft nageleefd of niet voornemens is deze in het lopende en daaropvolgende boekjaar na te leven, doet zij daarvan in het jaarverslag gemotiveerd opgave. Het hebben van een klokkenluidersregeling is voor beursgenoteerde vennootschappen derhalve geen expliciete wettelijke verplichting, maar aandeelhouders en ondernemingsraad kunnen het bestuur hierop wel aanspreken. Voorts wordt opgemerkt, dat de monitoring commissie corporate governance (commissie Frijns) eind dit jaar zal rapporteren over de naleving door beursgenoteerde vennootschappen van de code Tabaksblat. Het kabinet zal de Tweede Kamer over deze rapportage informeren, alsook over zijn standpunt ter zake. Overigens wordt opgemerkt, dat in de gezamenlijke brief van de ministers van Economische Zaken, van Sociale Zaken en Werkgelegenheid en van Justitie van 5 april 2005 aan de Tweede Kamer (Kamerstukken 2004–2005, 28 244, nr. 98), is aangekondigd dat in 2006 de met de Verklaring van de Stichting van de Arbeid beoogde zelfregulering door sociale partners op ondernemings- dan wel bedrijfstakniveau met betrekking tot klokkenluiders-regelingen, zal worden geëvalueerd. Bedoeld evaluatie-onderzoek – dat momenteel in overleg met de Stichting van de Arbeid wordt voorbereid – zal in de eerste helft van het komende jaar worden uitgevoerd. Ik streef ernaar de Tweede Kamer nog voor het zomerreces van 2006 over de bevindingen van bedoeld evaluatie-onderzoek en het kabinetstandpunt ter zake te informeren. </antwoord>
      <antwoord nummer="3">In het Algemeen Overleg met de vaste commissies voor Economische Zaken, voor Justitie en voor Sociale Zaken en Werkgelegenheid op 23 juni 2005 over de positie van klokkenluiders heb ik aangegeven, dat door het kabinet zelfregulering door werkgevers- en werknemers-organisaties, belangrijk wordt geacht. Vervolgens heb ik de Stichting van de Arbeid bij brief van 9 augustus 2005 over het in 2006 te houden evaluatie-onderzoek bericht en benadrukt, dat sociale partners zelf verantwoordelijk zijn voor het tot stand komen van klokkenluiders-regelingen in ondernemingen. Ook heb ik de Stichting gevraagd bedoelde zelfregulering nogmaals uitdrukkelijk onder de aandacht van sociale partners op ondernemings- en bedrijfstakniveau te brengen, ten einde te bevorderen dat klokkenluidersregelingen tot stand worden gebracht waar dat nog niet het geval is. </antwoord>
      <antwoord nummer="4 t/m 6">Vooralsnog worden de bevindingen van de commissie Frijns en van het begin 2006 uit te voeren evaluatie-onderzoek afgewacht. Aan de hand van deze bevindingen zal het kabinet zich een oordeel vormen over de bescherming van klokkenluiders in ondernemingen en – indien nodig – over nader te nemen maatregelen ter zake. Hierop willen wij thans niet vooruit lopen. </antwoord>
      <noten afkomstig="antwoord"/>
   </antwoorden>
</kvr>
