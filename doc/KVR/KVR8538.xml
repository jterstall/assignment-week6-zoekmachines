<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over verouderde bestemmingsplannen. (Ingezonden 20 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8538
</item>
         <item attribuut="Inhoud">Betreft het handhaven van artikel 33 WRO en het standpunt van de minister van VROM t.a.v. verouderde bestemmingsplannen.</item>
         <item attribuut="Rubriek">Ruimtelijke ordening en infrastructuur (Bestemmingsplannen)</item>
         <item attribuut="Trefwoorden">Bestemmingsplannen</item>
         <item attribuut="Vindplaats">Kamervragen met antwoord 1998-1999, nr. 636, Tweede Kamer</item>
         <item attribuut="Vraagnr_bij_indiening">2989903600</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-01-20</item>
         <item attribuut="Datum_indiening">1998-11-20</item>
         <item attribuut="Document-id">KVR8538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1299" allpagenumbers="1299 1300" vetnummer="2989903600" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8538" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="636" onderwerp="" indiendatum="1998-11-20">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-01-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het handhaven van artikel 33 WRO geen speerpunt van beleid? <voetnoot nummer="1"/>
      </vraag>
      <vraag nummer="2">Houden uw ministerie of de provinciebesturen niet bij welke gemeenten niet over (wettelijk) actuele bestemmingsplannen beschikken? Zo neen, waarom niet? </vraag>
      <vraag nummer="3" voetnoot="2">Ziet u naar aanleiding van de nieuwe gegevens van provincies, VNG en NVOB aanleiding uw standpunt over verouderde bestemmingsplannen <voetnoot nummer="2"/>te herzien? </vraag>
      <vraag nummer="4" voetnoot="3">Hoe is de stand van zaken van de uitwerking van de stimulerende maatregelen voor het actualiseren van verouderde bestemmingsplannen, waarover in de nota naar aanleiding van het verslag wordt gesproken? <voetnoot nummer="3"/>Kan een indicatie worden gegeven van de termijn waarbinnen de aangekondigde stimuleringsmaatregelen operationeel zullen zijn? </vraag>
      <vraag nummer="5">Bent u bereid deze vragen te beantwoorden vóór de plenaire behandeling van het wetsvoorstel 25 311, wijziging WRO? </vraag>
      <noten afkomstig="vraag">
         <noot nummer="1" datum="1998-11-18" bron="Zie: Cobouw" titel="Aanpassen bestemmingsplan geen speerpunt van beleid">Zie: Cobouw, 18 november 1998: «Aanpassen bestemmingsplan geen speerpunt van beleid»</noot>
         <noot nummer="2">25 311, nr. 6, p. 23 e.v</noot>
         <noot nummer="3">25 311, nr. 6, p. 25</noot>
      </noten>
   </vragen>
   <antwoorden aantal="5">
      <antwoord nummer="1">Ja, het handhaven van artikel 33 van de Wet op de Ruimtelijke Ordening (WRO) is geen speerpunt van beleid. </antwoord>
      <antwoord nummer="2">Nee. De provinciebesturen en inspecties voor de ruimtelijke ordening van het Ministerie van Volkshuisvesting, Ruimtelijke Ordening en Milieubeheer houden niet actief bij welke gemeenten wel of niet beschikken over bestemmingsplannen ten aanzien waarvan is voldaan aan artikel 33 WRO, maar kunnen dat wel nagaan. Zij beschikken alle over gegevens met betrekking tot de inhoud en de stand van zaken ten aanzien van de procedure van de bestemmingsplannen. </antwoord>
      <antwoord nummer="3">De gegevens van provincies, VNG en NVOB zoals verwoord in het artikel in Cobouw van 18 november 1998 zijn mij al langer bekend. Zij vormen voor mij geen aanleiding tot herziening van het beleid. Naar aanleiding van het artikel merk ik verder het volgende op. In de eerste plaats wordt er ten onrechte van uitgegaan dat bij actuele bestemmingsplannen artikel 19 van de WRO aanzienlijk minder wordt toegepast, met andere woorden dat er aanzienlijk minder vrijstellingen van het bestemmingsplan worden verleend. Uit onderzoek is gebleken dat dit niet het geval is en dat toepassing van artikel 19 slechts iets vaker voorkomt bij verouderde bestemmingsplannen dan bij actuele. In de tweede plaats wordt gesteld dat een bestemmingsplanherziening vier tot vijf ton kost. Dit bedrag is sterk overdreven. In het kader van het departementale project «Actualisering bestemmingsplannen buitengebied» is gebleken dat, zeker in geval van intergemeentelijke samenwerking, vaak reeds voor enkele tienduizenden guldens een adequate bestemmingsregeling kan worden vervaardigd. Naarmate een plan meer omstreden is en bezwaren oplevert, kunnen de (proces)kosten sterk toenemen. Daar staat tegenover dat dit kosten zijn die via de grondexploitatie weer grotendeels kunnen worden verrekend, althans voor zover het bestemmingsplan rendabele bestemmingen bevat. Plankosten behoeven derhalve niet a priori een belemmering te vormen voor plantontwikkeling. </antwoord>
      <antwoord nummer="4">De activiteiten in het kader van het Vinex-beleid gericht op de actualisering van bestemmingsplannen voor het buitengebied zijn succesvol geweest. Voor bestemmingsplanherzieningen die noodzakelijk zijn geworden in verband met de planologische doorwerking van de beleidslijn Ruimte voor de rivier bied ik financiële steun en ook dit verloopt goed: alle betrokken gemeenten nemen hieraan deel. Om het opstellen van bestemmingsplannen te vereenvoudigen heeft het Nederlands Instituut voor Ruimtelijke Ordening en Volkshuisvesting (NIROV) de publicatie «Op dezelfde leest II» uitgebracht als hulpmiddel bij de opstelling van planvoorschriften. Het ontwikkelde software-pakket, dat voorziet in een digitale koppeling tussen plankaarten en voorschriften voldoet nog niet geheel aan de verwachtingen. Verder zal ik in overleg met de provincies nagaan of er nog andere mogelijkheden zijn om gemeenten te stimuleren hun bestemmingsplannen actueel te houden. Ik zoek het daarbij vooral in oplossingen in de technisch-logistieke sfeer, want op dat terrein doen zich kansrijke technologische ontwikkelingen voor die, naar het mij voorkomt, op termijn tot versnelling, versimpeling en verduidelijking ook voor de burger kunnen leiden. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
