<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over capaciteitsproblemen Noordned. (Ingezonden 27 april 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11706
</item>
         <item attribuut="Inhoud">De vragen zijn een aanvulling op eerder gestelde vragen van het lid Reitsma op 20 april 2000 (2990010320).</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1999-2000, nr. 1290, Tweede Kamer</item>
         <item attribuut="Vraagnr_bij_indiening">2990010380</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2000-05-22</item>
         <item attribuut="Datum_indiening">2000-04-27</item>
         <item attribuut="Document-id">KVR11706</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2887" allpagenumbers="2887 2888" vetnummer="2990010380" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11706" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1290" onderwerp="" indiendatum="2000-04-27">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-05-22">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is de oorzaak van de capaciteitsproblemen bij Noordned, op de lijn Leeuwarden–Groningen? <voetnoot nummer="1"/>
      </vraag>
      <vraag nummer="2">Wie is verantwoordelijk voor het sluiten van prestatiecontracten met Noordned? </vraag>
      <vraag nummer="3">Is het waar dat er met Noordned op 28 mei 1999 een prestatiecontract gesloten had moeten worden en dat dat tot op heden nog niet gebeurd is? Zo ja, waarom is dit contract nog steeds niet gesloten? </vraag>
      <vraag nummer="4">Indien er wel een prestatiecontract bestaat, kunt u dan aangeven wat er over het oplossen van capaciteitsproblemen in dit contract staat? Hoe is het dan mogelijk dat dit soort capaciteitsproblemen zich desondanks voordoen? </vraag>
      <vraag nummer="5">Welke maatregelen zijn nu nodig om dit capaciteitsprobleem op korte termijn op te lossen? Wie dient deze maatregelen dan te nemen? Op welke termijn is het probleem opgelost? </vraag>
      <vraag nummer="6">Acht u in het algemeen maatregelen gewenst om dit soort situaties in de toekomst te kunnen voorkomen? Zo ja, welke maatregelen denkt u te gaan treffen en wanneer? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-04-20" bron="Telegraaf" titel="Treinreizigers vechten om plek">Telegraaf, 20 april 2000: «Treinreizigers vechten om plek»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Reitsma, ingezonden 20 april 2000. </toelichting>
   <antwoorden aantal="6">
      <antwoord nummer="1">De vervoerder heeft mij bericht dat in de periode van donderdag 13 april 2000 tot en met, 19 april 2000, 13 treinbakken defect waren, dat is ruim 30% van het totaal. Ook NS Reizigers kampte in die periode in het Noorden met uitval van treinen. De technische oorzaken waren onder meer defecte aandrijfassen, draaistellen en hydrauliek. Nedtrain, die voor NoordNed het onderhoud aan haar treinen verzorgt, had onvoldoende onderdelen in voorraad, aanvulling van die voorraad stuitte op leveringsproblemen bij de industrie in Europa. Reparatie van de treinen duurde daardoor langer dan noodzakelijk. Op 19 april 2000 heeft NoordNed een brandbrief gezonden aan de directie van Nedtrain als onderhoudsbedrijf en NS Reizigers als verhuurder van het betreffende materieel. Daarin werd er op aangedrongen nog voor het paasweekeinde voldoende treinen rijklaar te maken. Dit resulteerde in de reparatie van 7 treinbakken op 20 april 2000 en nog eens 2 treinbakken in het paasweekeinde. De treindiensten konden daardoor vanaf 21 april 2000 weer allemaal gereden worden, zij het dat alleen in de spits hier en daar met een iets kortere trein is gereden. </antwoord>
      <antwoord nummer="2">Aan rijkszijde ligt de verantwoordelijkheid voor het sluiten van een specifiek openbaredienstcontract voor de treindienst Leeuwarden–Groningen bij de minister van Verkeer en Waterstaat. Daarbij geldt echter het volgende. Door NS Reizigers is indertijd de treindienst Leeuwarden–Groningen ingebracht in NoordNed Personenvervoer BV. De reden daarvoor was naar de mening van beide partijen (NS Reizigers en NoordNed) dat daarmee een betere startpositie voor NoordNed kon worden bereikt. Dezerzijds bestond daartegen geen bezwaar en de betrokken provincies hebben er mee ingestemd. Anderzijds kan het sluiten van een openbaredienstcontract met NoordNed niet los gezien worden van het beëindigen dan wel opschorten van de verplichtingen van NSR op grond van de verlengde overeenkomst op Hoofdlijnen, bijlage X Openbaredienstcontract overgangsperiode reizigersvervoer NS. </antwoord>
      <antwoord nummer="3">Formeel is het juist dat op 28 mei 1999 hiervoor een openbaredienstcontract met NoordNed gesloten moest zijn. De oorzaak voor het nog niet afgerond zijn van dat contract ligt in de bovengenoemde complexe verhouding alsmede het nog ontbreken van voldoende zicht op de uitwerking van de marktwerking in vervolg op de Nota Derde eeuw spoor in wet- en regelgeving. Op korte termijn zal de verplichting van NS Reizigers worden beëindigd dan wel opgeschort en tegelijkertijd een openbaredienstcontract met NoordNed worden gesloten. </antwoord>
      <antwoord nummer="4">Formeel is er nog geen openbaredienstcontract met NoordNed voor de treindienst Leeuwarden–Groningen. </antwoord>
      <antwoord nummer="5">Gegeven het incidentele karakter van de problemen waar het hier over gaat is voorkoming daarvan nauwelijks mogelijk. Daarnaast is er sprake van een grote krapte aan voor Nederland geschikt treinmaterieel in vrijwel geheel Europa. Zoals bij het antwoord op vraag 1 aangegeven, gaat het hier om een incidenteel probleem. Ik ga ervan uit dat de vervoerder met het onderhoudsbedrijf en de verhuurder goede afspraken zal maken om dergelijke problemen in deze orde van grootte in de toekomst te voorkomen. In zijn algemeenheid heeft de beschikbaarheid van materieel mijn aandacht. Om meer inzicht te krijgen in de mogelijkheden voor (potentiële) vervoerders om tijdig geschikt materieel tegen een verantwoord kostenniveau beschikbaar te krijgen, heb ik onlangs opdracht gegeven hiernaar een onderzoek te doen. In de opdracht is opgenomen dat wanneer mocht blijken dat dit zonder aanvullende maatregelen niet kan worden gegarandeerd, dat dan voorstellen voor dergelijke maatregelen worden gedaan. </antwoord>
      <antwoord nummer="6">Ook ik ben van mening dat het spoorvervoer conform de gepubliceerde dienstregeling dient te worden uitgevoerd. Indien zich daar incidentele problemen bij voordoen, zijn mijn maatregelen voornamelijk beperkt tot het aanbrengen van prikkels die de ondernemer ertoe moeten leiden die problemen te voorkomen. Voor een meer structurele benadering van het materieelgebruik wacht ik de uitkomsten van de onder antwoord 5 genoemde studie af. </antwoord>
      <noten afkomstig="antwoord"/>
   </antwoorden>
</kvr>
