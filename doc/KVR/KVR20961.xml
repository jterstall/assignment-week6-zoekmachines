<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ã–rgÃ¼ (VVD) aan de staatssecretaris van Onderwijs, Cultuur en Wetenschap, mw. Van der Laan, over de nieuwe televisiegids TVFilm. (Ingezonden 2 augustus 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20961
</item>
         <item attribuut="Inhoud">AVRO is bezig een televisiegids te ontwikkelen waarin ook recensies van nieuwe bioscoopfilms zullen verschijnen en aandacht wordt besteed aan dvd's, video's, games, internet, gsm's en muziek. Wordt hiermee de Mediawet overschreden?</item>
         <item attribuut="Rubriek">Communicatie, media en informatievoorziening (Hard- en software) Communicatie, media en informatievoorziening (Pers) Communicatie, media en informatievoorziening (Radio en televisie)</item>
         <item attribuut="Trefwoorden">Audiovisuele media Televisie Tijdschriften</item>
         <item attribuut="Vindplaats">Kamervragen met antwoord 2003-2004, nr. 2145, Tweede Kamer</item>
         <item attribuut="Vraagnr_bij_indiening">2030418930</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Ã–rgÃ¼</persoon>
         </item>
         <item attribuut="Datum_reaktie">2004-08-24</item>
         <item attribuut="Datum_indiening">2004-08-02</item>
         <item attribuut="Document-id">KVR20961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4533" allpagenumbers="4533 4534" vetnummer="2030418930" code="0304tkkvr2145" lopendefooter="Tweede Kamer, vergaderjaar 2003–2004, Aanhangsel" filenaam="KVR20961" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2145" onderwerp="" indiendatum="2004-08-2">
         <vrager partij="VVD" oorsprong="parlement">Ã–rgÃ¼</vrager>
         <vraagt-aan>de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="24augustus 2004">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Weet u dat de AVRO het voornemen heeft dit najaar een nieuwe televisiegids, genaamd TVFilm, uit te brengen? <voetnoot nummer="1"/>
      </vraag>
      <vraag nummer="2">Werkt de AVRO al ruim een jaar aan de nieuwe programmagids, waarin naast programmagegevens ook recensies van nieuwe landelijke bioscoopfilms zullen verschijnen en aandacht zal worden besteed aan dvd’s, video’s, games, internet, gsm’s en muziek? Zo ja, deelt u de mening dat daarmee sprake is van een nevenactiviteit? </vraag>
      <vraag nummer="3">Heeft de AVRO zijn werkzaamheden met betrekking tot het bewuste blad als nevenactiviteit aangemeld bij het Commissariaat voor de Media? Zo ja, wanneer is dat gebeurd? </vraag>
      <vraag nummer="4">Deelt u de mening dat omroepen geen nevenactiviteiten mogen verrichten indien deze leiden of kunnen leiden tot concurrentievervalsing ten opzichte van andere aanbieders van dezelfde of vergelijkbare goederen of diensten, ingevolge artikel 57a, lid 1c Mediawet? Zo ja, bent u van oordeel dat de AVRO zich met zijn werkzaamheden met betrekking tot het blad TVFilm schuldig maakt aan concurrentievervalsing? </vraag>
      <vraag nummer="5">Bent u bereid het Commissariaat voor de Media te laten onderzoeken of de AVRO zich met zijn werkzaamheden met betrekking tot het blad TVFilm schuldig maakt aan overtreding van artikel 57a, lid 1c Mediawet? </vraag>
      <vraag nummer="6">Bent u bereid het Commissariaat voor de Media tevens te laten onderzoeken of andere omroepverenigingen zich door activiteiten met betrekking tot eventuele nieuwe televisiegidsen en elektronische programma-informatieleveranciers zoals internet en Elektronische Programmagidsen (EPG’s) schuldig maken aan overtreding van de Mediawet? </vraag>
      <vraag nummer="7">Verricht het Commissariaat voor de Media momenteel onderzoek naar de financiering van www.tvgids.nl, sinds langer dan vijf jaar een nevenactiviteit van AVRO, KRO en NCRV? Zo neen, waarom niet? Zo ja, wanneer zal dat onderzoek zijn afgerond? </vraag>
      <noten afkomstig="vraag">
         <noot nummer="1" datum="2004-06-24" bron="AVRO introduceert tv- en filmgids, de Volkskrant">AVRO introduceert tv-en filmgids, de Volkskrant, 24 juni 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Artikel 57, eerste lid, van de Mediawet bepaalt dat alle activiteiten en werkzaamheden van een instelling die zendtijd heeft verkregen, die niet rechtstreeks verband houden met of ten dienste staan van de uitoefening van de taak, bedoeld in artikel 13c, eerste lid, van de Mediawet, worden aangemerkt als nevenactiviteiten, met uitzondering van de verenigingsactiviteiten van een omroepvereniging. Het maken en uitgeven van een (programma)blad, in dit geval een nieuwe televisiegids, is een nevenactiviteit. Mij is thans niet bekend hoe lang de AVRO inmiddels aan (de voorbereiding van) de nieuwe programmagids werkt. Het Commissariaat voor de Media zal in het kader van zijn toetsing van de activiteit beoordelen of de aanmelding van de activiteit bij het Commissariaat tijdig heeft plaatsgevonden. </antwoord>
      <antwoord nummer="3">De AVRO heeft het per 1 september 2004 uitgeven van een programmablad met als voorlopige titel «TV Film» bij het Commissariaat aangemeld op 22 juni 2004. </antwoord>
      <antwoord nummer="4">Dat omroepen geen nevenactiviteiten mogen verrichten indien deze leiden of kunnen leiden tot concurrentievervalsing, volgt uit de wet. Volgens artikel 57a, eerste lid, van de Mediawet is het verrichten van nevenactiviteiten uitsluitend toegestaan indien de nevenactiviteiten verband houden met de hoofdtaak, geen nadelige invloed hebben op de hoofdtaak en niet leiden of kunnen leiden tot concurrentievervalsing ten opzichte van andere aanbieders van dezelfde of vergelijkbare goederen of diensten. Voorts mogen nevenactiviteiten op grond van artikel 55 van de Mediawet niet dienstbaar zijn aan het maken van winst door derden. De toetsing van nevenactiviteiten is de verantwoordelijkheid van het Commissariaat voor de Media, die op grond van de Mediawet belast is met het toezicht op de activiteiten van omroepen. Het is dus niet aan mij de activiteiten van de AVRO met betrekking tot de nieuwe televisiegids te beoordelen. Het toetsingskader dat het Commissariaat hanteert is neergelegd in de Richtlijn Neven- en Verenigingsactiviteiten publieke omroep van het Commissariaat. </antwoord>
      <antwoord nummer="5 en 6">Het Commissariaat toetst ambtshalve of op verzoek van een belanghebbende of een nevenactiviteit of een neventaak is toegestaan. De omroepen zijn verplicht nevenactiviteiten en neventaken uiterlijk op het moment dat met het verrichten daarvan daadwerkelijk wordt begonnen te melden bij het Commissariaat. Een niet gemelde nevenactiviteit of neventaak waarmee al daadwerkelijk is begonnen, zal het Commissariaat dan ook houden voor een verboden activiteit, tenzij de omroepinstelling aannemelijk maakt dat het niet melden niet verwijtbaar is. Het Commissariaat neemt alle nevenactiviteiten en neventaken op in het openbare Register neventaken en nevenactiviteiten. Daarin worden ook relevante beslissingen van het Commissariaat met betrekking tot de geregistreerde nevenactiviteiten en neventaken vermeld. Het Commissariaat toetst in beginsel niet eerder dan vanaf de ingangsdatum van de activiteit of aan de criteria is voldaan. Toetsing geschiedt eerder indien de betreffende omroep daarom expliciet verzoekt. Voorts voert het Commissariaat periodieke controles uit om vast te stellen of nog steeds aan de toetsingscriteria is voldaan. Het toezicht op het verrichten van nevenactiviteiten en neventaken vormt aldus onderdeel van het reguliere en doorlopende toezicht van het Commissariaat op de activiteiten van omroepen. Alle activiteiten van de omroepverenigingen, waaronder die met betrekking tot televisiegidsen en elektronische programma-informatieleveranciers, vallen daaronder. De AVRO heeft het uitgeven van het blad bij het Commissariaat aangemeld. Daarnaast heeft een derdebelanghebbende het Commissariaat verzocht om toetsing van deze activiteit. Het Commissariaat is naar aanleiding hiervan al met een onderzoek naar de toelaatbaarheid van de activiteit begonnen. In dat kader zal zonodig ook toetsing aan artikel 57a, lid 1c Mediawet plaatsvinden. Ik zie daarom geen aanleiding het Commissariaat specifiek te verzoeken daarop toezicht te houden of nader onderzoek te doen. </antwoord>
      <antwoord nummer="7">Het Commissariaat verricht thans onderzoek naar de toelaatbaarheid van de elektronische programmagids tvgids.nl. In dat kader zal de formele status daarvan alsmede de financiering ervan aan de orde komen. Ook met betrekking tot deze activiteit heeft een derdebelanghebbende het Commissariaat om toetsing verzocht. Het onderzoek zal op korte termijn worden afgesloten met een hoorzitting waarop partijen in de gelegenheid worden gesteld te worden gehoord. Daarna zal het Commissariaat een formeel besluit nemen. </antwoord>
      <noten afkomstig="antwoord"/>
   </antwoorden>
</kvr>
