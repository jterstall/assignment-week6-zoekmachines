<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over het wegwerken van wachtlijsten in de zorgsector. (Ingezonden 14 juli 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12155
</item>
         <item attribuut="Inhoud">Vragen over oplossingen voor de schrijnende gevallen onder de wachtenden voor verpleeghuiszorg, verzorgingshuizen en thuiszorg en over maatregelen om het personeelsgebrek op te lossen.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Thuiszorg Verpleeghuizen Verpleegkundigen Verzorgingshuizen</item>
         <item attribuut="Vindplaats">Kamervragen met antwoord 1999-2000, nr. 1680, Tweede Kamer</item>
         <item attribuut="Vraagnr_bij_indiening">2990013820</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-08-21</item>
         <item attribuut="Datum_indiening">2000-07-14</item>
         <item attribuut="Document-id">KVR12155</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3787" allpagenumbers="3787 3788 3789" vetnummer="2990013820" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12155" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1680" onderwerp="" indiendatum="2000-07-14">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-08-21">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het waar, dat nu de cijfers van de taskforce bekend zijn, u moet constateren dat het niet zal lukken in deze kabinetsperiode de wachtlijsten geheel weg te werken? <voetnoot nummer="1"/>Zo ja, hoe komt het dat u zich niet aan de eerder gedane belofte in het begin van deze kabinetsperiode, kunt houden? </vraag>
      <vraag nummer="2">Is de conclusie juist dat kan worden gesteld dat de wachtlijsten niet zijn gedaald ten opzichte van de gecorrigeerde cijfers van Prismant? 2, 3, 4 zo ja, wat is hiervoor de verklaring? </vraag>
      <vraag nummer="3">Erkent u dat de bijna 60% wachtenden die overbruggingszorg krijgen, niet de zorg krijgen die zij nodig hebben? </vraag>
      <vraag nummer="4">Kunt u inzicht geven in het aantal schrijnende gevallen onder de wachtenden voor verpleeghuiszorg, verzorgingshuizen en thuiszorg die momenteel helemaal zonder zorg zitten? </vraag>
      <vraag nummer="5">Bent u van mening dat het niet aanvaardbaar is dat deze schrijnende gevallen geheel zonder zorg zitten? Zo ja, wat gaat u hieraan doen? </vraag>
      <vraag nummer="6">Wat gaat u extra ondernemen om een van de grootste problemen, het gebrek aan personeel, op te lossen? </vraag>
      <vraag nummer="7">Wat is uw reactie op het verzoek van de LVT om het extra geld voor de thuiszorg deels in te zetten voor werving en opleiding van extra krachten? </vraag>
      <vraag nummer="8">Bent u bereid versneld nieuwbouw in gang te zetten om de capaciteit in de sector te verhogen? Zo ja, hoe gaat u dat doen? </vraag>
      <vraag nummer="9">Op welke manier gaat u de wachtlijsten van de regionale indicatie-organen aanpakken? </vraag>
      <vraag nummer="10">Kunt u ten minste toezeggen dat alle wachtenden binnen deze kabinetsperiode in elk geval een vorm van overbruggingszorg krijgen en dat nog dit jaar een oplossing voor de schrijnende gevallen wordt gevonden? </vraag>
      <noten afkomstig="vraag">
         <noot nummer="1" datum="2000-07-11" bron="Ad">Ad, 11 juli 2000</noot>
         <noot nummer="2" datum="2000-07-11" bron="Volkskrant">Volkskrant, 11 juli 2000</noot>
         <noot nummer="3" datum="2000-07-11" bron="Trouw">Trouw, 11 juli 2000</noot>
         <noot nummer="4">Website van het ministerie van Volksgezondheid, Welzijn en Sport: http://www.minvws.nl</noot>
      </noten>
   </vragen>
   <antwoorden aantal="10">
      <antwoord nummer="1" voetnoot="1">Bij de presentatie van de 31 regionale rapporten over de wachtlijsten op 10 juli 2000 <voetnoot nummer="1"/>heb ik aangegeven dat het weliswaar mogelijk moet zijn in deze kabinetsperiode met de extra volumegroei de wachtlijsten c.q. de wachttijden aanzienlijk te beperken, maar dat het niet reëel is te verwachten dat in deze kabinetsperiode de wachtlijsten geheel kunnen worden opgelost. Daarbij is uiteraard sprake van regionale differentiatie: wellicht blijkt uit de analyse van de regionale wachtlijstgegevens dat dit voor sommige regio’s wel haalbaar is. Het is de taak van de zorgkantoren om op basis van mandaat door de uitvoeringsinstellingen ervoor te zorgen dat de verzekerden de geïndiceerde zorg krijgen. Voor het oplossen van de wachtlijsten zal extra capaciteit moeten worden gegenereerd. Er kunnen op korte termijn productie-afspraken worden gemaakt waarbij als voorwaarde geldt dat extra geld daadwerkelijk leidt tot extra zorg. Vanuit de Taskforce aanpak wachtlijsten worden partijen geprikkeld te zoeken naar onorthodoxe maatregelen voor het oplossen van de wachtlijsten. Voor bouw geldt dat extra capaciteit voor een belangrijk deel niet op zeer korte termijn kan worden gerealiseerd maar wel in gang kan worden gezet. Daarnaast speelt – niet alleen voor de zorgsector – het probleem van de arbeidsmarkt. Ik heb nooit de concrete belofte gedaan om de wachtlijsten in deze kabinetsperiode geheel weg te werken. Een dergelijke belofte kon ook niet gedaan worden omdat een precies inzicht in de wachtlijsten tot dusverre ontbrak. Daarnaast spelen – zoals ik vaker heb aangegeven – de factoren tempo van bouw en personeelsproblematiek, die moeilijk beïnvloedbaar zijn. Het is wel mijn ambitie om het maximale te doen om de wachtlijsten zover mogelijk terug te dringen. </antwoord>
      <antwoord nummer="2">Gelet op de verschillende methodes van het meten van de wachtlijsten zijn de cijfers van Prismant niet vergelijkbaar met die van de meting per peildatum 15 mei 2000. Dit heeft te maken met onder meer de telmethodiek (bij Prismant sprake van enquête met respons 58–100% en extrapolatie, thans op basis van één-op-één tellen van wachtlijsten) en de aard van de producten (o.m. is thans rantsoenering als een vorm van overbruggingszorg in kaart gebracht en bestaat beter inzicht in de verleende overbruggingszorg). Op basis van dezelfde methode van de meting per peildatum 15 mei 2000 zullen periodiek opnieuw metingen van de wachtlijsten plaatsvinden – de eerstvolgende vindt begin 2001 plaats – zodat de ontwikkeling in de tijd zichtbaar wordt. </antwoord>
      <antwoord nummer="3">Bij de meting van 15 mei 2000 is als uitgangspunt gehanteerd de door het regionaal indicatieorgaan geïndiceerde zorg. Daarvan uitgaande ontvangt inderdaad 60% van de wachtenden niet de geïndiceerde zorg (first best). De werkelijkheid is echter gecompliceerder. Zoals bekend, zijn in een aantal gevallen verzekerden tevreden met de overbruggingszorg bijvoorbeeld omdat zij door dagbehandeling, al dan niet gecombineerd met thuiszorg, (nog) niet opgenomen hoeven te worden in een intramurale instelling. </antwoord>
      <antwoord nummer="4">Of een geval al dan niet als schrijnend dient te worden aangemerkt, is afhankelijk van de individuele omstandigheden en wensen van een verzekerde. Zo kan bijvoorbeeld soms de geïndiceerde zorg direct geleverd worden, maar niet door de instelling waarvoor de verzekerde heeft gekozen en kiest men zelf om te wachten tot de eigen voorkeur gerealiseerd kan worden. Schrijnende gevallen zijn vermoedelijk met name te vinden in de groep van ongeveer 1200 p.g.- verpleeghuisgeïndiceerden die langer dan drie maanden wachten en die geen overbruggingszorg ontvangen, maar ook onder de andere groepen kunnen zich schrijnende situaties voordoen. </antwoord>
      <antwoord nummer="5">Tijdens de presentatie van de wachtlijstgegevens heb ik aangegeven dat wachtlijsten in de zorg onwenselijk zijn, zeker waar het de schrijnende gevallen betreft. Het is van belang dat deze groepen ook bij voorrang worden geholpen. De plannen in de regio’s zullen hier ook op moeten zijn toegesneden. Zorgkantoren zijn op basis van mandaat door de uitvoeringsinstellingen ervoor verantwoordelijk dat bij het indienen van plannen voor het oplossen van de wachtlijsten de juiste prioriteiten worden gesteld. Voor het maken van productie-afspraken op korte termijn op basis van de reëel aanwezige vraag zijn financiële middelen beschikbaar. </antwoord>
      <antwoord nummer="6">In het parlementaire jaar 1999–2000 is er twee keer een apart algemeen overleg gehouden over de arbeidsmarkt in de zorgsector. Dat was op 8 december 1999 en op 24 mei 2000. Daarin is de aanpak van VWS uiteengezet en geaccordeerd om tekorten op de arbeidsmarkt in de zorgsector zoveel mogelijk te voorkomen. Kort gezegd komt die aanpak erop neer dat VWS de sociale partners stimuleert en faciliteert om voortvarend aan de slag te gaan op diverse punten die een arbeidsmarkttekort kunnen voorkomen, zoals het terugdringen van het ziekteverzuim en van de arbeidsongeschiktheid, reïntegratie, werkdrukvermindering, betere en flexibeler roostering, werving onder doelgroepen, tijdelijke werving onder buitenlanders, kinderopvang. De stimulering en facilitering vindt plaats door het sluiten van convenanten met de betrokken sociale partners en het opstellen van meerjarige beleidskaders en van jaarplannen. </antwoord>
      <antwoord nummer="7">In het kader van de Taskforce aanpak wachtlijsten is aan de partijen in de zorg gevraagd ideeën aan te reiken – de zogenaamde onorthodoxe maatregelen – om versneld capaciteit te genereren. Deze maatregelen kunnen ook betrekking hebben op de arbeidsmarkt. Het verzoek van de LVT om extra te investeren in werving en opleiding van extra krachten zal door de Taskforce in samenhang met andere onorthodoxe voorstellen rond de arbeidsmarktproblematiek worden bezien teneinde te bepalen of en onder welke condities dergelijke maatregelen kunnen bijdragen aan het bekorten van de wachtlijsten. </antwoord>
      <antwoord nummer="8">Zoals ik hierboven heb aangegeven, ben ik indien de behoefte daarvoor in een bepaalde regio is aangetoond, bereid te bevorderen dat versneld nieuwbouw in gang wordt gezet c.q. op andere wijze capaciteit wordt gegenereerd. Zorgaanbieders kunnen daartoe plannen ontwikkelen en gezamenlijk met het zorgkantoor indienen. Tevens heeft de inventarisatie van onorthodoxe maatregelen, die ik onder de zorgkantoren en de mja-partijen heb verspreid, ideeën opgeleverd hoe versneld intramurale capaciteit kan worden gegenereerd. Dat kan bijvoorbeeld door gebruikmaking van bijvoorbeeld een leegstaande vleugel van een ziekenhuis of andere (zorg)gebouwen. Maar ook binnen bestaande verpleeg- en verzorgingshuizen wordt nog gezocht naar extra plaatsen. </antwoord>
      <antwoord nummer="9">De gemeenten zijn verantwoordelijk voor de instelling en instandhouding van de regionale indicatieorganen. Zij dienen voor dusdanige condities te zorgen dat de indicatieorganen hun taak naar behoren kunnen vervullen. Ik ben met de VNG en de Landelijke Vereniging van indicatieorganen (LVIO) in overleg op welke wijze de achterstanden kunnen worden opgelost. Indien er sprake is van niet-structurele oorzaken – bijvoorbeeld de invoering van automatisering – zou gedacht kunnen worden aan een eenmalige inhaalactie. Indien er sprake is van structurele oorzaken van de achterstanden zal een inhaalslag alleen zinvol zijn in combinatie met het oplossen van de structurele problemen. </antwoord>
      <antwoord nummer="10">Zie de antwoorden onder vraag 1 en 5. De Taskforce aanpak wachtlijsten stimuleert het oplossen van wachtlijsten middels het uitbreiden van capaciteit onder andere ook voor het bevorderen van onorthodoxe maatregelen, het in kaart brengen van de wachtlijsten (de actie per peildatum 15 mei en de voorbereiding van de tweede meting begin 2001) en het faciliteren van de totstandkoming van een care-brede registratie. In een aantal regio’s hebben de zorgkantoren reeds de inspanning op zich genomen om zo snel mogelijk te zorgen voor in ieder geval overbruggingszorg voor de schrijnende gevallen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 170" documentnummer="19">Kamerstuk 25 170, nr. 19</noot>
      </noten>
   </antwoorden>
</kvr>
