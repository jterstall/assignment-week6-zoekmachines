<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) aan de minister van Landbouw, Natuurbeheer en Visserij over stimulering kleine biologische teelten. (Ingezonden 25 oktober 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12582
</item>
         <item attribuut="Inhoud">Betreft subsidieaanvragen voor de omslag van gangbare naar biologische teelt beneden de 10.000 gulden per bedrijf, die niet in aanmerking komen voor honorering volgens de Stimuleringsregeling Biologische Landbouw.</item>
         <item attribuut="Rubriek">Landbouw (Biologische landbouw) Landbouw (Subsidies) Landbouw (Tuinbouw)</item>
         <item attribuut="Trefwoorden">Biologische landbouw Landbouwsubsidies Tuinbouw</item>
         <item attribuut="Vindplaats">Kamervragen met antwoord 2000-2001, nr. 223, Tweede Kamer</item>
         <item attribuut="Vraagnr_bij_indiening">2000101600</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2000-11-07</item>
         <item attribuut="Datum_indiening">2000-10-25</item>
         <item attribuut="Document-id">KVR12582</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="455" allpagenumbers="455 456" vetnummer="2000101600" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12582" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="223" onderwerp="" indiendatum="2000-10-25">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-11-7">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u het artikel in de Bloemisterij van 20 oktober jl. over het niet verlenen van subsidie voor biologische kleine teelten? </vraag>
      <vraag nummer="2">Klopt het dat subsidieaanvragen voor de omslag van gangbare naar biologische teelt beneden de 10.000 gulden per bedrijf niet in aanmerking komen voor honorering? Waarom niet? </vraag>
      <vraag nummer="3">Is hiervan niet de consequentie dat alleen grotere bedrijven profiteren van deze regeling? Ach u dit een rechtvaardig en stimulerend beleid in de richting van kleinere bedrijven? </vraag>
      <vraag nummer="4">Realiseert u zich dat hiermee duizenden bedrijven, met name in de (glas)tuinbouw, niet kunnen profiteren van de Stimuleringsregeling Biologische Landbouw? </vraag>
      <vraag nummer="5">Vindt u het niet noodzakelijk dat kleinere bedrijven de omslag naar biologisch telen maken? Zo ja, welke stimuleringsmaatregelen zijn er voor deze bedrijven? </vraag>
      <vraag nummer="6">Bent u bereid deze aanvraag en eventueel andere aanvragen beneden de 10.000 gulden in positieve overweging te nemen? </vraag>
      <vraag nummer="7">Is het mogelijk de uitvoeringskosten van kleinere aanvragen omlaag te brengen door grotere efficiency en eventueel andere maatregelen? Bent u bereid hiertoe op korte termijn maatregelen te treffen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. Het minimumbedrag, dat als subsidie wordt verleend in het kader van Regeling stimulering biologische productiemethoden (RSBP), is in de regeling opgenomen in verband met de uitvoeringslasten verbonden aan een aanvraag. De uitvoeringslasten van aanvragen onder dit minimumbedrag zijn onevenredig hoog ten opzichte van de uit te keren subsidiebedragen. Dit minimumbedrag is met ingang van de openstelling van de regeling in maart 1999 op 10 000 gulden gesteld. </antwoord>
      <antwoord nummer="3">De RSBP is een generiek werkende regeling, onder andere wat betreft de grootte van bedrijven. Zoals aangegeven onder 2 is het minimumbedrag ingegeven vanuit het oogpunt van de uitvoeringskosten. Het om deze reden hanteren van een minimumbedrag is niet uniek. Ook bij andere subsidieregelingen wordt dit toegepast. Het hanteren van een minimumbedrag heeft niet het oogmerk om bedrijven van een bepaalde grootte te stimuleren. </antwoord>
      <antwoord nummer="4">Ik besef dat het minimumbedrag van 10.000 gulden tot gevolg heeft dat een deel van de potentiële omschakelaars naar de biologische (glas)tuinbouw niet in aanmerking komt voor de regeling. </antwoord>
      <antwoord nummer="5">Zoals ik in de Beleidsnota Biologische Landbouw 2001–2004 heb aangegeven, staat de biologische landbouw voor de uitdaging om zich in het komende decennium te ontwikkelen naar een op eigen kracht internationaal concurrerende duurzame sector, die toonaangevend is in Europa. De vraaggerichte benadering vormt hierbij de spil van het stimuleringsbeleid door de overheid. Goede marktperspectieven moeten de basis zijn waarop ondernemers omschakelen naar de biologische landbouw. De instrumenten van overheidswege zullen aan deze vraaggerichte benadering worden aangepast. Zo zal de op het stimuleren van het aanbod gerichte RSBP worden afgebouwd en in 2002 voor de laatste maal worden opengesteld. Omschakeling van de primaire sector zal met name tot stand moeten komen via het traject professionaliseren van vraaggerichte ketens. Voor het beleid kan ten algemene gesteld worden dat de overheid in de biologische landbouw niet selectief bepaalde categorieën bedrijven, in de zin van sectoren, locatie en omvang, wil stimuleren. </antwoord>
      <antwoord nummer="6">Nee, zie het antwoord op vraag 2 voor de achterliggende argumentatie. </antwoord>
      <antwoord nummer="7">Ik zie geen mogelijkheden om de uitvoeringskosten van kleinere aanvragen omlaag te brengen. Grotere efficiency zal alle aanvragen ten goede komen. Maar de huidige systematiek van RSBP, welke recent mede op verzoek van de Kamer is gewijzigd, biedt hier geen mogelijkheden toe. Ik zie tevens geen mogelijkheden voor eventuele andere maatregelen voor kleinere aanvragen. Ook kleinere aanvragen moeten volledig worden beoordeeld en moeten alle controles ondergaan. Ik ben daarom niet bereid om op korte termijn maatregelen te treffen. Een ingrijpende verandering van de systematiek van de RSBP is in het licht van de voorgenomen stopzetting van de RSBP mijns inziens niet wenselijk. Bovendien zal een wijziging van de regeling de nodige tijd kosten en ter goedkeuring aan de Europese Commissie in Brussel moeten worden voorgelegd. </antwoord>
      <noten afkomstig="antwoord"/>
   </antwoorden>
</kvr>
