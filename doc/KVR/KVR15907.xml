<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de verpleegkundigen van de Gelderse Vallei. (Ingezonden 18 juni 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15907
</item>
         <item attribuut="Inhoud">Vragen over het dreigende ontslag van 159 verpleegkundigen in ziekenhuis Gelderse Vallei en de consequenties van zo'n ontslag voor de zorgverlening van het ziekenhuis.</item>
         <item attribuut="Rubriek">Gezondheidszorg (Medische beroepen) Inkomen en rechtspositie (Ontslagen)</item>
         <item attribuut="Trefwoorden">Ontslagen Verpleegkundigen</item>
         <item attribuut="Vindplaats">Kamervragen met antwoord 2001-2002, nr. 1354, Tweede Kamer</item>
         <item attribuut="Vraagnr_bij_indiening">2010211620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-07-03</item>
         <item attribuut="Datum_indiening">2002-06-18</item>
         <item attribuut="Document-id">KVR15907</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2865" allpagenumbers="2865 2866" vetnummer="2010211620" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15907" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1354" onderwerp="" indiendatum="2002-06-18">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-07-3">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Wat is uw reactie op het dreigende ontslag van 159 verpleegkundigen in de Gelderse Vallei? 1 en 2 </vraag>
      <vraag nummer="2">Wat zouden de consequenties kunnen zijn van zo’n ontslag voor de zorgverlening van dit ziekenhuis? </vraag>
      <vraag nummer="3">Deelt u de mening dat het ontslag van verpleegkundigen onverantwoord is? </vraag>
      <vraag nummer="4">Hoe groot zijn de financiële problemen? Wat zijn de oorzaken hiervan? </vraag>
      <vraag nummer="5">Is het waar dat de nieuwbouw zeer luxueus is opgezet? Zo ja, wat is uw mening daarover? </vraag>
      <vraag nummer="6">Klopt het dat nieuwe specialisten zijn aangesteld zonder dat hier al erkenning voor was? Zo ja, om welke specialisten gaat het? Hoeveel tijd zat er tussen aanstelling en erkenning? Waarom worden erkenningen pas zo laat afgegeven? </vraag>
      <vraag nummer="7">Bent u van plan de directie onder curatele te stellen en is dat de wens van personeel en bonden? Zo neen, op welk moment is dit wel aan de orde? </vraag>
      <vraag nummer="8">Bent u bereid naar oplossingen van de financiële problemen te zoeken en te voorkomen dat de oplossing gezocht wordt in het ontslaan van verpleegkundigen? </vraag>
      <vraag nummer="9">Is het waar dat het Waarborgfonds meer ziekenhuizen leningen heeft geweigerd omdat hun financiële situatie niet gezond genoeg is? Zo ja, wat zijn hiervan de oorzaken en wat gaat u hieraan doen? </vraag>
      <noten afkomstig="vraag">
         <noot nummer="1">Algemeen Dagblad 15 juni, 2002</noot>
         <noot nummer="2" datum="2002-06-15" bron="De Gelderlander">De Gelderlander, 15 juni 2002</noot>
      </noten>
   </vragen>
   <antwoorden aantal="3">
      <antwoord nummer="1 t/m 6">De berichten rond de financiële problemen van het ziekenhuis de Gelderse Vallei vervullen mij met zorg. Van de directie van het ziekenhuis heb ik echter begrepen, dat de berichten omtrent een eventueel ontslag van verpleegkundigen, op zijn minst voorbarig zijn. De directie is nog doende de omvang en oorzaak van de problematiek in beeld te brengen. Hoewel een instelling zelf verantwoordelijk is voor haar exploitatie, heb ik het bestuur van de Gelderse Vallei gevraagd om informatie en verzocht aan te geven hoe men denkt de problematiek het hoofd te bieden. Daarbij heb ik het bestuur er op gewezen, dat instellingen in financiële problemen zich dienen te wenden tot het CTG. Nadat ik de verzochte informatie van de instelling heb ontvangen zal ik u hierover informeren. Met betrekking tot de kwaliteit van de zorg heb ik de Inspectie voor de Gezondheidszorg benaderd. Zij heeft mij laten weten, dat er op dit moment nog geen problemen zijn rond de kwaliteit van de zorg, maar dat zij gezien de financiële problematiek van de instelling de vinger aan de pols zal houden. </antwoord>
      <antwoord nummer="7 en 8">Voor een onder curatele stelling beschik ik niet over de instrumenten, een instelling blijft zelf verantwoordelijk voor haar exploitatie. Wel kan ik op basis van een door de Inspectie geconstateerd kwaliteitsprobleem een aanwijzing geven. Bij gerezen financiële problemen dient een instelling zich samen met de verzekeraar, zoals hiervoor reeds aangegeven, tot het CTG te wenden. Blijkt de problematiek te omvangrijk of spelen er andere zaken, zoals juridische en/of managementproblemen die niet in het kader van de WTG kunnen opgelost, dan kan ik in het kader van het Protocol instellingen met financiële problemen het College sanering ziekenhuisvoorzieningen verzoeken uit te zoeken wat de precieze aard en omvang van de problematiek is, en te adviseren over de oplossing. </antwoord>
      <antwoord nummer="9">Het Waarborgfonds voor de Zorgsector (WfZ) is een private stichting die in 1999 door de (koepels van) veldpartijen in de zorg is opgericht. Door middel van garantiestelling van aflossings- en renteverplichtingen van instellingen richting kapitaalverschaffers maakt het WfZ het voor instellingen mogelijk tegen gunstige voorwaarden vreemd vermogen aan te trekken bij banken en andere kapitaalverschaffers. Het WfZ verschaft dus geen leningen aan zorginstellingen. Deelname aan het WfZ is vrijwillig. Daartegenover staat dat het WfZ eisen stelt aan de (potentiële) deelnemers. Deelnemers moeten voldoen aan eisen ten aanzien van zowel de vermogenspositie als ten aanzien van het (financieel) management binnen de instelling. Dit alles met als doel de risico’s voor het fonds, en daarmee voor de deelnemende instellingen, zoveel mogelijk te reduceren en het rentevoordeel voor deelnemende instellingen zo groot mogelijk te laten zijn. Een (te) lakse houding van het WfZ op dit gebied zal immers het vertrouwen van de financiële sector in WfZ-gegarandeerde leningen verminderen, met als gevolg dat het rentevoordeel zal afnemen of zelfs verdwijnen. Gezien deze toetsing mag het duidelijk zijn dat het WfZ niet alle aanvragers toelaat tot het deelnemersbestand. De preventieve toetsing van het WfZ is daarmee een prikkel tot een verantwoord financieel beheer in zorginstellingen, hetgeen ik zeer toejuich. </antwoord>
      <noten afkomstig="antwoord"/>
   </antwoorden>
</kvr>
