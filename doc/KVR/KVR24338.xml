<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbeet (PvdA) aan de ministers van Volksgezondheid, Welzijn en Sport en van Sociale Zaken en Werkgelegenheid over de mogelijke afspraak tussen ondernemer Luzac en het ministerie van Volksgezondheid, Welzijn en Sport inzake het laten overkomen van Filippijnse verpleegkundigen. (Ingezonden 25 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24338
</item>
         <item attribuut="Inhoud">De ondernemer Luzak heeft verpleegkundigen uit de Filipijnen laten komen om in Nederland te werken, terwijl hij wist dat hij deze verpleegkundigen geen werk kon bieden. Wat zijn de afspraken die hij hierover gemaakt heeft met het ministeries van VWS en SZW?</item>
         <item attribuut="Rubriek">Arbeid (Werknemers) Gezondheidszorg (Medische beroepen)</item>
         <item attribuut="Trefwoorden">Buitenlandse werknemers Filipijnen Verpleegkundigen</item>
         <item attribuut="Vindplaats">Kamervragen met antwoord 2005-2006, nr. 380, Tweede Kamer</item>
         <item attribuut="Vraagnr_bij_indiening">2050601960</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Verbeet</persoon>
         </item>
         <item attribuut="Datum_reaktie">2005-11-18</item>
         <item attribuut="Datum_indiening">2005-10-25</item>
         <item attribuut="Document-id">KVR24338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="819" allpagenumbers="819 820" vetnummer="2050601960" code="0506tkkvr380" lopendefooter="Tweede Kamer, vergaderjaar 2005–2006, Aanhangsel" filenaam="KVR24338" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="380" onderwerp="" indiendatum="2005-10-25">
         <vrager partij="PvdA" oorsprong="parlement">Verbeet</vrager>
         <vraagt-aan>de ministers van Volksgezondheid, Welzijn en Sport en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-11-18">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat ondernemer Luzac in opdracht van het ministerie van Volksgezondheid, Welzijn en Sport verpleegkundigen uit de Filippijnen heeft laten overkomen om te werken in Nederlandse verzorgings- en verpleeghuizen, terwijl hij wist dat hij deze verpleegkundigen geen werk kon bieden? <voetnoot nummer="1"/>
      </vraag>
      <vraag nummer="2">Wat is de exacte afspraak geweest tussen de heer Luzac en de ministeries van Volksgezondheid, Welzijn en Sport en van Sociale Zaken en Werkgelegenheid, omtrent het laten overkomen van Filippijnse verpleegkundigen? Zijn er afspraken gemaakt over huisvesting, eventuele werkloosheid, kwalificaties en salariëring? </vraag>
      <vraag nummer="3">Op welke schaal werden voor het overhalen van buitenlandse verpleegkundigen zaken gedaan door genoemde ministeries met ondernemers en waarom hebben zij niet zelf afspraken gemaakt met de sector om dit ordentelijk te laten verlopen? </vraag>
      <vraag nummer="4">Op welke wijze is bij het afsluiten van het convenant tussen het ministerie van Volksgezondheid, Welzijn en Sport met de Verpleging- en Verzorgingssector, rekening gehouden met de toen inmiddels ingezette maatregelen om buitenlandse verpleegkundigen te laten overkomen om de tekorten aan verpleegkundig personeel op te lossen? Zijn er meer situaties ontstaan waarbij verpleegkundigen uiteindelijk in Nederland geen werk geboden kon worden? </vraag>
      <vraag nummer="5">Hoe oordeelt u over de handelwijze van de heer Luzac die, zo meldt Nova, paspoorten innam, onvoldoende huisvesting verzorgde, slechts een kleine voorziening voor levensonderhoud verstrekte, etc.? Wat gaat u ondernemen om dergelijke situaties in de toekomst te voorkomen? </vraag>
      <noten afkomstig="vraag">
         <noot nummer="1" datum="2005-10-20" bron="Nova">Nova, 20 oktober 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja, met verbazing, want noch van een opdracht noch van een subsidie is ooit sprake geweest. </antwoord>
      <antwoord nummer="2">Er bestaat geen afspraak met de heer Luzac. Er zijn dus ook geen afspraken gemaakt over onder meer huisvesting en arbeidsvoorwaarden. Indien een tewerkstellingsvergunning (twv) wordt aangevraagd voor verpleegkundigen van buiten de EER, toetst het CWI of is voldaan aan voorwaarden op dit terrein. Een twv kan worden geweigerd als van de te vervullen arbeidsplaats de arbeidsvoorwaarden, arbeidsverhoudingen of arbeidsomstandigheden beneden het niveau liggen dat wettelijk is vereist of in desbetreffende bedrijfstak gebruikelijk is of als geen passende huisvesting voor de vreemdeling beschikbaar is. </antwoord>
      <antwoord nummer="3">Door de betrokken ministeries werden en worden geen zaken gedaan met ondernemers voor de werving van buitenlandse verpleegkundigen. In 2000 respectievelijk 2002 zijn er, op basis van schriftelijke afspraken tussen de Nederlandse overheid en de Indonesische respectievelijk de Poolse overheid onder bepaalde voorwaarden en met inachtneming van de Wet Arbeid Vreemdelingen (Wav), verpleegkundigen uit de genoemde landen tijdelijk tewerkgesteld in Nederland met bemiddeling van particuliere organisaties en in samenwerking met zorginstellingen. Voor Indonesië betrof dat het Indonesian Health Training Programme (IHTP). Het IHTP bemiddelde bij de werving en plaatsing voor tijdelijke stageplaatsen in Nederlandse zorginstellingen in het kader van de opleiding van deze Indonesische verpleegkundigen en met het oog op hun terugkeer naar Indonesië. Voor Polen zijn er, in het kader van een pilotproject voor de tijdelijke aanstelling van Poolse verpleegkundigen in Nederland, drie bemiddelingsorganisaties bereid geweest informatie over hun ervaringen beschikbaar te stellen aan de Internationale Organisatie voor Migratie (de IOM). De IOM volgde op mijn verzoek het hele proces van werving, selectie, aanstelling en opvang van de Poolse verpleegkundigen die met bemiddeling van deze organisaties op verzoek van Nederlandse werkgevers hier tijdelijk tewerk werden gesteld. In beide gevallen beperkte de rol van de Nederlandse overheid zich tot het scheppen van randvoorwaarden, uiteraard binnen de relevante wetgeving zonder daarbij iets af te doen aan de verantwoordelijkheid van de werkgevers ten aanzien van de werving en aanstelling van hun personeel. Over beide gevallen is de Kamer regelmatig geïnformeerd o.a. bij brief van 14 juli 2000 (Kamerstuk 1999–2000, 26 049, nr. 28, Tweede Kamer) over het IHTP en bij brief van 29 november 2002 (Niet-dossierstuk 2002–2003, vws0201405, Tweede Kamer) over de «letter van intent» tussen de Poolse minister van Volksgezondheid en de toenmalige minister van VWS. </antwoord>
      <antwoord nummer="4">Het afsluiten van het convenant heeft plaatsgevonden tegen de achtergrond van de toenmalige gespannen situatie op de arbeidsmarkt. Het oogmerk van het convenant was de werving door werkgevers in de zorg van buitenlandse verpleegkundigen op een zorgvuldige en verantwoorde wijze te laten verlopen. Het is mij niet bekend of er in het verleden meer situaties zijn ontstaan waarbij verpleegkundigen uiteindelijk in Nederland geen werk geboden kon worden. Het CWI toetst bij een aanvraag voor een twv wel of mag worden verondersteld dat er een reële vacature is. Maar het CWI toetst niet of er na het afgeven van de twv wel steeds werk is. </antwoord>
      <antwoord nummer="5">Ik heb met zorg kennis genomen van deze handelswijze. In de brief van 2 november 2005 (DBO-K-U-2626484) geef ik een overzicht van lopende initiatieven welke reeds goede mogelijkheden bieden voor betrokkenen om arbeidsintermediairs te screenen. Gezien deze lopende initiatieven en de verantwoordelijkheid van de werkgevers acht ik het niet nodig daar zelf nog iets aan toe te voegen. </antwoord>
      <noten afkomstig="antwoord"/>
   </antwoorden>
</kvr>
