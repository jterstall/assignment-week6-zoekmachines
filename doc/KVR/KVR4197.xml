<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Cloe (PvdA), Rijpstra (VVD) en Lambrechts (D66) over de operationalisering van de bereikbaarheid van de zorgvoorzieningen in het kader van «Weer Samen naar School». (Ingezonden 12 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4197
</item>
         <item attribuut="Rubriek">Basisonderwijs (Algemeen) Speciaal onderwijs (Algemeen)</item>
         <item attribuut="Trefwoorden">Basisonderwijs Speciaal onderwijs</item>
         <item attribuut="Vindplaats">Kamervragen met antwoord 1996-1997, nr. 518, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">De Cloe</persoon>
            <persoon partij="VVD">Rijpstra</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">1997-01-14</item>
         <item attribuut="Datum_indiening">1996-12-12</item>
         <item attribuut="Document-id">KVR4197</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1063" allpagenumbers="1063 1064" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="518" onderwerp="" indiendatum="1996-12-12">
         <vrager partij="PvdA" oorsprong="parlement">De Cloe</vrager>
         <vrager partij="VVD" oorsprong="parlement">Rijpstra</vrager>
         <vrager partij="D66" oorsprong="parlement">Lambrechts</vrager>
         <vraagt-aan/>
      </vraagdata>
      <antwoorddata antwoorddatum="1997-01-14">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Waarom kiest u bij de operationalisering van de bereikbaarheid van de zorgvoorzieningen in het kader van «Weer Samen Naar School» als toetsingscriterium voor het begrip «gemiddelde afstand»? Hoe spoort dit met het uitgangspunt dat verslechtering van de bereikbaarheid dient te worden voorkomen? Hoe vindt operationalisatie plaats in termen van wel/niet toelaatbaar en in verband met het begrip «alternatieve voorzieningen»? Welke criteria gelden hiervoor? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt zich de herhaaldelijk uitgesproken voorkeur van de Tweede Kamer om bij de samenstelling van de samenwerkingsverbanden «Weer Samen naar School» uit te gaan van de voedingsgebieden van de deelnemende LOM/MLK.scholen met de wens van sommige schoolbesturen om de belangen van bestuurlijke schaalvergroting boven de belangen van het instandhouden van internzuilaire samenwerkingsverbanden te laten gaan? Hebt u aan besturenorganisaties gemeld, dat bestuurlijke schaalvergroting van meer belang is dan het instandhouden van bestaande en veelal interzuilaire samenwerkingsverbanden? <voetnoot nummer="2"/>
      </vraag>
      <vraag nummer="3">Bent u bereid de Kamer te informeren zodra blijkt, dat één of meerdere bestaande en veelal interzuilair samengestelde verbanden vervangen dreigen te worden door zuilair samengestelde verbanden en daarbij aan te geven op welke wijze de voorkeur van de Kamer voor interzuilaire samenwerkingsverbanden op basis van goede bereikbaarheid kan worden vormgegeven? </vraag>
      <vraag nummer="4">Ontvangt de Kamer een rapportage van de wijzigingen in de samenwerkingsverbanden na de gevraagde melding voor 1 mei 1997? </vraag>
      <noten afkomstig="vraag">
         <noot nummer="1"/>
         <noot nummer="1">Zie Kamerstuk 21 860, nr. 47 en uitleg nr 26, blz. 7</noot>
         <noot nummer="2">Zie onder andere de kamerstukken 21 860, nr. 10 en 38. Zie Kamerstuk 21 860, nr. 45 waarin de staatssecretaris aangeeft dat de huidige samenwerkingsverbanden het vertrekpunt vormen</noot>
      </noten>
   </vragen>
   <antwoorden aantal="3">
      <antwoord nummer="1">Om uitvoeringstechnische redenen is gekozen voor het criterium gemiddelde afstand. Met de «gemiddelde afstand» kan de bereikbaarheid van iedere SO school in het verband ten opzichte van de basisscholen met één getal worden samengevat. Veranderingen in de afstand van basis scholen tot een SO school in het verband zullen zichtbaar worden als verandering in de «gemiddelde afstand». Ook wanneer bijvoorbeeld één school nieuw in een samenwerkingsverband komt, die verder weg ligt van een SO voorziening dat de gemiddelde afstand, zal dat zichtbaar worden in de «gemiddelde afstand». De operationalisatie van de toepassing van dit criterium «gemiddelde afstand» in termen van wat wel/niet toelaatbaar is en de operationalisatie van het begrip «alternatieve voorziening» wordt nu verder uitgewerkt. Voorstellen voor operationalisatie van het begrip «alternatieve voorziening» worden in overleg met de inspectie ontwikkeld. De operationalisatie gebeurt in goed overleg met de accoordpartners. </antwoord>
      <antwoord nummer="2">De samenwerkingsverbanden zijn onderling in discussie over eventuele herziening van hun samenstelling. Er zijn nu geen formele gegevens bekend over de voorgenomen wijziging van de samenstelling van samenwerkingsverbanden. Uit informele informatie van het Procesmanagement Primair Onderwijs blijkt, dat veel verbanden enige wijziging in samenstelling overwegen. In veel gevallen gaat het daarbij om een samenvoeging van samenwerkingsverbanden. Voorts geeft de nu beschikbare informatie aan dat er een geringe verschuiving van zuilaire naar interzuilaire samenwerkingsverbanden plaatsvindt. Er is geen voorbeeld bekend van verschuiving van interzuilair naar zuilair. Hieruit blijkt dat de eventuele wens van sommige schoolbesturen om tot bestuurlijke schaalvergroting te komen geen invloed heeft op het overwegend interzuilaire karakter van de samenwerkingsverbanden. Er is niet aan besturenorganisaties gemeld, dat bestuurlijk schaalvergroting van meer belang is dan het in stand houden van interzuilaire samenwerkingsverbanden. </antwoord>
      <antwoord nummer="3 en 4">In de procedure om te komen tot vaststelling van de samenwerkingsverbanden zullen de samenwerkingsverbanden voor 1 mei a.s. aan het ministerie melden of, en zo ja welke wijzigingen in samenstelling zij willen toepassen. In deze voorafgaande periode zijn de samenwerkingsverbanden onderling in discussie over eventuele aanpassingen, waarbij aanpassingen van het ene verband veelal effecten heeft op één of meer andere verbanden. Pas met de melding van 1 mei a.s. zal er voldoende duidelijkheid zijn over de voorgenomen samenstellingswijzigingen in onderlinge samenhang. Ik zal de Kamer op basis van de uitkomsten van de melding over de voorgenomen wijzigingen van samenwerkingsverbanden, zoals die volgens bovengenoemde procedure bij mij wordt aangemeld, een rapportage toezenden. </antwoord>
      <noten afkomstig="antwoord"/>
   </antwoorden>
</kvr>
