<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kraneveldt (LPF) aan de minister van Onderwijs, Cultuur en Wetenschap over de berichten rondom een gezin in Delft, waarvan 14 kinderen acuut uit huis zijn geplaatst door Bureau Jeugdzorg Haaglanden. (Ingezonden 23 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23829
</item>
         <item attribuut="Inhoud">Vragen over de acute uithuisplaatsing van 14 kinderen uit een gezin in Delft door Bureau Jeugdzorg Haaglanden.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdhulpverlening Jeugdwelzijn</item>
         <item attribuut="Vindplaats">Kamervragen met antwoord 2004-2005, nr. 2376, Tweede Kamer</item>
         <item attribuut="Vraagnr_bij_indiening">2040520080</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="LPF">Kraneveldt</persoon>
         </item>
         <item attribuut="Datum_reaktie">2005-09-09</item>
         <item attribuut="Datum_indiening">2005-08-23</item>
         <item attribuut="Document-id">KVR23829</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4775" allpagenumbers="4775 4776" vetnummer="2040520080" code="0405tkkvr2376" lopendefooter="Tweede Kamer, vergaderjaar 2004–2005, Aanhangsel" filenaam="KVR23829" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2376" onderwerp="" indiendatum="2005-08-23">
         <vrager partij="LPF" oorsprong="parlement">Kraneveldt</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-09-9">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u bekend met de berichten in diverse media van 18 en 19 augustus dat 14 kinderen uit één gezin in Delft acuut uit huis zijn geplaatst door Bureau Jeugdzorg Haaglanden? </vraag>
      <vraag nummer="2">Kunt u aangeven welke van deze kinderen, van wie de meesten de schoolgaande leeftijd hebben, wel en welke niet naar school gaan of gingen? </vraag>
      <vraag nummer="3">Kunt u aangeven wanneer de leerplichtige kinderen die niet naar school gingen, voor het laatst naar school zijn geweest? </vraag>
      <vraag nummer="4">Zijn deze kinderen op enig moment in beeld geweest bij de verantwoordelijke leerplichtambtenaar? </vraag>
      <vraag nummer="5">Indien het antwoord op vraag 4 bevestigend luidt, kunt u dan aangeven welke actie(s) er door de betreffende school of scholen en/of de leerplichtambtenaar zijn ondernomen om de oorzaak van het schoolverzuim te achterhalen en de ouders op hun verantwoordelijkheden te wijzen? </vraag>
      <vraag nummer="6">Indien het antwoord op vraag 4 bevestigend luidt, kunt u dan aangeven hoe het ondanks eventuele actie(s) mogelijk is dat deze kinderen niet naar school gingen? </vraag>
      <vraag nummer="7">Zijn er op enigerlei moment bij de school of de leerplichtambtenaar signalen binnengekomen dat de situatie in dit gezin zeer problematisch was en zo ja, wat waren die signalen en hoe is daarop gereageerd? </vraag>
      <vraag nummer="8">Indien het antwoord op vraag 7 bevestigend luidt, kunt u dan aangeven of er op enig moment contact is geweest tussen school en/of leerplichtambtenaar en Bureau Jeugdzorg Haaglanden en wat dat contact voor resultaat heeft gehad? </vraag>
      <vraag nummer="9">Ziet u op grond van het schoolverzuim in dit gezin aanleiding om een onderzoek in te stellen naar de rol van de leerplichtambtenaar? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Dit gezin verblijft afwisselend in Turkije en Nederland. Begin 2005 is het gezin teruggekomen in Nederland. Na terugkomst is in overleg met de leerplichtambtenaar voor alle kinderen tot twaalf jaar een plek gevonden op scholen voor primair onderwijs in de omgeving. Twee van de kinderen zijn tijdelijk op een reguliere basisschool geplaatst, in afwachting van een beschikking voor het speciaal basisonderwijs. Al deze kinderen op de basisscholen hebben voorzover bekend de school tot de zomervakantie bezocht. Het oudste kind van 16 is bij terugkomst een traject in een Praktijk Leercentrum gaan volgen. Voor het op één na oudste kind van 15 is tijdens een eerder verblijf in Nederland een indicatiestelling voor een ZML-school afgegeven. Bij terugkomst in Nederland, is er plek op een school van dit type aangeboden, maar weigerden de ouders inschrijving. Zij hebben dit kind thuisgehouden. In juni is daarom door de leerplichtambtenaar een proces verbaal opgemaakt wegens niet-naleving van de Leerplichtwet. </antwoord>
      <antwoord nummer="3">Zie mijn antwoord op vraag 2. </antwoord>
      <antwoord nummer="4">De kinderen van dit gezin zijn sinds 1998 in beeld van de afdeling leerplicht van de gemeente Delft. Daarbij zijn op diverse momenten acties richting het gezin ondernomen vanuit onderwijs, jeugdgezondheidszorg en jeugdzorg. Op het moment dat er van hulpverlening onder dwang sprake was of bijna sprake was, verkoos het gezin langdurig verblijf in het buitenland. Op de momenten dat het gezin in Nederland verbleef hebben de kinderen onderwijs gevolgd dan wel is er actief door de afdeling leerplicht gezocht naar scholen. </antwoord>
      <antwoord nummer="5">De afdeling leerplicht heeft verschillende malen actief gezocht naar scholen om de kinderen in te schrijven en deze ook gevonden. Daarbij zijn door de leerplichtambtenaar huisbezoeken afgelegd en afspraken gemaakt over het naar school gaan van de kinderen. Ook is bijvoorbeeld gezorgd voor vervoer van en naar school. Eind juni 2005 hebben de ouders op één van de scholen (wederom) te kennen gegeven de kinderen te willen uitschrijven, omdat ze terug naar Turkije zouden gaan. Naar aanleiding van dat bericht is door de gemeente Delft gecontroleerd of de kinderen op 1 augustus waren uitgeschreven uit het GBA. Dat was niet het geval. Vervolgens is op de eerste schooldag na de vakantie – maandag 15 augustus j.l. – uit controle gebleken dat geen van de kinderen op de scholen is verschenen en is de ouders een proces-verbaal aangezegd wegens het verzuim van deze kinderen. De afdeling leerplicht heeft ouders op verschillende momenten, in de periode 1998–2005 aangesproken op de eigen verantwoordelijkheid. In deze periode is er door de afdeling leerplicht melding gemaakt bij zowel de Raad voor Kinderbescherming als bij het Advies- en Meldpunt Kindermishandeling (AMK). Tevens is er in 2005 proces-verbaal opgemaakt tegen de ouders voor het thuishouden van één van de kinderen. </antwoord>
      <antwoord nummer="6">Zoals bij vraag vier is geantwoord vertrok het gezin telkens naar het buitenland indien door de afdeling leerplicht of overige betrokken instanties de duimschroeven werden aangedraaid. Het gezin maakte daarmee hulpverlening en (verdere) handhaving van de Leerplichtwet onmogelijk. De kinderen stonden gedurende langere perioden niet ingeschreven als inwoner van de gemeente Delft. </antwoord>
      <antwoord nummer="7">Zie ook mijn antwoord op vraag 4 en 5. Daarnaast is bijvoorbeeld ook op aanvraag van de schoolarts gespecialiseerde zorghulp verleend, die op verzoek van het gezin is beëindigd. </antwoord>
      <antwoord nummer="8">Het gezin is al jaren in beeld bij de gemeente Delft, de onderwijs- en zorginstellingen. Op diverse momenten en in onderlinge samenwerking zijn verschillende acties richting het gezin ondernomen vanuit onderwijs, jeugdgezondheidszorg en jeugdzorg. </antwoord>
      <antwoord nummer="9">Nee, beoordeling van het handelen van een leerplichtambtenaar behoort tot de autonome bevoegdheid van de gemeente. </antwoord>
      <noten afkomstig="antwoord"/>
   </antwoorden>
</kvr>
