<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ulenbelt (SP) en Van Hijum (CDA) aan de minister van Sociale Zaken en Werkgelegenheid over de aansprakelijkheid rondom zwart werk. (Ingezonden 7 april 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31814
</item>
         <item attribuut="Inhoud">Vragen naar aanleiding van een uitzending van het tv-programma Kassa van 29 maart 2008 over aansprakelijkheid voor ongevallen van zzp'ers (zelfstandigen zonder personeel). Indieners verzoeken de minister de wet op dit punt aan te passen. Ook vragen zij naar de controle op zwartwerken door de Belastingdienst.</item>
         <item attribuut="Rubriek">Arbeid (Overig) Bedrijfsleven en industrie (Midden- en kleinbedrijf) Burgerlijk recht en burgerlijk procesrecht (Verbintenissenrecht) Criminaliteit en openbare orde (Fraude)</item>
         <item attribuut="Trefwoorden">Aansprakelijkheid Arbeid Fraude Zelfstandigen</item>
         <item attribuut="Vindplaats">Kamervragen met antwoord 2007-2008, nr. 2200, Tweede Kamer</item>
         <item attribuut="Vraagnr_bij_indiening">2070816770</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
            <persoon partij="CDA">Van Hijum</persoon>
         </item>
         <item attribuut="Datum_reaktie">2008-04-29</item>
         <item attribuut="Datum_indiening">2008-04-07</item>
         <item attribuut="Document-id">KVR31814</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4505" allpagenumbers="4505 4506" vetnummer="2070816770" code="0708tkkvr2200" lopendefooter="Tweede Kamer, vergaderjaar 2007–2008, Aanhangsel" filenaam="KVR31814" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2200" onderwerp="" indiendatum="2008-04-7">
         <vrager partij="SP" oorsprong="parlement">Ulenbelt</vrager>
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2008-04-29">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op de uitspraken van de directeur FNV ZBo tijdens de uitzending van Kassa? <voetnoot nummer="1"/>
      </vraag>
      <vraag nummer="2">Wie is er verantwoordelijk voor het afdragen van belastingen en premies indien een ZZP’er met of zonder Verklaring Arbeidsrelatie (VAR) bij een particulier werkzaamheden verricht? Onder welke omstandigheden kan de particuliere opdrachtgever aansprakelijk worden gesteld? </vraag>
      <vraag nummer="3">Wie is er verantwoordelijk voor de schade van een ongeval die de ZZP’er overkomt bij een particuliere opdrachtgever indien de ZZP’er wel of niet beschikt over VAR, KvK-nummer, ZZP verklaring en certificaat? </vraag>
      <vraag nummer="4">Kan de particulier aangesproken worden indien de ZZP’er een (dodelijk) ongeval overkomt bij het uitvoeren van een klus bij een particuliere opdrachtgever? Zo ja, wanneer wel? Zo neen, wanneer niet? Kunt u uitvoerig de verschillende mogelijkheden beschrijven? </vraag>
      <vraag nummer="5">Is het waar dat de Belastingdienst totaal niet controleert op zwart werken in de particuliere sector en er geen sancties bestaan op zwart werken? Zo ja, waarom niet? Zo neen, hoe ziet de controle er precies uit? </vraag>
      <vraag nummer="6">Bent u gezien bovenstaande bereid de aansprakelijkheid in de wet of regeling aan te passen? Zo ja, hoe? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-29" bron="Kassa">Kassa, 29 maart 2008</noot>
      </noten>
   </vragen>
   <antwoorden aantal="6">
      <antwoord nummer="1">De directeur van FNV Zbo geeft in het programma een overzicht van diverse aspecten van het inhuren van zzp-ers. Dit betreft fiscale aspecten en aansprakelijkheidsaspecten. Deze aspecten komen terug in de beantwoording van de vragen hieronder. </antwoord>
      <antwoord nummer="2">Zelfstandigen zijn niet verzekerd voor de werknemersverzekeringen. Zij dragen zelf inkomstenbelasting en premies volksverzekeringen af, evenals de inkomensafhankelijke bijdrage ZVW. Indien de opdrachtgever zeker wil stellen dat hij geen loonbelasting of premies verschuldigd is, kan hij aan de opdrachtnemer vragen een VAR te tonen. De opdrachtnemer kan deze beschikking aanvragen bij de Belastingdienst. Als de opdrachtnemer een VAR-wuo (winst uit onderneming) of VAR-dga (directeur-grootaandeelhouder) toont, is de opdrachtgever gevrijwaard van loon- en premieheffing. </antwoord>
      <antwoord nummer="3">De benaming zzp-er wordt soms (ten onrechte) gebruikt voor iemand die uitsluitend capaciteit («handen») levert, maar die de aanwijzingen van de opdrachtgever zelf of van een hoofdaannemer moet opvolgen, die de werktuigen van de opdrachtgever of de hoofdaannemer gebruikt en wiens werk(wijze) door de opdrachtgever of de hoofdaannemer wordt bepaald en ingedeeld. In feite is er dan sprake van een gezagsverhouding, waardoor de zogenaamde zelfstandige als werknemer komt te staan tegenover de opdrachtgever of hoofdaannemer. In dat geval zal die opdrachtgever of hoofdaannemer op grond van o.m. de Arbeidsomstandighedenwet beschermende maatregelen moeten treffen om veiligheids- of gezondheidsrisico’s te voorkomen, net zoals die verplichting voor zijn andere werknemers geldt. In geval van schade/een ongeval zal de werknemer de opdrachtgever of hoofdaannemer aansprakelijk kunnen stellen op basis van de zorgverplichting van de werkgever (zoals geregeld in het Burgerlijk Wetboek). Ervan uitgaande dat een zzp-er echt als zelfstandige optreedt, is de (particuliere) opdrachtgever in beginsel niet aansprakelijk voor schade of een ongeval dat de zzp-er overkomt. De zzp-er verricht het werk immers zelfstandig en is zelf verantwoordelijk voor zijn werk(wijze), het gebruik van veilige werktuigen e.d. Slechts in het geval de opdrachtgever een onrechtmatige daad ten opzichte van de zzp-er te verwijten valt, zal de zzp-er hem aansprakelijk kunnen stellen voor de geleden schade. Van een onrechtmatige daad kan sprake zijn als de opdrachtgever tegenover de zzp-er schade veroorzaakt doordat hij inbreuk maakt op een recht danwel iets doet of nalaat in strijd met een wettelijke plicht of met hetgeen volgens ongeschreven recht in het maatschappelijk verkeer betaamt, terwijl die onrechtmatige daad aan de opdrachtgever toe te rekenen is en er een causaal verband bestaat tussen de daad en de schade. Een dergelijke situatie kan zich bijvoorbeeld voordoen wanneer de opdrachtgever de zzp-er verzoekt in een bepaalde ruimte te werken, waarvan hij weet dat er niet zichtbaar een gevaarlijk gat in de vloer zit, wat hij niet aan de zzp-er meedeelt. De zzp-er die hierdoor een ongeval overkomt zal de opdrachtgever in zo’n geval aansprakelijk kunnen stellen. De verantwoordelijkheid voor naleving van de Arbeidsomstandighedenwet is voor zzp-ers geringer dan voor werknemers. Zij zijn, door middel van artikel 16, zevende lid, Arbeidsomstandighedenwet jo. artikel 9.5 Arbeidsomstandighedenbesluit, voor (met name) zware risico’s, zoals het werken met gevaarlijke stoffen, onder de werkingssfeer van de Arbeidsomstandighedenwet gebracht. Hiermee heeft de wetgever beoogd om met name het gevaar voor derden te beperken, bijv. in de situatie dat een zzp-er tezamen met andere zzp-ers en/of werknemers van een onderneming een (bouw)klus met grote veiligheidsrisico’s uitvoeren. Uiteraard is, zoals hierboven aangegeven, naast de zzp-er ook degene die zijn werknemers aan die klus laat werken verantwoordelijk voor naleving van de Arbeidsomstandighedenwet ten aanzien van die werknemers. De VAR heeft uitsluitend gevolgen voor de inhouding van belasting en sociale premies. De aansprakelijkheid voor ongevallen wordt niet door de VAR of een KvK-inschrijving beïnvloed. Daarnaast zijn door private organisaties verschillende certificaten, keurmerken en verklaringen ontwikkeld. Ook deze hebben geen invloed op de aansprakelijkheidsvraag. </antwoord>
      <antwoord nummer="4">Ik verwijs u naar mijn antwoord op vraag 3. </antwoord>
      <antwoord nummer="5">De Belastingdienst bestrijdt belastingontduiking, waar zwartwerken een verschijningsvorm van is, actief door het uitoefenen van toezicht. Daarbij wordt gebruik gemaakt van indicaties voor fraude die door de Belastingdienst zelf worden ontwikkeld en van signalen die de Belastingdienst van buitenaf ontvangt. Daar waar het ten onrechte niet betalen van belasting verwijtbaar is, kan de Belastingdienst een bestuurlijke vergrijpboete opleggen. In ernstige gevallen kan de het Openbaar Ministerie besluiten tot een strafrechtelijke aanpak. Het toezicht door de Belastingdienst heeft verschillende verschijningsvormen. Zo worden bijvoorbeeld binnengekomen aangiftes gecontroleerd op volledigheid van de aangegeven inkomsten en worden bedrijfsbezoeken en waarnemingen ter plaatse uitgevoerd. Bij het uitoefenen van toezicht werkt de Belastingdienst ook samen met andere handhavingsinstanties, zoals de interventieteams. Een bijzonderheid van de particuliere sector is dat medewerkers van de Belastingdienst op grond van de Wet op het binnentreden niet over de bevoegdheid beschikken om zonder toestemming van de bewoner een woning te betreden. Dit betekent in de praktijk dat de Belastingdienst niet ter plaatse kan vaststellen dat in een woning zwartwerk wordt verricht. Zwarte inkomsten zijn wel achteraf te constateren door boekencontroles en controles van binnengekomen aangiftes. </antwoord>
      <antwoord nummer="6">Ik heb geen intentie de aansprakelijkheid in wet- of regelgeving aan te passen. De huidige regelgeving leidt in mijn ogen niet tot knelpunten. </antwoord>
      <noten afkomstig="antwoord"/>
   </antwoorden>
</kvr>
