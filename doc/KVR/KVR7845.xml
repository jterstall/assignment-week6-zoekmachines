<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over het driejarenbeleid in asielzaken. (Ingezonden 26 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7845
</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Rechtsbescherming tegen de overheid Vluchtelingen Vreemdelingen</item>
         <item attribuut="Vindplaats">Kamervragen met antwoord 1998-1999, nr. 43, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1998-09-23</item>
         <item attribuut="Datum_indiening">1998-08-26</item>
         <item attribuut="Document-id">KVR7845</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="87" allpagenumbers="87 88" vetnummer="2979815660" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7845" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="43" onderwerp="" indiendatum="1998-08-26">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="1998-09-23">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht dat de Immigratie- en Naturalisatiedienst (IND) wil voorkomen dat asielzoekers automatisch een verblijfsvergunning krijgen, wanneer de overheid drie jaar lang in hun zaak geen activiteit heeft ontplooid? <voetnoot nummer="1"/>
      </vraag>
      <vraag nummer="2">Hoeveel asielzoekers hebben de laatste vier jaar op basis van het driejarenbeleid een verblijfsvergunning gekregen? Indien u daarover geen cijfers kunt verstrekken, wat is daar dan de reden van? Kunt u in dat geval de cijfers herleiden uit andere gegevens en, zo ja, bent u daartoe bereid? Zo neen, kunt u dan een redelijke schatting geven? Indien ook dit niet kan, bent u dan bereid deze gegevens bij te gaan houden en aan de Tweede Kamer te rapporteren? </vraag>
      <vraag nummer="3">Hoe beoordeelt u de uitspraken van het lid van de Adviescommissie voor Vreemdelingenzaken (ACV), de heer B.K. Olivier, dat het ministerie van Justitie de informatie achterhoudt, «omdat de hoge aantallen politiek gezien niet goed uitkomen»? </vraag>
      <vraag nummer="4">Bent u de mening toegedaan dat het driejarenbeleid zo ingewikkeld is geworden dat IND en rechterlijke macht voor grotere interpretatie- en toepassingsproblemen zijn komen te staan? Zo ja, waarom is dat niet eerder aan de Tweede Kamer meegedeeld? </vraag>
      <vraag nummer="5">Overweegt u het driejarenbeleid aan te passen? Zo ja, in welke zin? Kennen andere met Nederland vergelijkbare Europese landen een soortgelijk beleid? </vraag>
      <vraag nummer="6">Acht u het aanvaardbaar dat een asielzoeker langer dan drie jaar buiten zijn schuld moet wachten op een besluit over zijn verblijfsvergunning? Zo ja, welke gevolgen heeft dat voor het welzijn van de betrokken asielzoeker en diens mogelijkheden om bij toekenning van een vergunning succesvol in de Nederlandse samenleving te integreren? </vraag>
      <noten afkomstig="vraag">
         <noot nummer="1" datum="1998-08-22" bron="NRC">NRC, 22 augustus 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik kan u hierover geen exacte cijfers verstrekken, omdat het huidige IND-registratiesysteem, INDIS, niet voorziet in een afzonderlijke registratie van deze categorie beslissingen. Ik kan de cijfers evenmin herleiden uit andere gegevens. Ik acht het om dezelfde reden ook niet mogelijk een verantwoorde schatting van dit aantal beslissingen te maken. Ik ben wel bereid deze gegevens voortaan bij te gaan houden en aan u te rapporteren. INDIS zal hiertoe worden aangepast. </antwoord>
      <antwoord nummer="3">Onder verwijzing naar mijn antwoord op de vorige vraag, laat ik die uitspraken voor rekening van de heer Olivier. </antwoord>
      <antwoord nummer="4" voetnoot="1">De toepassing van het driejarenbeleid, zoals dat mede in belangrijke mate gestalte heeft gekregen als gevolg van de uitspraken van de Rechtseenheidskamer (REK) van 1 juni 1995, waarvan u op de hoogte bent gesteld, was de afgelopen jaren al enigszins complex. Nadien heeft de REK nog in enige beroepszaken betreffende andere aspecten van dit beleid uitspraak gedaan. Echter, vanwege de specifieke casuïstiek van deze zaken hebben de desbetreffende uitspraken van de REK geen ingrijpende consequenties gehad voor de algemene uitgangspunten van het driejarenbeleid, die ook uw Kamer bij de behandeling van de zgn. Statusnotitie in 1996 <voetnoot nummer="1"/>heeft onderschreven. </antwoord>
      <antwoord nummer="5 en 6">Ik acht het in beginsel niet aanvaardbaar dat een asielzoeker buiten zijn schuld langer dan drie jaar op een besluit over zijn verblijfsvergunning moet wachten. Ik overweeg op dit moment dan ook niet het driejarenbeleid aan te passen. Voor zover mij bekend is, kennen andere, met Nederland vergelijkbare Europese landen overigens geen soortgelijk beleid. Ik sluit desalniettemin niet uit dat deze landen in individuele gevallen, en mogelijk zelfs op grotere schaal, op enig moment berusten in verblijf van personen die langdurig in procedure zijn, zonder daar verder nadrukkelijk ruchtbaarheid aan te geven of specifieke regelgeving voor te ontwikkelen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="19 637" documentnummer="178">Kamerstuk 19 637, nr. 178</noot>
      </noten>
   </antwoorden>
</kvr>
