<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mulder-van Dam en Beinema (beiden CDA) over bedreigde monumenten van de MIP-lijst. (Ingezonden 8 december 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2340
</item>
         <item attribuut="Inhoud">Betreft het bericht dat jongere monumenten in Franeker en Zandvoort, die al wel op de Monumenten Inventarisatielijst (MIP-lijst) staan, waarschijnlijk gesloopt zullen worden.</item>
         <item attribuut="Rubriek">Cultuur en taal (Bouwkunst) Cultuur en taal (Monumenten)</item>
         <item attribuut="Trefwoorden">Bouwkunst Monumenten</item>
         <item attribuut="Vindplaats">Kamervragen met antwoord 1995-1996, nr. 403, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Mulder-van Dam</persoon>
            <persoon partij="CDA">Beinema</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-12-08</item>
         <item attribuut="Document-id">KVR2340</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="819" allpagenumbers="819 820" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="403" onderwerp="" indiendatum="1995-12-8">
         <vrager partij="CDA" oorsprong="parlement">Mulder-van Dam</vrager>
         <vrager partij="CDA" oorsprong="parlement">Beinema</vrager>
         <vraagt-aan/>
      </vraagdata>
      <antwoorddata antwoorddatum="1995-12-22">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten over de dreigende sloop van jongere monumenten in Franeker en Zandvoort, die al wel op de Monumenten Inventarisatielijst (de MIP-lijst) staan maar nog geen beschermende status hebben? <voetnoot nummer="1"/>
      </vraag>
      <vraag nummer="2">Hoeveel van dergelijke jongere monumenten worden bedreigd met sloop en/of ingrijpende verbouwing? </vraag>
      <vraag nummer="3">Wanneer wordt een besluit genomen over het toekennen van een beschermde status aan monumenten van de MIP-lijst? </vraag>
      <vraag nummer="4">Bent u bereid op korte termijn actie te ondernemen om sloop van panden van de MIP-lijst te voorkomen? Zo ja, welke? </vraag>
      <noten afkomstig="vraag">
         <noot nummer="1" datum="1995-11-24" bron="NOS-Journaal">NOS-Journaal, 24 november 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Voorzover bekend wordt in verhouding tot het totaal van de geı¨nventariseerde jongere bouwkunst een klein deel van deze monumenten direct bedreigd met sloop of ingrijpende verbouwing. Dit is gebaseerd op een schatting van de provinciale MSP-projectteams. </antwoord>
      <antwoord nummer="3">De kennis over de stedebouw en bouwkunst uit de periode 1850–1940 vertoonde veel leemten en slechts verspreid en sporadisch werd onderzoek gedaan. Een goed overzicht over deze periode ontbreekt. Al in 1984 heeft de Tweede Kamer in een motie uitgesproken dat een begin moest worden gemaakt met een over het gehele land uitstrekkend, systematische aanpak, in nauw overleg met de andere overheden en de particuliere organisaties. Het Monumenten Inventarisatie Project (MIP) is toen in 1987 gestart om op systematische wijze cultuurhistorische gebouwen te inventariseren en te documenteren. Het land is gebiedsgewijs geı¨nventariseerd. In totaal zijn hierbij 165.000 geı¨nventariseerde objecten betrokken. Per deelgebied bestaat een zekere cultuurhistorische eenheid. De coo¨rdinatie en uitvoering vindt plaats op provinciaal niveau en afzonderlijk voor de vier grote steden. Op dit ogenblik is het MIP zo goed als afgerond. Omdat het MIP alleen bedoeld is om een overzicht van de jongere bouwkunst te krijgen zijn er geen rechtsgevolgen verbonden aan de vermelding op een MIP-lijst. Die rechtsgevolgen zullen pas optreden wanneer een besluit wordt genomen om een pand ingevolge de Monumentenwet 1988 aan te wijzen als beschermd monument. Dit besluit wordt voor de jongere bouwkunst genomen op grond van het Monumenten Selektie Project (MSP) dat in 1993 van start is gegaan. In dit project wordt gebiedsgewijs, op grond van de MIP-resultaten en aan de hand van selectie-criteria per inventarisatiegebied een indicatieve lijst opgesteld van gezichten, complexen, gebouwen en objecten die naar verwachting voor bescherming van rijkswege in aanmerking komen. De gemeenten zullen gecoo¨rdineerd door de provincie, per inventarisatiegebied aanwijzingsadviezen indienen voor de wettelijke bescherming van de jonge stedebouw en bouwkunst. Het MSP wordt naar verwachting in 1998 afgerond. </antwoord>
      <antwoord nummer="4">Onwillige eigenaren zijn gedurende het MIP/MSP-proces in de gelegenheid een MIP/MSP-pand te slopen, zonder dat op grond van de Monumentenwet 1988 een vergunning is vereist. Zo’n situatie kan worden voorkomen door verzoeken om aanwijzing als bedoeld in artikel 3 van de Monumentenwet 1988 in behandeling te nemen. De zogenaamde voorbescherming treedt dan in werking. Dit houdt in dat tot en met het moment dat zeker is dat een monument al dan niet wordt ingeschreven in het register voor beschermde monumenten (waarmee de bescherming op grond van de Monumentenwet 1988 wordt gee¨ffectueerd) het vergunningenstelsel van toepassing is. Op grond van de wet is men dus verplicht ten tijde van de voorbescherming voor wijziging en sloop een vergunning aan te vragen en wordt derhalve dezelfde bescherming geboden als die welke de reeds definitief aangewezen beschermde monumenten genieten. Uit het voorgaande volgt dat ik geen aanleiding zie op korte termijn actie te ondernemen om sloop van panden die op de MIP-lijst zijn vermeld te voorkomen, anders dan hiertoe gebracht op grond van een verzoek om aanwijzing door een belanghebbende. Met betrekking tot de twee genoemde panden kan ik nog het volgende meedelen. Voor het pand te Franeker is op 7 december 1995 een aanvraag om aanwijzing als beschermd monument in behandeling genomen. Voor het pand te Zandvoort is deze procedure op 4 december 1995 gestart. Daarmee is feitelijk de voorbescherming in werking getreden en sloop (voorlopig) afgewend. </antwoord>
      <noten afkomstig="antwoord"/>
   </antwoorden>
</kvr>
