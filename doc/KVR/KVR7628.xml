<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over het project «Herontwerp» van de Informatie Beheer Groep. (Ingezonden 23 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7628
</item>
         <item attribuut="Rubriek">Beroepsonderwijs en volwasseneneducatie (Bekostiging beroepsonderwijs en volwasseneneducatie) Hoger onderwijs (Studiefinanciering)</item>
         <item attribuut="Trefwoorden">IB-Groep Studiefinanciering</item>
         <item attribuut="Vindplaats">Kamervragen met antwoord 1997-1998, nr. 1632, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1998-08-05</item>
         <item attribuut="Datum_indiening">1998-07-23</item>
         <item attribuut="Document-id">KVR7628</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3347" allpagenumbers="3347 3348" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7628" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1632" onderwerp="" indiendatum="1998-07-23">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1998-08-5">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kampt het project «Herontwerp» van de Informatie Beheer Groep met problemen? Zo ja, waaraan zijn deze te wijten? </vraag>
      <vraag nummer="2">Was het project te veel omvattend? Waarom is dit niet bij de opzet ervan onderkend? </vraag>
      <vraag nummer="3">Wat zijn de gevolgen van het niet tijdig gereedkomen van de basisregistratie van leerlingen van 12 tot 15 jaar? </vraag>
      <vraag nummer="4">Is het de bedoeling het project nu gefaseerd uit te voeren? Zo ja, hoe ziet deze fasering er uit? </vraag>
      <vraag nummer="5">Kunt u garanderen, dat geen vertraging zal optreden bij de oplossing van het millenniumprobleem? </vraag>
      <vraag nummer="6">Zal de fasering nopen tot aanpassing van de plannen met betrekking tot de invoering van een onderwijsnummer? </vraag>
      <noten afkomstig="vraag">
         <noot nummer="1" datum="1998-07-17" bron="Automatisering Gids">Automatisering Gids, 17 juli 1998</noot>
      </noten>
   </vragen>
   <antwoorden aantal="6">
      <antwoord nummer="1">Nee, het project Herontwerp kampt niet met problemen. Wel is – zowel op grond van signalen vanuit de IB-Groep zelf als van externe (proces)adviseurs – onderkend dat de eerder gekozen aanpak, waarbij onder andere in zogeheten multi-disciplinaire teams werd gewerkt aan de ontwikkeling van nieuwe bedrijfsprocessen en systemen, niet snel genoeg tot de beoogde resultaten leidde. Met name het ontbreken van kaders bij de systeemontwikkeling en de procesaanpak bleken een grotere negatieve invloed te hebben dan vooraf was aangenomen. Daarnaast bleken verbeteringen mogelijk op het terrein van de interne communicatie en de aansturing van het project binnen de IB-Groep. Op basis van de genoemde signalen heeft de hoofddirectie van de IB-Groep besloten de aanpak en aansturing van het project te wijzigen, omdat het beter is tijdig de koers te wijzigen, dan pas aan het eind te constateren dat niet het juiste eindpunt is bereikt. Op grond van de daaromtrent door de hoofddirectie van de IB-Groep aan mij verstrekte informatie en op grond van de adviezen van de door mij aangetrokken externe procesadviseur ben ik ervan overtuigd, dat de hoofddirectie tijdig de juiste keuzes heeft gemaakt om het project in de gewenste richting bij te sturen. </antwoord>
      <antwoord nummer="2">De hoofddirectie van de IB-Groep heeft van meet af aan onderkend dat het project een totale omslag voor haar organisatie inhoudt, die op integrale wijze dient te worden aangepakt. Naast het volledig herontwerp van de uitvoerende processen en de geautomatiseerde systemen werd en wordt ook gelijktijdig gewerkt aan aanpassing van de organisatie en de besturing ervan, aan het aspect mens en cultuur en aan de functie en positie van de IB-Groep in de maatschappij en de rol die zij heeft ten opzichte van haar opdrachtgevers en afnemers. Doel van de operatie was en is een fundamentele verbetering van de kwaliteit van de dienstverlening te bereiken, uitgaande van het principe van integrale klantafhandeling: een rechthebbende wordt aan één loket geholpen met al zijn vragen en informatieverzoeken over de producten en diensten van de IB-Groep. Op vele terreinen zijn inmiddels goede vorderingen gemaakt. Op het terrein van procesvernieuwing en informatietechnologie heeft op adequate wijze bijsturing plaatsgevonden. Ik ben van mening dat deze bijsturing een logisch gevolg is van de leereffecten die een organisatie bereikt gedurende een dergelijk groot en breed veranderingsproces. Niet alle «hobbels» in een dergelijk proces zijn vooraf te onderkennen; essentieel is dat tijdig wordt bijgestuurd als daartoe aanleiding blijkt te bestaan. </antwoord>
      <antwoord nummer="3">Het niet tijdig gereedkomen van deze basisregistratie heeft geen directe gevolgen voor de uitvoering van het primaire proces. Wel heeft dit feit geleid tot een aanpassing van de planning van het project. U zie ook het antwoord onder 4. </antwoord>
      <antwoord nummer="4">Ja, het project zal voor wat betreft het gedeelte procesvernieuwing en ontwikkeling van de IT gefaseerd worden uitgevoerd. In de periode tot en met januari 1999 zal worden gewerkt aan het uitwerken van de zogeheten procesarchitectuur en zal een implementatie-strategie voor de periode na januari 1999 worden opgesteld. Alvorens tot daadwerkelijke implementatie over te gaan zal de IB-Groep een pilot uitvoeren en zal een externe deskundige, afkomstig van de faculteit Bedrijfskunde van de Rijksuniversiteit Groningen, een onderzoek uitvoeren naar de werkbaarheid van de gekozen proces- en IT-architectuur. Pas daarna zal de «uitrolfase», waarin de geautomatiseerde systemen worden gebouwd, van start gaan. Naar nu kan worden ingeschat zal afronding van de oplevering van de nieuwe processen en systemen plaatsvinden op 1 januari 2001, zoals in de planning oorspronkelijk als doelstelling was opgenomen. </antwoord>
      <antwoord nummer="5">Ja, want de oplossing van het millenniumprobleem zal gebeuren in de bestaande geautomatiseerde systemen die bij de IB-Groep in beheer zijn en staat in principe los van het vernieuwingstraject. Voor de oplossing van het millenniumprobleem vindt een apart aanpassingstraject binnen een speciaal daartoe ingericht project plaats. </antwoord>
      <antwoord nummer="6">Nee. Bij de ontwikkeling van de nieuwe geautomatiseerde systemen zal een zodanige opzet worden gekozen, dat als unieke persoonssleutel zowel gebruik kan worden gemaakt van het onderwijsnummer als van een andere cijfercode. Ook de wetgeving voor invoering van het onderwijsnummer zal als gevolg van deze fasering geen vertraging oplopen. </antwoord>
      <noten afkomstig="antwoord"/>
   </antwoorden>
</kvr>
