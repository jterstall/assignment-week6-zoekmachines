<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Justitie, voor Bestuurlijke Vernieuwing en Koninkrijksrelaties en van Binnenlandse Zaken en Koninkrijksrelaties over vonnis van het Gerechtshof te Den Haag inzake Rotterdamse veelplegers. (Ingezonden 22 december 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22208
</item>
         <item attribuut="Inhoud">Vragen naar aanleiding van een bericht in het Rotterdams Dagblad van 21 december 2004 dat drie (verslaafde) veelplegers veel lagere straffen zouden hebben gekregen dan geëist door het OM, zodat de hulpverleners minder mogelijkheden krijgen om te werken aan het beëindigen van de verslaving.</item>
         <item attribuut="Rubriek">Strafrecht en strafprocesrecht (Straffen) Welzijn (Verslavingszorg)</item>
         <item attribuut="Trefwoorden">Straffen Verslaving</item>
         <item attribuut="Vindplaats">Kamervragen met antwoord 2004-2005, nr. 906, Tweede Kamer</item>
         <item attribuut="Vraagnr_bij_indiening">2040505460</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2005-02-10</item>
         <item attribuut="Datum_indiening">2004-12-22</item>
         <item attribuut="Document-id">KVR22208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1921" allpagenumbers="1921 1922" vetnummer="2040505460" code="0405tkkvr906" lopendefooter="Tweede Kamer, vergaderjaar 2004–2005, Aanhangsel" filenaam="KVR22208" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="906" onderwerp="" indiendatum="2004-12-22">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie, voor Bestuurlijke Vernieuwing en Koninkrijksrelaties en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="10 februari 2005), zie ook Aanhangsel Handelingen nr. 746, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties, van Bestuurlijke Vernieuwing en Koninkrijksrelaties en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het vonnis van het Gerechtshof te Den Haag waarbij drie veelplegers uit Rotterdam veel lagere straffen opgelegd krijgen dan door het openbaar ministerie waren geëist? <voetnoot nummer="1"/>
      </vraag>
      <vraag nummer="2">Waarom noemt een woordvoerder van het Rotterdamse openbaar ministerie deze uitspraak «jammer»? </vraag>
      <vraag nummer="3">Wat betekent deze kortere straf voor de mate waarin hulpverleners in staat zijn effectief te werken aan het beëindigen van de verslaving? </vraag>
      <vraag nummer="4">Kunt u aangeven wat de hoeveelheid en de aard was van de overtredingen waaraan de betrokken veelplegers zich hebben schuldig gemaakt? </vraag>
      <vraag nummer="5">Wat betekent deze uitkomst voor de Rotterdamse aanpak van overlastgevende veelplegers? </vraag>
      <vraag nummer="6">Hoe groot is de groep die voor deze aanpak in aanmerking zou kunnen komen? </vraag>
      <vraag nummer="7">Welke mogelijkheden bestaan er buiten het strafrecht om de overlast van de groep verslaafde veelplegers tegen te gaan? </vraag>
      <vraag nummer="8">Bent u bereid met het gemeentebestuur van Rotterdam te overleggen over een uitbreiding van die mogelijkheden? </vraag>
      <noten afkomstig="vraag">
         <noot nummer="1" datum="2004-12-21" bron="Rotterdams Dagblad">Rotterdams Dagblad, 21 december 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ik ben ingelicht over de mondelinge uitspraak, aangezien het schriftelijke vonnis nog niet beschikbaar was ten tijde van het beantwoorden van deze vragen. </antwoord>
      <antwoord nummer="2">Het College van procureurs-generaal heeft mij bericht dat het Openbaar Ministerie te Rotterdam in de woordvoering de uitspraak «jammer» heeft genoemd, omdat het Hof niet de straffen heeft opgelegd die door het Openbaar Ministerie waren geëist. Daaraan is toegevoegd dat het verheugend was te kunnen constateren dat de «kwantumkorting», die door de kantonrechter bij de strafoplegging was gehanteerd (bij stapeling van delicten een lagere straf opleggen dan dat per delict afzonderlijk zou zijn gegeven), van de baan was. </antwoord>
      <antwoord nummer="3">Verslaafde veelplegers staan vaak te boek als zorgmijders en het kost tijd hen te motiveren hulp te accepteren en mee te werken aan het zoeken naar oplossingen. Zij ondervinden op alle levensgebieden ernstige problemen. Het oplossen dan wel beheersbaar maken van deze problemen vraagt eveneens veel tijd. Wanneer deze tijd niet, dan wel onvoldoende, beschikbaar is om een eerste aanzet tot oplossingsrichtingen aan te dragen valt er geen effect te verwachten. </antwoord>
      <antwoord nummer="4">De drie betreffende personen werden allen verdacht van enkele tientallen overtredingen. De aard van de overtredingen betrof merendeels overtredingen van de Algemene Plaatselijke Verordening van de gemeente Rotterdam (onder meer openlijk gebruik drugs, bedelarij, alcoholgebruik op of aan de openbare weg, natuurlijke behoefte doen op of aan de weg, slapen op of aan de weg en zich zonder redelijk doel ophouden in portieken) en van de wet Personenvervoer (zwartrijden en ordeverstoring (roken) in het openbaar vervoer). </antwoord>
      <antwoord nummer="5">Vooralsnog betekent het dat de Rotterdamse aanpak van veelplegers die overtredingen hebben gepleegd, kan worden voortgezet. Het Gerechtshof heeft het Openbaar Ministerie gevolgd in zijn eis om voor de feiten genoemd in antwoord 4, primair hechtenis in plaats van een geldboete op te leggen. De Rotterdamse kantonrechter heeft inmiddels in de lijn van dit arrest op 21 december 2004 aan een aantal andere verdachten één, twee of drie dagen hechtenis per feit opgelegd (gerelateerd aan het geldboetebedrag) en geen kwantumkorting meer toegepast. Het Openbaar Ministerie heeft het voornemen om bij de eerstkomende veelplegerzitting bij de kantonrechter wederom als regel het dubbele tarief te eisen. Verder zal er naar worden gestreefd voor alle veelplegers die bij de kantonrechter op een veelplegerzitting worden aangebracht, zorgrapportages te laten opstellen. Er zal nadrukkelijk worden aangesloten bij de zogenaamde persoonsgebonden aanpak die voor veelplegers van misdrijven wordt gehanteerd. Uit het arrest kan immers worden afgeleid, dat de beschikbaarheid van meer informatie over de persoonlijke omstandigheden van de verdachten, van invloed is bij de bepaling van de hoogte van de straf. </antwoord>
      <antwoord nummer="6">De veelplegeraanpak is in ontwikkeling. In 2004 hebben drie veelplegerzittingen in pilot-vorm in Rotterdam plaatsgevonden. Uitgangspunt is dat er naar inschatting van de politie een groep van ongeveer 1.000 veelplegers is in de gemeente Rotterdam, die zich met grote regelmaat schuldig maakt aan overtredingen van de APV en zonder geldig vervoersbewijs gebruik maakt van het openbaar vervoer (overtreding van de wet Personenvervoer 2000). De veelplegeraanpak kanton richt zich met name op personen die zeer concreet en recent overlast geven op straat, waarbij de wijkpolitie van de betrokken politiedistricten een bepalende rol speelt; de wijkpolitie is immers altijd in de wijken aanwezig en weet welke personen actief en veelvuldig overlast veroorzaken in de wijk. Dit beeld is wisselend, omdat het aantal maatregelen dat inmiddels wordt toegepast van dien aard is, dat met regelmaat overlastgevers uit het straatbeeld verdwijnen, òf omdat ze in een zorgtraject zitten, òf omdat ze gedetineerd zijn òf om andere redenen niet meer voor overlast zorgen. Dat betekent dat telkenmale ad hoc wordt vastgesteld welke actief overlast plegende veelplegers voor een veelplegerzitting in aanmerking moeten komen. </antwoord>
      <antwoord nummer="7">Nog enigszins binnen het kader van het strafrecht bestaat er naast dwang (zoals de Strafrechtelijke Opvang Verslaafden) ook al jarenlang de mogelijkheid van drangopname. Een verslaafde die een delict heeft gepleegd, krijgt dan feitelijk de keuze tussen gevangenisstraf of opname in een verslaafdenkliniek. Deze keus is niet vrijblijvend: als de behandeling wordt afgebroken, moet de straf alsnog worden uitgezeten. Buiten het strafrecht zijn er ook mogelijkheden om de overlast van verslaafden tegen te gaan. Niet altijd gaat het daarbij om veelplegers; soms is alleen sprake van overlast en niet van strafbare feiten. De verslavingszorg kent de laatste jaren een aantal ontwikkelingen die met name gericht zijn op de problematische groep langdurig verslaafden. Zo blijkt de behandeling met heroïne naast methadon niet alleen de medische en sociale situatie duidelijk te verbeteren, maar ook criminaliteit sterk terug te dringen. Daarnaast zijn er meer voorzieningen gekomen voor verslaafden met psychiatrische stoornissen -een groep die veel overlast geeft- en zijn op diverse plaatsen projecten gestart met mentors of trajectbegeleiders voor langdurig problematisch verslaafden en zijn in veel gemeenten gebruiksruimten opgericht. Tenslotte wordt veel geïnvesteerd in bemoeizorg (waarbij verslaafden desnoods op straat worden opgezocht en aanhoudend wordt geprobeerd ze in zorg te krijgen). De kabinetsnotitie van 17 december jl. (Kamerstuk 29 325, nr. 2) met daarin het plan van aanpak voor verloedering en overlast, gaat vooral in op de overlastgevende zorgmijders en beziet hoe de mogelijkheden van de steden kunnen worden vergroot om deze overlast aan te pakken: in de eerste plaats moet deze groep meer dan nu op de huid gezeten worden om hulp te accepteren. Ten tweede moet als dat niet lukt, het in specifieke situaties gemakkelijker worden om mensen onder dwang te helpen. In de derde plaats is het nodig dat de samenwerking tussen instellingen minder vrijblijvend wordt. </antwoord>
      <antwoord nummer="8">Met de G4, dus ook met Rotterdam, is en wordt uitvoerig overlegd over uitbreiding van de mogelijkheden voor de steden om overlast aan te pakken. Het plan van aanpak verloedering en overlast van 17 december (zie antwoord op vraag 7) is daar mede een uitwerking van. Overheveling van de OGGZ en een nazorg onder toezichtregister voor de Wet Bopz, zijn enkele concrete maatregelen uit het plan van aanpak die ook door Rotterdam zijn bepleit. </antwoord>
      <noten afkomstig="antwoord"/>
   </antwoorden>
</kvr>
