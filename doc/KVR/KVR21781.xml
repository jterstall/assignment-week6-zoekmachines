<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Brinkel, Ferrier en Ormel (allen CDA) aan de ministers van Buitenlandse Zaken en voor Ontwikkelingssamenwerking over het voorgenomen bezoek van de minister van Buitenlandse Zaken van Zimbabwe aan Nederland. (Ingezonden 12 november 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21781
</item>
         <item attribuut="Inhoud">Vraag om het voorgenomen bezoek van de minister van Buitenlandse Zaken van Zimbabwe aan Nederland (in verband met de EU-ACP ontmoeting in Den Haag) te voorkomen, vanwege de slechte situatie betreffende mensenrechten en democratie in dat land. Het Europees Parlement heeft al eerder geprotesteerd tegen verlening van een visum aan genoemde minister.</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Grondrechten)</item>
         <item attribuut="Trefwoorden">EU Mensenrechten Zimbabwe</item>
         <item attribuut="Vindplaats">Kamervragen met antwoord 2004-2005, nr. 533, Tweede Kamer</item>
         <item attribuut="Vraagnr_bij_indiening">2040503260</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Brinkel</persoon>
            <persoon partij="CDA">Ferrier</persoon>
            <persoon partij="CDA">Ormel</persoon>
         </item>
         <item attribuut="Datum_reaktie">2004-12-07</item>
         <item attribuut="Datum_indiening">2004-11-12</item>
         <item attribuut="Document-id">KVR21781</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1119" allpagenumbers="1119 1120" vetnummer="2040503260" code="0405tkkvr533" lopendefooter="Tweede Kamer, vergaderjaar 2004–2005, Aanhangsel" filenaam="KVR21781" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="533" onderwerp="" indiendatum="2004-11-12">
         <vrager partij="CDA" oorsprong="parlement">Brinkel</vrager>
         <vrager partij="CDA" oorsprong="parlement">Ferrier</vrager>
         <vrager partij="CDA" oorsprong="parlement">Ormel</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-12-7">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is uw mening over het beleid van de president van Zimbabwe, Robert Mugabe, dat omvat een voortdurende schending van mensenrechten, doelbewuste verarming van de eigen bevolking en belemmering van de werking van de democratie? </vraag>
      <vraag nummer="2" voetnoot="1">Bent u op de hoogte van de visumaanvraag van de Zimbabwaanse minister van Buitenlandse Zaken, Kumbirai Kangai, in verband met deelname aan de aanstaande EU-ACP ontmoeting in Den Haag, en van de protesten die tegen het verlenen van een visum zijn, geuit door leden van het Europese Parlement? <voetnoot nummer="1"/>
      </vraag>
      <vraag nummer="3">Deelt u de mening dat het onwenselijk en niet opportuun is het EU-beleid van gerichte sancties tegen het regime van Mugabe en zijn medestanders te versoepelen? </vraag>
      <vraag nummer="4">Hoe wilt u voorkomen dat Kumbirai Kangai voet zet op Nederlandse c.q. Europese bodem? Hoe wilt u voorkomen dat er enig contact plaatsvindt tussen leden van de regering en de heer Kangai? </vraag>
      <vraag nummer="5">Wilt u deze vragen vóór de aanvang van de EU-ACP ontmoeting op 22–25 november 2004, beantwoorden? </vraag>
      <noten afkomstig="vraag">
         <noot nummer="1" datum="2004-11-10" bron="Radio 1Journaal">Radio 1Journaal, 10 november 2004</noot>
      </noten>
   </vragen>
   <antwoorden aantal="4">
      <antwoord nummer="1">Nederland is met de EU van mening dat de regering van Zimbabwe zich schuldig maakt aan schendingen van mensenrechten. Voorts leidt het economisch wanbeleid van de regering van Mugabe tot ernstige verarming van het land en worden elementaire democratische beginselen stelselmatig met voeten getreden. De EU maakt zich grote zorgen op vijf gebieden, neergelegd in de raadsconclusies van 18 februari 2002: a. het ontbreken van voorwaarden voor vrije en eerlijke verkiezingen; b. politiek geweld dat door de overheid wordt georganiseerd c.q. getolereerd; c. het ontbreken van persvrijheid; d. de afwezigheid van een onafhankelijke rechterlijke macht; en e. illegale landbezettingen. De EU heeft op 19 februari 2004 de gerichte sancties tegen president Mugabe, leden van zijn regering en anderen die verantwoordelijk worden geacht voor het schenden van mensenrechten in Zimbabwe, met een jaar verlengd en uitgebreid van 79 naar 95 personen. Deze sancties zijn gericht op het isoleren van het regime van Mugabe. De EU wil met haar maatregelen dit regime treffen en niet de Zimbabwaanse bevolking. </antwoord>
      <antwoord nummer="2 en 4">Anders dan wordt gesteld in de vraag, is de heer Kangai geen minister van Buitenlandse Zaken, doch parlementariër in het Zimbabwaanse parlement. De heer Kangai is vermeld op de sanctielijst, omdat hij lid is van het Politbureau, bestuursorgaan van regeringspartij ZANU-PF. De heer Kangai heeft bij de Nederlandse ambassade in Harare geen visumaanvraag gedaan. Het Zimbabwaanse parlement heeft vier andere, niet op de sanctielijst vermelde parlementariërs afgevaardigd. Deze parlementariërs hebben visumaanvragen gedaan en de Nederlandse ambassade heeft aan hen visa verstrekt. Ik ben op de hoogte van protesten van verschillende europarlementariërs tegen het (vermeende) verlenen van een visum aan de heer Kangai. </antwoord>
      <antwoord nummer="3">Van versoepeling van de gerichte sancties tegen het regime van Zimbabwe kan op dit moment geen sprake zijn. Cruciaal in de beoordeling van verlenging van de sancties, die zal plaatsvinden in 2005, zijn de parlementsverkiezingen, die zijn voorzien voor maart 2005. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
