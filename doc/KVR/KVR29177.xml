<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karabulut en Irrgang (beiden SP) aan de ministers van Financiën en van Justitie over «groene beleggingsfondsen». (Ingezonden 15 mei 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29177
</item>
         <item attribuut="Inhoud">Vragen over de stand van zaken van het in 2002 gestarte onderzoek van de AFM en de FIOD-ECD naar de handel in 'groene beleggingsfondsen' afgerond? [zie Aanhangsel Handelingen vergaderjaar 2006-2007. nr. 1432], in verband met recente berichten over deze beleggingsfondsen, waarvan vooral veel Turkse Nederlanders het slachtoffer zijn geworden. Indieners vragen zich af of de AFM contact heeft gehad met de Turkse beurstoezichthouder SPK en of het waar is dat de blijkbaar bekende werkwijze van 'groene beleggingsfondsen' in Nederland niet heeft geleid tot het opleggen van boetes en dwangsommen door de AFM.</item>
         <item attribuut="Rubriek">Geld- en kapitaalmarkt (Beleggingen)</item>
         <item attribuut="Trefwoorden">Beleggingen Turkije</item>
         <item attribuut="Vindplaats">Kamervragen met antwoord 2006-2007, nr. 2503, Tweede Kamer</item>
         <item attribuut="Vraagnr_bij_indiening">2060714890</item>
         <item attribuut="Afkomstig_van">Justitie (JUS) Financiën (FIN)</item>
         <item attribuut="Indiener">
            <persoon partij="SP">Karabulut</persoon>
            <persoon partij="SP">Irrgang</persoon>
         </item>
         <item attribuut="Datum_reaktie">2007-08-28</item>
         <item attribuut="Datum_indiening">2007-05-15</item>
         <item attribuut="Document-id">KVR29177</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5291" allpagenumbers="5291 5292 5293" vetnummer="2060714890" code="0607tkkvr2503" lopendefooter="Tweede Kamer, vergaderjaar 2006–2007, Aanhangsel" filenaam="KVR29177" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2503" onderwerp="" indiendatum="2007-05-15">
         <vrager partij="SP" oorsprong="parlement">Karabulut</vrager>
         <vrager partij="SP" oorsprong="parlement">Irrgang</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="28 augustus 2007), zie ook Aanhangsel Handelingen nr. 1770, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Waneer is het in 2002 gestarte onderzoek van de AFM en de FIOD-ECD naar de handel in «groene beleggingsfondsen» afgerond? Op welk moment is het onderzoek overgedragen aan het Openbaar Ministerie (OM)? <voetnoot nummer="1"/>
      </vraag>
      <vraag nummer="2" voetnoot="2">Heeft de AFM contact gehad met de Turkse beurstoezichthouder SPK? Zo ja, welke afspraken zijn wanneer gemaakt? Zo nee, bent u bereid dat alsnog te doen? <voetnoot nummer="2"/>
      </vraag>
      <vraag nummer="3">Is het waar dat de blijkbaar bekende werkwijze van «groene beleggingsfondsen» in Nederland niet heeft geleid tot het opleggen van boetes en dwangsommen door de AFM? Zo ja, hadden deze fondsen een vergunning om in aandelen te handelen? Zo neen, welke boetes en dwangsommen zijn aan wie opgelegd door de AFM? </vraag>
      <vraag nummer="4">Bent u van mening dat het feit dat de «groene beleggingsfondsen» volgens de tot op heden beschikbare gegevens, in de periode 2004 tot op heden niet meer zijn aangeboden, geen afbreuk doet aan de ernst en omvang van de zwendel? Zo ja, wat is uw mening over het feit dat duizenden Turkse Nederlanders slachtoffer zijn geworden van deze zwendel? </vraag>
      <vraag nummer="5">Kunt u aangeven welk bedrag door de «groene beleggingsfondsen» is geïnd en hoeveel gedupeerden in Nederland slachtoffer zijn geworden van de zwendel? Zijn bij door de AFM verrichte onderzoeken ook gedupeerden gehoord? </vraag>
      <vraag nummer="6">Klopt de berichtgeving dat ten minste één districtsbestuurder van Milli Görüs direct betrokken was bij deze «groene beleggingsfondsen»? Zo ja, hoe verhoudt zich dat met uw eerder antwoord dat er geen sprake is van actieve betrokkenheid van het bestuur van de moskee dan wel van de Milli Görüs beweging bij de verkoop van effecten? 1 en 3 . Zo neen, gaat het OM alsnog een strafrechtelijk onderzoek instellen naar de eventuele betrokkenheid van de Milli Görüs bij de verkoop van effecten «groene beleggingsfondsen»? </vraag>
      <vraag nummer="7">Beschikte deze persoon, indien hij als vertegenwoordiger van deze fondsen optrad, over de vereiste vergunning? Zo neen, waarom is hier niet tegen opgetreden door de AFM? </vraag>
      <vraag nummer="8" voetnoot="4">Wat is uw mening over de berichtgeving dat huidige medewerkers van Milli Görüs direct betrokken waren bij de verkoop van effecten van «groene beleggingsfondsen» en volgens gedupeerden tassen vol met geld de moskee in- en uitgedragen werden? <voetnoot nummer="4"/>
      </vraag>
      <vraag nummer="9">Loopt er op dit moment nog enig onderzoek bij de AFM dat kan leiden tot strafoplegging aangaande «groene beleggingsfondsen»? </vraag>
      <vraag nummer="10">Heeft het OM al een besluit genomen over het al dan niet overgegaan tot vervolging? Zo ja, kunt u dit besluit toelichten? Zo neen, op welke termijn zal het OM tot een besluit komen? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamervragen" documentnummer="1432" documentjaargang="2006-2007">Aanhangsel Handelingen, nr. 1432, vergaderjaar 2006–2007.</noot>
         <noot nummer="2" datum="2003-10-17" bron="NRC Handelsblad">NRC Handelsblad, 17 oktober 2003</noot>
         <noot nummer="3" datum="2007-05-8" bron="de Volkskrant">de Volkskrant, 8 mei 2007</noot>
         <noot nummer="4" datum="2007-04-7" bron="Nova">Nova, 7 april 2007</noot>
      </noten>
   </vragen>
   <antwoorden aantal="10">
      <antwoord nummer="1">Het onderzoek dat in 2002 is gestart, is een strafrechtelijk onderzoek van de FIOD-ECD naar de aanbieding van «groene» effecten door een fonds in Nederland. Het onderzoek is eind 2005 afgesloten en overgedragen aan het Openbaar Ministerie. Het is de regel dat toezichthouders geen onderzoek doen als de FIOD-ECD/het OM een onderzoek is gestart, teneinde dat strafrechtelijk onderzoek niet te doorkruisen. </antwoord>
      <antwoord nummer="2">De AFM heeft in het kader van een studie van het Financieel Expertise Centrum (FEC) in 2003 contact gehad met de Turkse toezichthouder SPK. Op verzoek van het FEC zijn onder meer aan de SPK vragen gesteld over 30 Turkse bedrijven, of zij actief waren op de Turkse financiële markt, of zij onder toezicht stonden en of deze activiteiten illegaal waren. Tevens is aan de SPK de vraag gesteld of er bedrijven waren, buiten de genoemde dertig, waarvan SPK wist dat zij actief zijn op de Nederlandse financiële markt en die niet onder toezicht van de SPK stonden. SPK heeft op deze vragen geantwoord dat zij geen enkele informatie heeft over het feit of de genoemde bedrijven in Nederland al dan niet actief zijn. </antwoord>
      <antwoord nummer="3">De AFM heeft inderdaad geen boetes of dwangsommen opgelegd in het kader van het aanbieden van «groene» effecten. Aangezien de FIOD-ECD in 2002 hiernaar een strafrechtelijk onderzoek was gestart, was er geen rol meer weggelegd voor de toezichthouder. Als de FIOD-ECD een onderzoek start, betekent dit in principe dat wordt aangestuurd op een strafrechtelijke afdoening van de zaak. Het onderzoek van de FIOD-ECD had betrekking op het handelen in strijd met Wet toezicht effectenverkeer (Wte) en de Wet toezicht kredietwezen (Wtk). Verdachten waren inderdaad vermoedelijk niet in het bezit van de vereiste vergunning. </antwoord>
      <antwoord nummer="4">Uit onderzoek van de AFM is niet gebleken dat in de periode 2004 tot heden nog «groene» effecten zijn aangeboden. Dit doet echter niet af aan de ernst van de feiten die zich in de periode voor 2004 mogelijk hebben afgespeeld. Niet voor niets heeft de FIOD-ECD, zoals eerder gezegd, een strafrechtelijk onderzoek uitgevoerd naar deze vermoedelijk gepleegde strafbare feiten. Ik wil nog opmerken dat het onderzoek van de FIOD-ECD zich niet heeft gericht op oplichting maar op overtreding van de Wte en de Wtk. Bij het OM, de politie en de FIOD-ECD zijn voor, tijdens of na het onderzoek geen aangiften gedaan door inleggers ter zake van oplichting. Voor een succesvol onderzoek naar oplichting zijn aangiften van gedupeerden onontbeerlijk. Voor zover inleggers zijn gehoord, legden zij de oorzaak van het niet terugbetalen van hun investeringen bij de grote economische crisis in Turkije in het begin van deze eeuw. Ik vind het betreurenswaardig dat een aanzienlijk aantal Turkse Nederlanders de dupe is geworden van deze praktijken. Ik heb daar in mijn antwoorden op de eerder gestelde Kamervragen inzake Milli Görüs reeds op gewezen. </antwoord>
      <antwoord nummer="5">Er is geen totaalbeeld van de hoeveelheid geld dat door «groene» beleggingsfondsen is geïnd. Het onderzoek van de FIOD-ECD geeft wel een indicatie dat het om aanzienlijke bedragen gaat. Gezien het feit dat het onderzoek van de FIOD-ECD geen betrekking heeft gehad op oplichting, kan ik geen uitspraken doen over het aantal mensen dat mogelijk door oplichting gedupeerd is (zie mijn antwoord op vraag 4). Bij het onderzoek van de AFM of er na 2004 nog «groene» effecten zijn aangeboden, heeft de AFM contact gehad met (familie van) gedupeerden en andere betrokkenen. Dit betrof echter alleen mensen die al in de periode 1999–2001 gedupeerd waren. </antwoord>
      <antwoord nummer="6">In het in 2002 gestarte opsporingsonderzoek van de FIOD-ECD naar de aanbieding van «groene» effecten in Nederland is één persoon betrokken geweest, waarvan tijdens het strafrechtelijk onderzoek is gebleken dat hij een functie vervulde binnen het bestuur van Milli Görüs. Uit het opsporingsonderzoek van de FIOD-ECD is van deze persoon niet gebleken dat hij als vertegenwoordiger/tussenpersoon van een «groen» beleggingsfonds is opgetreden. Bij sluiting van het gerechtelijk vooronderzoek is hem een kennisgeving van niet verdere vervolging betekend. Tegen vier andere verdachten uit dit onderzoek is naar de mening van het OM voldoende wettig en overtuigend bewijs naar voren gekomen dat sprake is van overtreding van de Wte en Wtk (zie ook het antwoord op vraag 10). Van één van die vier verdachten heeft het OM inmiddels vernomen dat hij een bestuursfunctie bekleedde bij Milli Görüs. In het door de FIOD-ECD uitgevoerde onderzoek is door geen van de gehoorde inleggers, noch door de verdachten tegen wie wel proces-verbaal is opgemaakt ter zake handelen in strijd met de Wte en de Wtk, enige betrokkenheid in deze zaak genoemd van Milli Görüs. Het OM is van mening dat er thans geen aanleiding bestaat alsnog strafrechtelijk onderzoek te doen naar de betrokkenheid van Milli Görüs. Indien overtreding van de Wte en Wtk meer dan zes jaar geleden heeft plaatsgevonden, is onderzoek overigens vruchteloos gezien de verjaringstermijn van zes jaar voor dergelijke feiten. </antwoord>
      <antwoord nummer="7">Voor het antwoord op deze vraag verwijs ik naar mijn antwoord op vraag 3 en 6. </antwoord>
      <antwoord nummer="8">Dit is niet naar voren gekomen uit het onderzoek van de FIOD-ECD en derhalve niet te verifiëren. </antwoord>
      <antwoord nummer="9">Nee. Vanwege de geldende bestuursrechtelijke verjaringstermijn (3 jaar) kan alleen een overtreding in de periode 2004–2007 door de AFM worden beboet (bestuursrechtelijk worden afgedaan). Uit het onderzoek van de AFM is niet gebleken dat er in de periode 2004 tot heden nog «groene» effecten zijn aangeboden. Strafoplegging aangaande het aanbieden van «groene» effecten kan volgen uit het vervolgen door het OM van de vier verdachten uit het strafrechtelijk onderzoek dat terzake is uitgevoerd door de FIOD-ECD (zie antwoord op vraag 10). </antwoord>
      <antwoord nummer="10">Het OM heeft begin dit jaar besloten vier verdachten te vervolgen ter zake handelen in strijd met de artikelen 6 en 82 van de Wtk en artikel 3 lid 1 van de Wte. Een zittingsdatum is nog niet bekend. Wel is inmiddels een kennisgeving van verdere vervolging aan de verdachten betekend. Tot slot wil ik nog opmerken dat bij de beantwoording van vraag 5 van de Kamervragen van het lid Sterk over illegale fondsenwerving onder Turkse migranten (nummer 2060708950) is vermeld dat zowel het Coördinatiebureau Bibob van de gemeente Amsterdam als het Bureau Bibob te Den Haag toegang heeft tot gesloten bronnen. Dit geldt echter alleen voor het Bureau Bibob te Den Haag. Het Coördinatiebureau Bibob van de gemeente Amsterdam heeft slechts toegang tot open bronnen. </antwoord>
      <noten afkomstig="antwoord"/>
   </antwoorden>
</kvr>
