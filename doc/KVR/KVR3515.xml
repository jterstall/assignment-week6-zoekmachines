<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over «doorlating onder voorwaarden» van toeristen uit Suriname bij aankomst op Schiphol. (Ingezonden 5 juli 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3515
</item>
         <item attribuut="Rubriek">Staats- en bestuursrecht (Vreemdelingenrecht) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Schiphol Suriname Vreemdelingen</item>
         <item attribuut="Vindplaats">Kamervragen met antwoord 1995-1996, nr. 1547, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1996-08-14</item>
         <item attribuut="Datum_indiening">1996-07-05</item>
         <item attribuut="Document-id">KVR3515</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3147" allpagenumbers="3147 3148" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1547" onderwerp="" indiendatum="1996-07-5">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1996-08-14">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de marechaussee op Schiphol steekproefsgewijs toeristen uit Suriname, die in het bezit zijn van een toeristenvisum, hun vliegticket afneemt en bewaart in ruil voor een «doorlating onder voorwaarde» en dat zij dit ticket pas weer kunnen opvragen 24 uur voor de terugreis naar Parimaribo? </vraag>
      <vraag nummer="2">Wat is de reden voor deze speciale behandeling? Gaat het om een tijdelijke maatregel? </vraag>
      <vraag nummer="3">Zijn het uitsluitend vluchten uit Suriname waar passagiers een dergelijke behandeling kunnen ondergaan? Zo neen, op passagiers van welke andere bestemmingen worden dergelijke steekproeven eveneens uitgevoerd? </vraag>
      <vraag nummer="4">Wat is de juridische basis voor deze behandeling? </vraag>
      <vraag nummer="5">Bestaan over het nemen van dergelijke maatregelen afspraken met de Schengen-partners? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De bewering dat de Koninklijke Marechaussee (KMar) op Schiphol steekproefsgewijs toeristen uit Suriname hun vliegtuigticket zou afnemen en bewaren in ruil voor een doorlating onder voorwaarden (D.O.V.) is niet juist. De KMar verleent doorlating aan elke vreemdeling, indien aan alle voorwaarden voor binnenkomst wordt voldaan. De voorwaarden voor binnenkomst in geval van kort verblijf of doorreis zijn: – nakoming van verplichtingen bij grensoverschrijding; – het bezit van een geldig document voor grensoverschrijding; – het bezit van voldoende middelen van bestaan; – het geen gevaar vormen voor de openbare rust, de openbare orde, de nationale veiligheid en de internationale betrekkingen van de Schengen-staten; – het niet gesignaleerd staan ter fine van weigering door alle of een van de Schengen-staten. Als de vreemdeling niet voldoet aan e´e´n van deze voorwaarden voor binnenkomst wordt in beginsel de toegang geweigerd. In voorkomende gevallen kan met machtiging van de Immigratie- en Naturalisatiedienst een D.O.V. worden verleend, onder andere door het stellen van een zekerheid. Het hebben van een reis- dan wel een doorreisvisum is geen garantie dat de vreemdeling tot Nederland c.q. het Schengen-grondgebied wordt toegelaten. De zekerstelling, bijvoorbeeld door het deponeren van een waarborgsom of een retourticket, wordt aan de vreemdeling gerestitueerd bij voldoende zekerheid over zijn/haar vertrek naar het land van herkomst. </antwoord>
      <antwoord nummer="2 en 3">De personencontrole vindt niet plaats volgens een steekproefsgewijze methode, maar is individueel en gericht op alle vreemdelingen die toegang tot Nederland verzoeken. Er zijn geen specifieke maatregelen en/of voorschriften, ook niet van tijdelijke aard, ten aanzien van vreemdelingen met de Surinaamse nationaliteit. </antwoord>
      <antwoord nummer="4">De relevante bepalingen voor het verrichten van de grensbewakingstaken zijn artikel 3 en 6 Vreemdelingenwet en artikel 19 t/m 32a Vreemdelingenbesluit. Deze bepalingen zijn nader uitgewerkt in de Grensbewakingscirculaire, een instructie aan de grensbewakingsambtenaren over de toepassing van de Vreemdelingenwetgeving en de daarmee samenhangende internationale regelingen. </antwoord>
      <antwoord nummer="5">Er bestaan geen specifieke afspraken met de Schengen-partners. Wel bestaan er krachtens de Schengen Uitvoeringsovereenkomst algemene afspraken over de voorwaarden waaraan een vreemdeling dient te voldoen alvorens toegang kan worden verleend tot het Schengen-grondgebied. </antwoord>
      <noten afkomstig="antwoord"/>
   </antwoorden>
</kvr>
