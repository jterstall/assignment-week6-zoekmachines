<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolfsen (PvdA) aan de minister van Justitie over de zak- en kleedgeldregeling voor tbs-gestelden. (Ingezonden 15 juni 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23486
</item>
         <item attribuut="Inhoud">De sectordirecteur heeft de beloning voor tbs-gestelden gehalveerd. Volgend jaar zal het helemaal niet meer worden uitgekeerd.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden TBS</item>
         <item attribuut="Vindplaats">Kamervragen met antwoord 2004-2005, nr. 2073, Tweede Kamer</item>
         <item attribuut="Vraagnr_bij_indiening">2040516680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-07-13</item>
         <item attribuut="Datum_indiening">2005-06-15</item>
         <item attribuut="Document-id">KVR23486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4425" allpagenumbers="4425 4426" vetnummer="2040516680" code="0405tkkvr2073" lopendefooter="Tweede Kamer, vergaderjaar 2004–2005, Aanhangsel" filenaam="KVR23486" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2073" onderwerp="" indiendatum="2005-06-15">
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-07-13">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Waarom is besloten om het bedrag dat verstrekt wordt vanuit de sectordirectie TBS inzake het beloningsgeld voor tbs-gestelden te halveren naar thans € 99,60? <voetnoot nummer="1"/>
      </vraag>
      <vraag nummer="2">Klopt het dat dit bedrag volgend jaar helemaal niet meer wordt uitgekeerd? </vraag>
      <vraag nummer="3">Waarom is er gekozen voor deze snelle afbouw? </vraag>
      <vraag nummer="4">Is hier overleg over geweest met de betrokken instanties? Wat waren hun reacties en op welke wijze is hier rekening mee gehouden? </vraag>
      <vraag nummer="5">Klopt het dat niet alle tbs-klinieken zelf commerciële activiteiten (kunnen) ontplooien waarmee het wettelijk geregelde zakgeld van de tbs-gestelden kan worden aangevuld? </vraag>
      <vraag nummer="6">Kunnen de tbs-gestelden «rondkomen» van het wettelijk vastgestelde zak- en kleedgeld van € 54,68? Is hier onderzoek naar gedaan? Wat moeten tbs-gestelden betalen van hun zak- en kleedgeld? </vraag>
      <vraag nummer="7">Zijn de tbs-klinieken op dit moment volledig vrij om het bovenwettelijk deel van het zak- en kleedgeld, het «beloningsgeld», te verdelen, of moet dit bedrag aan alle tbs-gestelden worden uitgekeerd, vrij van voorwaarden? Hoe zit dit met het wettelijk deel? </vraag>
      <vraag nummer="8">Is er voor tbs-gestelden een bezwaar dan wel beroepsmogelijkheid indien zij geen «beloningsgeld» krijgen, ongeacht of dit geld uit het nu nog bestaande bovenwettelijk deel komt of uit gelden van de kliniek zelf? Zo ja, hoe ziet deze er uit? Zo neen, waarom niet? </vraag>
      <noten afkomstig="vraag">
         <noot nummer="1">Circulaire Zak-, kleed-en beloningsgeld 2005</noot>
      </noten>
   </vragen>
   <antwoorden aantal="5">
      <antwoord nummer="1 t/m 4">In het jaar 2000 is de Wet Sociale zekerheidsrechten gedetineerden van kracht geworden. Met de invoering van deze wet is voor strafrechtelijk veroordeelden het recht op uitkeringen gedurende de vrijheidsontneming komen te vervallen. In aansluiting op deze gewijzigde situatie is een beloningssysteem voor verpleegden in tbs-inrichtingen ingesteld. Hieraan lag de wens van een aantal inrichtingen ten grondslag om financiële prikkels te kunnen gebruiken ten behoeve van de behandeling. In de praktijk was namelijk gebleken dat de mogelijkheid om door middel van het verrichten van werkzaamheden enige inkomsten te verwerven een gunstig effect kon hebben op de behandeling van tbs-gestelden. Om de invoering van een beloningsregeling bij de inrichtingen te stimuleren is vanuit de sector TBS van de Dienst Justitiële Inrichtingen (DJI) een aantal jaren extra budget verstrekt. Nadat was gebleken dat de beloningsregeling daar waar hij was ingevoerd naar tevredenheid functioneerde, is vervolgens in overleg tussen de inrichtingen en DJI afgesproken de regeling per 1 januari 2004 bij alle (justitiële) tbs-inrichtingen in te voeren op voorwaarde dat de klinieken zelf deze bijdrage zouden vergoeden. De aparte bijdrage vanuit de sector TBS kwam hiermee te vervallen. Er is wel een overgangsregeling afgesproken waarbij tot 2006 nog 50% van het oorspronkelijk budget wordt vergoed. De tbs-inrichtingen worden in staat geacht de arbeid kostendekkend te organiseren voor zover zij, wat betreft het gedeelte van de (begeleiding van) arbeid, dat niet uit het verpleegtarief zouden kunnen financieren. </antwoord>
      <antwoord nummer="5">Iedere tbs-kliniek kan zelf commerciële activiteiten ontplooien op voorwaarde dat deze minimaal kostendekkend zijn. Vooralsnog zijn er geen aanwijzingen dat tbs-inrichtingen niet in staat zijn de arbeid kostendekkend te organiseren voor zover zij, wat betreft het gedeelte van de (begeleiding van) arbeid, dat niet uit het verpleegtarief zouden kunnen financieren. </antwoord>
      <antwoord nummer="6">Het bedrag ad € 54,68 is berekend op basis van de bedragen die het Nationaal Instituut voor Budgetvoorlichting (NIBUD) hanteert voor personen die een bijstandsuitkering ontvangen. Het bedrag is in 2000 vastgesteld en wordt jaarlijks geïndexeerd. In de vaststelling van de hoogte van het zak- en kleedgeld is nadrukkelijk rekening gehouden met de omstandigheid dat personen die in tbs-inrichtingen verblijven niet de kosten maken, die door personen in de maatschappij worden gemaakt. In de inrichting waar zij verblijven ontvangen zij immers gehele verzorging, zoals eten en drinken, maar ook zaken als huisvesting, sport en werkkleding. Het bedrag voor zak- en kleedgeld wordt derhalve voldoende geacht om in de dagelijkse behoefte van de tbs-gestelde te voorzien. </antwoord>
      <antwoord nummer="7">Het hoofd van de tbs-inrichting is vrij om het beloningsgeld te verdelen. Hij stelt hiertoe een beloningssysteem op. In het beloningssysteem wordt vermeld welke beloning is gekoppeld aan welke opdrachten/werkzaamheden, alsmede de voorwaarden waaronder de middelen aan de tbs-gestelden beschikbaar worden gesteld. Hierin wordt rekening gehouden met de mogelijkheden en beperkingen die voortvloeien uit de ziekte of stoornis van de tbs-gestelde. Aan de toekenning van het wettelijke deel (het zak- en kleedgeld) worden geen voorwaarden gesteld. Wel kan de bestemming van het zak- en kleedgeld nader worden bepaald, bijvoorbeeld in het kader van een schuldensaneringsplan. </antwoord>
      <antwoord nummer="8">In de wet- of regelgeving is voorzien in een beklagmogelijkheid zover ten aanzien van de individuele tbs-gestelde wordt afgeweken van een recht dat de tbs-gestelde aan de regelingen (waaronder dus ook de beloningsregeling) in de inrichtingen kan ontlenen (artikel 56, eerste lid, onderdeel e van de Beginselenwet verpleging ter beschikking gestelden). Het klachtrecht voorziet niet in het aan de orde stellen van de door tbs-inrichtingen gehanteerde beloningsregelingen als zodanig. </antwoord>
      <noten afkomstig="antwoord"/>
   </antwoorden>
</kvr>
