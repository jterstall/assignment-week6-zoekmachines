<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Financiën over de witwaspraktijken in Nederland. (Ingezonden 21 februari 2006); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25296
</item>
         <item attribuut="Inhoud">Vragen naar aanleiding van bericht in dagblad NRC Handelsblad (17 februari 2006) en aandacht in Buitenhof (TV), 19 februari 2006 over acties van het ministerie van Financiën bij het bestrijden van witwaspraktijken in Nederland, in verband met afstemming met soortgelijke plannen van Justitie. Indiener geeft een centraal onderzoekscentrum met een landelijk coördinator fraude en witwassen in overweging.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Handel en economie (Economische delicten) Staats- en bestuursrecht (Ministeries)</item>
         <item attribuut="Trefwoorden">Criminaliteitsbestrijding Economische delicten Financiën (ministerie) Justitie (ministerie)</item>
         <item attribuut="Vindplaats">Kamervragen met antwoord 2005-2006, nr. 1206, Tweede Kamer</item>
         <item attribuut="Vraagnr_bij_indiening">2050608500</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-04-07</item>
         <item attribuut="Datum_indiening">2006-02-21</item>
         <item attribuut="Document-id">KVR25296</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2571" allpagenumbers="2571 2572 2573" vetnummer="2050608500" code="0506tkkvr1206" lopendefooter="Tweede Kamer, vergaderjaar 2005–2006, Aanhangsel" filenaam="KVR25296" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1206" onderwerp="" indiendatum="2006-02-21">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="7 april 2006), zie ook Aanhangsel Handelingen nr. 1086, vergaderjaar 2005–2006">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u een nadere toelichting geven op de acties van het ministerie van Financiën bij het bestrijden van witwaspraktijken in Nederland? <voetnoot nummer="1"/>
      </vraag>
      <vraag nummer="2">Kunt u aangeven in hoeverre en op welke wijze dit actieplan de capaciteit bij de recherche zal versterken om witwaspraktijken op te sporen? </vraag>
      <vraag nummer="3">Bent u bereid het kennisniveau van politie en justitie te vergroten zodat er beter zicht komt op geldstromen, methodes van witwassen en de betrokken criminelen? </vraag>
      <vraag nummer="4">Staan de nieuwe plannen van het ministerie van Financiën los van die van het ministerie van Justitie? Is er niet een reden om een centraal onderzoekscentrum met een landelijk coördinator fraude en witwassen in het leven te roepen? Zo neen, waarom niet? </vraag>
      <vraag nummer="5">Hoe oordeelt u over de ontnemingen die plaatsvinden naar aanleiding van opgespoorde witgewassen gelden? Bent u voornemens hierin fors te investeren? Zo ja, op welke manier? </vraag>
      <vraag nummer="6">Hoe oordeelt u over het feit dat Nederland op de zevende plaats op de wereldlijst van meest aantrekkelijke landen om geld wit te wassen, staat? Welke actie onderneemt u hiertegen? </vraag>
      <vraag nummer="7">Kunt u aangeven op welke termijn u uw plannen tot uitvoer zult brengen? </vraag>
      <noten afkomstig="vraag">
         <noot nummer="1" datum="2006-02-19" bron="NRC Handelsblad, 17 februari 2006; Buitenhof">NRC Handelsblad, 17 februari 2006; Buitenhof, 19 februari 2006</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1 2 3 4 5 6">Internationaal De Financial Action Task Force (FATF) speelt internationaal een centrale rol in de bestrijding van witwassen en terrorismefinanciering. De FATF heeft veertig aanbevelingen opgesteld die door Nederland zijn bekrachtigd. De Europese Unie heeft de FATF-aanbevelingen omgezet in achtereenvolgens drie witwasrichtlijnen (1991, 2001 en 2005), waarvan de derde in december is aangenomen. Deze volledig herziene richtlijn bevat aanvullende maatregelen zoals het identificeren van de «uiteindelijk belanghebbende» van financiële transacties, een aanscherping van het «ken uw klant-beleid» van financiële instellingen en de verruiming van anti-witwasmaatregelen naar het terrein van de terrorismefinanciering. Deze maatregelen worden de komende maanden in nationale wetgeving omgezet via wijziging in de Wet identificatie dienstverlening (Wid) en de Wet Melding Ongebruikelijke Transacties (Wet MOT). Wetgeving Er zijn drie wegen waarlangs het witwassen wettelijk wordt bestreden. In de eerste plaats het strafbaar stellen van witwassen. Sinds 2001 kent het Nederlandse Wetboek van Strafrecht zelfstandige witwasbepalingen. <voetnoot nummer="1"/>Recentelijk hebben twee uitspraken van de Hoge Raad de reikwijdte van deze bepalingen verbreed. <voetnoot nummer="2"/>Dit betekent dat niet meer uit de bewijsmiddelen hoeft te worden afgeleid door wie, wanneer en waar het gronddelict is begaan. In plaats daarvan kan uit de «objectieve omstandigheden» (gedragingen van de verdachte die op grond van ervaringsleer moeten worden geassocieerd met witwassen) worden afgeleid of er sprake is van witwassen. De afwegingen die moeten worden gemaakt bij de opsporing en vervolging van witwassen, zijn recent neergelegd in de Aanwijzing witwassen van het openbaar ministerie. <voetnoot nummer="3"/>In de tweede plaats zijn er instrumenten ontwikkeld om criminele winsten af te pakken, waaronder de Plukze-wetgeving die in 1993 in werking is getreden. Als derde zijn er tal van maatregelen genomen die bedoeld zijn om het witwassen te voorkomen en te bestrijden. Deze hebben betrekking op toezicht op de financiële sector en het bevorderen van transparantie in het betalingsverkeer, zoals de Wid en Wet MOT uit 1994. Handhaving De afgelopen jaren is veel energie gestoken in het ontwikkelen van wetten en regels die een effectieve witwasbestrijding mogelijk maken. Uit cijfers van het Openbaar Ministerie over 2004 blijkt dat inmiddels 138 strafopleggingen hebben plaatsgevonden op grond van witwassen en dat nog 87 zaken uit 2004 lopend zijn. Over de eerste tien maanden van 2005 is bekend dat in 34 witwaszaken straffen zijn opgelegd en dat 151 zaken nog in behandeling zijn. Het huidige beleid is tevens gericht op het effectief toepassen van deze instrumenten. Hiervoor worden uiteenlopende maatregen genomen. Zo is de MOT-keten in 2004 geëvalueerd in het onderzoek «Uit onverdachte bron». <voetnoot nummer="4"/>Dit onderzoek heeft geleid tot een pakket van maatregelen die erop gericht zijn een breder en effectiever gebruik van de waardevolle MOT-informatie mogelijk te maken. Hierover heeft het kabinet de Tweede Kamer in 2004 geïnformeerd. <voetnoot nummer="5"/>De recent door de Kamer aangenomen wijziging van de Wet MOT en de Wid geeft de toezichthouders de mogelijkheid een boete/last onder dwangsom op te leggen indien instellingen niet aan de verplichtingen van de Wet MOT of de Wid voldoen. <voetnoot nummer="6"/>Versterking van het financieel rechercheren vormt eveneens onderdeel van deze maatregelen. Voorts werkt de Belastingdienst (inclusief de douane) sinds 2003 met concrete indicatoren die bedoeld zijn als hulpmiddel om bij het toezicht gevallen van witwassen te identificeren. Deze gevallen worden gemeld bij het «kenniscentrum witwassen» van de FIOD-ECD die de informatie door geeft aan het Meldpunt Ongebruikelijke Transacties (MOT). </antwoord>
      <antwoord nummer="2" voetnoot="7">In de aanpak van georganiseerde criminaliteit zijn in de brief van 22 november 2004 zes speerpunten geformuleerd die bijzondere aandacht verdienen. <voetnoot nummer="7"/>Eén van deze speerpunten is witwassen. Daarnaast is naar aanleiding van het reeds genoemde WODC-rapport «Uit onverdachte bron» aan de Raad van Hoofdcommissarissen gevraagd advies te geven in de vorm van voorstellen om de aandacht te versterken voor witwasbestrijding binnen de politie-organisatie. De Raad van Hoofdcommissarissen heeft aangegeven modellen voor opsporing van witwaszaken te ontwikkelen. Deze modellen zullen antwoord geven op de vraag welke modaliteiten er zijn in de aanpak en organisatie om het witwassen beter te bestrijden en om effectiever te ontnemen. Daarnaast zullen de modellen antwoord geven op de vraag hoe voldoende capaciteit voor witwassen in de politie-organisatie verzekerd kan worden. De modellen worden gebaseerd op ervaringen van de expertgroep Financieel Rechercheren en zullen inzichtelijk maken hoe het financiële spoor concreet bij de aanpak van verschillende vormen van criminaliteit betrokken kan worden. </antwoord>
      <antwoord nummer="3" voetnoot="8">Er is in Nederland veel kennis over witwassen, zowel in openbare bronnen als bij de politie, toezichthouders, het MOT/BLOM, de FIOD-ECD en binnen de financiële sector. Voor een effectieve bestrijding van het witwassen is van belang dat deze kennis – zowel kennis over algemene trends in het witwassen als over concrete zaken – optimaal wordt gedeeld. Beter gebruik van informatie was een belangrijke overweging achter de integratie van het MOT met het BLOM (Bureau ter politiële ondersteuning van de landelijk officier van justitie inzake de wet MOT), zoals vastgelegd in de onder vraag 1 genoemde kabinetsreactie op het WODC-rapport «Uit onverdachte bron». Met het samenvoegen van de twee organisaties en plaatsing van het nieuwe MOT/BLOM binnen de KLPD, wordt de afstand naar de politie verkleind en is de MOT-informatie voor de verschillende politiediensten toegankelijker geworden. Ook worden in de nieuwe constellatie de mogelijkheden om rechtsreeks toepasbare strategische analyses te verrichten aanzienlijk vergroot. Zoals in de brief van 27 oktober 2005 staat vermeld, werken de Dienst Nationale Recherche (DNR) en de FIOD-ECD samen bij de opsporing van complexe witwaszaken. <voetnoot nummer="8"/>Ook hierbij is het uitwisselen van kennis een belangrijk middel om het witwassen effectiever te kunnen aanpakken. Uiteraard wordt het MOT/BLOM hierbij betrokken. </antwoord>
      <antwoord nummer="4">Er zijn geen plannen voor een centraal onderzoekscentrum of landelijk coördinator fraude en witwassen. Hierin is al voorzien. Er vindt centraal kennisvergaring over witwastrends plaats in het MOT/BLOM. Wetenschappelijk onderzoek naar witwassen wordt in Nederland onder andere gecoördineerd door het WODC (het onderzoekscentrum van het ministerie van Justitie) en vindt tevens plaats op de universiteiten. Wat betreft de handhaving en opsporing van het witwassen speelt de landelijk officier van het OM een centrale rol. Het onderzoek naar de economische effecten van witwassen van criminele gelden heeft aangetoond dat witwassen een grensoverschrijdende aangelegenheid is. Het is daarom van belang om ook op internationaal niveau kennis over het witwassen te vergaren en te delen. Dit gebeurt onder andere binnen de FATF. Nederland speelt hierin een actieve rol als aanjager van het internationaal vergaren van kennis over zogenaamde witwastypologieën (kenmerken van het witwasproces). Op dit moment wordt bijvoorbeeld onderzoek gedaan naar witwasmethoden via internationale handelsstromen («trade based money laundering»), investeringen in vastgoed, misbruik van corporate entiteiten en witwassen via nieuwe betalingsinstrumenten (e-money). De ministeries van Financiën en Justitie werken nauw met elkaar samen op het terrein van de witwasbestrijding, zoals blijkt uit de gezamenlijke verantwoordelijkheid voor deze dossiers. </antwoord>
      <antwoord nummer="5">In 2004 heeft het WODC geconcludeerd dat de afdoening van grote ontnemingszaken verbetering behoeft. Problemen zijn een gebrek aan deskundigheid en een onvoldoende of te late aandacht voor ontneming in grote strafdossiers. Het OM onderkent deze problemen en zet zich momenteel in op verhoging van de effectiviteit van de ontnemingen door in een vroeg stadium conservatoir beslag te leggen. Een officier van justitie van het BOOM (Bureau Ontnemingswetgeving Openbaar Ministerie) wordt vanaf het begin bij het onderzoek betrokken en ziet erop toe dat voldoende financieel onderzoek wordt verricht. BOOM krijgt daartoe de beschikking over onder meer extra officieren van justitie, alsmede over gespecialiseerde vermogenstraceerders die ingezet kunnen worden om aanvullend complex financieel onderzoek te verrichten. In internationaal verband neemt de aandacht voor het effectief ontnemen eveneens toe. Een goed voorbeeld daarvan is het Carin-netwerk (Camden Asset Recovery Inter-agency Network), waaraan Nederland ook deelneemt. Vierentwintig EU-landen vormen thans een netwerk om internationale samenwerking in concrete ontnemingszaken te laten plaatsvinden. </antwoord>
      <antwoord nummer="6" voetnoot="9">Volgens het onderzoek staat Nederland samen met een aantal andere landen – onder andere Frankrijk en Duitsland – op een gedeelde zevende plaats. Nederland is minder aantrekkelijk dan Europese landen zoals Luxemburg en Zwitserland (respectievelijk nummer één en drie), Noorwegen, Oostenrijk, Liechtenstein, België, Ierland en Vaticaanstad. Wereldwijd staat Nederland volgens het onderzoek onderaan in de top-25 meest aantrekkelijke witwaslanden. De ranglijst is tot stand gekomen op basis van een theoretisch model. Volgens dit model hangt de aantrekkelijkheid van een land om geld wit te wassen in hoge mate af van een aantal positieve factoren zoals: welvaart, ontwikkeling van het financiële stelsel en politieke stabiliteit (stabiele en weinig corrupte landen zijn aantrekkelijk om geld wit te wassen). Een goed anti-witwasbeleid maakt een land weer minder aantrekkelijk. In dit verband kan worden opgemerkt dat Nederland volgens het IMF ruimschoots voldoet aan de internationale standaarden op dit terrein. Het IMF noemt in zijn laatste evaluatie (afgerond in 2004) van het Nederlandse anti-witwas en antiterrorisme-financieringsregime als: «one of the best in the world». <voetnoot nummer="9"/>In het onderzoek van de Universiteit van Utrecht wordt ten onrechte opgemerkt dat Nederland een belastingvrijhaven zou zijn en om die reden crimineel geld zou aantrekken. Deze kwalificatie van het Nederlandse belastingstelsel is uit de lucht gegrepen en wordt ook nergens in het rapport onderbouwd. Ter illustratie kan worden gewezen op het belastingverdrag van Nederland met de Verenigde Staten dat op 1 januari 2005 in werking is getreden. De VS zouden, net als de meeste andere OESO-landen, nooit een belastingverdrag met Nederland willen sluiten als de perceptie van ons land die van een «tax haven» zou zijn. Nederland heeft belastingverdragen met alle OESO-landen. Misbruik door buitenlandse criminelen en fraudeurs van het Nederlandse financiële systeem wordt op verschillende manieren bestreden De Wet toezicht trustkantoren (Wtt) die in maart 2004 in werking is getreden, legt trustkantoren (die voor andere, veelal international opererende ondernemingen het beheer voeren over vennootschappen en rechtspersonen) gedragsregels op die ten doel hebben om witwassen te voorkomen. Ook wordt door de Belastingdienst zekerheid vooraf over belastingzaken geweigerd als het vermoeden bestaat dat met de transacties activiteiten als witwassen, steekpenningen, ernstige vermogensdelicten en/of terrorismefinanciering zijn gemoeid (het zgn. Goede Trouw besluit, DGB2004/1337M). Het OM wordt hierover geïnformeerd. </antwoord>
      <antwoord nummer="7">De integratie van het MOT/BLOM is in volle gang. De derde EU-richtlijn witwassen dient voor 15 december 2007 te zijn geïmplementeerd. De Raad van Hoofdcommissarissen heeft aangegeven de «modellen voor de opsporing» in april gereed te hebben. Het BOOM zal medio 2006 over een dubbele capaciteit van 60fte beschikken. Tegelijkertijd breidt Nederland zich voor op de evaluatie door de FATF die eind 2007 zal plaatsvinden. De ontwikkeling van actuele kennis over het witwassen (zoals internationale witwasstromen en witwassen via vastgoed) is een continu proces dat onder andere in FATF-verband plaatsvindt. Daarnaast zal Nederland dit jaar nog op internationaal niveau onderzoek grensoverschrijdende witwasstromen aankaarten. </antwoord>
      <noten afkomstig="antwoord">
         <noot nummer="1">Wetboek van Strafrecht, artikel 420 bis ev</noot>
         <noot nummer="2" datum="2004-09-28" bron="Hoge Raad">Hoge Raad, 28 september 2004, LJN: AP2124 en Hoge Raad 27 september 2005, LJN: AT4094</noot>
         <noot nummer="3">Aanwijzing witwassen, Stc. 2005, 202</noot>
         <noot nummer="4">Faber, W. en A.A.A. van Nunen, Uit onverdachte bron. Evaluatie van de keten ongebruikelijke transacties, WODC, Den Haag, 2004</noot>
         <noot nummer="5">Kamerstukken II, 17 050, nr. 263</noot>
         <noot nummer="6">Kamerstukken II, nr. 29 990</noot>
         <noot nummer="7">Kamerstukken II, 29 911 nr. 1</noot>
         <noot nummer="8">Kamerstukken II, 17 050, nr. 312</noot>
         <noot nummer="9">IMF, Kingdom of The Netherlands – Netherlands: Detailed Assessment of Standards and Codes, September 2004, Country Report no. 04/312 en 04/310, p. 181</noot>
      </noten>
   </antwoorden>
</kvr>
