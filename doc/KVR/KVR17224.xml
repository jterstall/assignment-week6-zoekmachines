<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over illegaal hout. (Ingezonden 6 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17224
</item>
         <item attribuut="Inhoud">Vragen over de illegale kap van hout dat mogelijk in Nederland verhandeld wordt.</item>
         <item attribuut="Rubriek">Bouw (Bouwmaterialen)</item>
         <item attribuut="Trefwoorden">Bouwmaterialen Hout</item>
         <item attribuut="Vindplaats">Kamervragen met antwoord 2002-2003, nr. 814, Tweede Kamer</item>
         <item attribuut="Vraagnr_bij_indiening">2020305280</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-02-21</item>
         <item attribuut="Datum_indiening">2003-01-06</item>
         <item attribuut="Document-id">KVR17224</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1711" allpagenumbers="1711 1712" vetnummer="2020305280" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17224" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="814" onderwerp="" indiendatum="2003-01-6">
         <vrager partij="GroenLinks" oorsprong="parlement">Vos</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="21 februari 2003), zie ook Aanhangsel Handelingen nr. 659, vergaderjaar 2002–2003">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de ministers van Landbouw, Natuurbeheer en Visserij en van Justitie en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Kent u het rapport «De verleiding van illegaal hout – ondoorzichtige handel in Nederland» van Milieudefensie en het Wereld Natuur Fonds? </vraag>
      <vraag nummer="2">Heeft u er kennis van genomen dat in het rapport wordt aangetoond dat in Nederland hout wordt verhandeld van illegaal kappende houtkapbedrijven in Kameroen en dat daarbij ook een Nederlandse houthandelaar wordt genoemd die zelf in Kameroen kapt en rechtstreeks betrokken is bij illegaliteit? Hoe kan dit op de Nederlandse markt worden voorkomen? Is er bijvoorbeeld regelgeving waardoor dit voorkomen kan worden? </vraag>
      <vraag nummer="3">Heeft de regering onderzocht of er strafrechtelijke mogelijkheden zijn om de desbetreffende importeurs of het Nederlandse houtkapbedrijf in Kameroen te vervolgen? Zo neen, is de regering bereid deze opties te inventariseren en deze vervolgens uit te voeren? </vraag>
      <vraag nummer="4">Bent u ervan op de hoogte dat het merendeel van de desbetreffende Nederlandse houthandelaren aangeeft maatschappelijk verantwoord te ondernemen? Moet de overheid ten aanzien van maatschappelijk verantwoord ondernemen spelregels gaan opstellen om ervoor te zorgen dat illegaal hout en maatschappelijk verantwoord ondernemen niet samen kunnen gaan? </vraag>
      <vraag nummer="5">Bent u ervan op de hoogte dat Groot-Brittannië een bilaterale overeenkomst heeft met Indonesië om import van illegaal hout tegen te gaan? Deelt u de mening in het rapport van Milieudefensie en WNF dat het Nederlands beleid op dit dossier achterloopt ten aanzien van andere Europese landen? Wat wordt door de Nederlandse overheid op dit gebied ondernomen? </vraag>
      <vraag nummer="6">Wat is het Nederlandse standpunt ten aanzien van het «illegal logging action plan» waaraan momenteel wordt gewerkt door de Europese commissie? Wordt dit Europese beleid actief door Nederland ondersteund? Zo ja, hoe? </vraag>
      <vraag nummer="7">Kan de overheid garanderen dat er geen illegaal hout wordt aangekocht door overheden op nationaal, regionaal of lokaal niveau? Moet er regelgeving worden opgesteld ten aanzien van aankoop door overheden? </vraag>
      <vraag nummer="8">Deelt u de mening dat er niet alleen beleid moet worden gevoerd om duurzaam geproduceerd hout aan te moedigen, maar ook om illegaal gekapt hout te weren? Zo ja, welke instrumenten wilt u hiervoor gaan inzetten? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik heb kennis genomen van het rapport en de daarin getrokken conclusies. In algemene zin kan de overheid niet voorkomen dat illegaal gekapt hout op de Nederlandse markt wordt verhandeld. Alleen bij houtsoorten die voorkomen op de lijsten van de Convention on International Trade in Endangered Species of wild fauna and flora (CITES verdrag) zijn er mogelijkheden om de invoer in Nederland te reguleren of te weren. Het CITES verdrag en de daarop gebaseerde EU-verordening inzake de controle op het handelsverkeer met betrekking tot in het wild levende dier- en plantensoorten zijn geïmplementeerd in de Flora- en faunawet. De Flora- en faunawet maakt het mogelijk om personen of bedrijven die houtsoorten, die staan vermeld op de CITES bijlagen, importeren zonder geldige vergunning, strafrechtelijk te vervolgen. Dit verdrag geldt voor een beperkt aantal (hout-)soorten en draagt dus slechts in beperkte mate bij aan bestrijding van de handel in illegaal gekapt hout. </antwoord>
      <antwoord nummer="3">Voorwaarden voor vervolging in Nederland zijn in ieder geval dat een wet in Kameroen het handelen van een bedrijf strafbaar stelt én dit handelen in Nederland als misdrijf wordt aangemerkt. Wat illegaal is in Kameroen hoeft niet per definitie ook in Nederland illegaal te zijn. Het Openbaar Ministerie onderzoekt momenteel of en in hoeverre Nederlandse bedrijven die zich mogelijk schuldig maken aan illegale houtkapactiviteiten in Kameroen, strafrechtelijk in Nederland kunnen worden vervolgd. Daarna zal gekeken worden naar mogelijke vervolgstappen. </antwoord>
      <antwoord nummer="4">Mij is bekend dat door de Vereniging van Nederlandse Houtondernemingen (VVNH) gewerkt is aan het opstellen van een beleidsplan waarin aangegeven wordt hoe zij, onder meer via een gedragscode voor haar leden, wil komen tot de invoering van Maatschappelijk Verantwoord Ondernemen in de sector. Dit beleidsplan is op 6 februari jl. aan u aangeboden. De uitvoering van het beleidsplan zal in de periode 2003–2005 zijn beslag moeten krijgen. De Nederlandse overheid ziet geen reden om in het kader van maatschappelijk verantwoord ondernemen specifieke spelregels op te stellen omtrent illegale houtkap. Bij illegale houtkap gaat het om activiteiten in strijd met het nationale recht. Uitgangspunt bij maatschappelijk verantwoord ondernemen is dat een bedrijf geacht wordt zich ten minste te houden aan de wet- en regelgeving in de landen waar zij actief zijn. Dit is onder andere vastgelegd in de inleiding van het hoofdstuk V (milieu) van de OESO richtlijnen voor multinationale ondernemingen. </antwoord>
      <antwoord nummer="5, 6 en 8">Het is bekend dat Groot-Brittannië een bilaterale overeenkomst heeft gesloten met Indonesië. Over die overeenkomst is verschillende malen in Europees verband gesproken, mede daar deze als voorbeeld kan dienen voor eventuele bilaterale overeenkomsten tussen de EU en producentenlanden. Het Nederlands beleid loopt niet achter bij andere Europese landen. Nederland zet zich op Europees en op mondiaal niveau sterk in om illegale houtkap en handel in illegaal gekapt hout tegen te gaan. Zo heeft Nederland zich tijdens de laatste Conferentie van Partijen van het Verdrag inzake Biologische Diversiteit in Den Haag sterk gemaakt om zowel het stimuleren van gecertificeerd duurzaam geproduceerd hout als het tegengaan van illegale houtkap en gerelateerde handel in het werkprogramma voor bosbiodiversiteit te zetten. Ook in het kader van de Internationale Tropisch Hout Organisatie en het United Nations Forum on Forests heeft Nederland zich voor beide onderwerpen ingezet. Zo ook op Europees niveau, onder meer met betrekking tot het Zesde Milieu Actie Programma. In november vorig jaar is een bijeenkomst in Brussel gefinancieerd alsmede een onderzoek om de mogelijkheden van Europees beleid te inventariseren en actie aan te moedigen. Ook worden diverse milieuorganisaties op dit terrein ondersteund door middel van subsidie. Er zal prioriteit moeten worden gegeven aan effectief Europees beleid, mede gezien de open interne markt. Medio dit jaar zal de Europese Commissie daartoe naar verwachting een actieplan presenteren. De inhoud daarvan is echter nog niet bekend. Daarna zal bezien worden of nationaal (aanvullende) maatregelen genomen moeten worden, en welke mogelijkheden hiervoor zijn. </antwoord>
      <antwoord nummer="7">Nee, wij kunnen dat niet garanderen. Uiteraard zou voorkomen moeten worden dat illegaal hout door overheden of andere partijen wordt aangekocht. Echter, zoals eerder is aangegeven, is het momenteel niet mogelijk om te zien of het hout of houten product legaal is verkregen. Overheden worden nu door middel van divers instrumentarium aangemoedigd om aantoonbaar duurzaam geproduceerd hout te kopen. Het nieuwe Nederlandse certificeringsysteem waaraan momenteel gewerkt wordt, is zo’n instrument. Het functioneren van dat systeem zal overigens vergezeld moeten gaan van flankerend beleid. Flankerend beleid niet alleen van de rijksoverheid, maar ook van partijen die bij de totstandkoming van dat nieuwe systeem zijn betrokken. Een voorbeeld van flankerend beleid kan een convenant tussen één of meer van die partijen en de rijksoverheid zijn, waarin zij zich verplichten tot het importeren enerzijds en het aankopen anderzijds van aantoonbaar duurzaam geproduceerd hout. </antwoord>
      <noten afkomstig="antwoord"/>
   </antwoorden>
</kvr>
