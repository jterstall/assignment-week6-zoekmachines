<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Van Vroonhoven (beiden CDA) aan de ministers van Justitie en voor Vreemdelingenzaken en Integratie over het vervroegd vrijlaten van gevangenen. (Ingezonden 13 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16365
</item>
         <item attribuut="Inhoud">Vragen over de 'explosieve' toename van het aantal vervroegd vrijgelaten gevangenen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Vervolging)</item>
         <item attribuut="Trefwoorden">Gevangeniswezen</item>
         <item attribuut="Vindplaats">Kamervragen met antwoord 2002-2003, nr. 73, Tweede Kamer</item>
         <item attribuut="Vraagnr_bij_indiening">2010215410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Van Vroonhoven</persoon>
         </item>
         <item attribuut="Datum_reaktie">2002-09-30</item>
         <item attribuut="Datum_indiening">2002-09-13</item>
         <item attribuut="Document-id">KVR16365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="149" allpagenumbers="149 150" vetnummer="2010215410" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16365" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="73" onderwerp="" indiendatum="2002-09-13">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Van Vroonhoven</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2002-09-30">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht, dat het aantal veroordeelden dat wegens ruimtegebrek voortijdig wordt heengezonden, het laatste halfjaar explosief is gestegen? <voetnoot nummer="1"/>
      </vraag>
      <vraag nummer="2">Klopt het bericht dat in sommige gevallen veroordeelden tot zestig dagen eerder naar huis worden gestuurd? </vraag>
      <vraag nummer="3">Kunt u aangeven na welk gedeelte van de gevangenisstraf een veroordeelde voor vervroegde heenzending in aanmerking komt en welke gevolgen dit heeft voor het resocialisatieproces? </vraag>
      <vraag nummer="4">Is het waar dat er tevens heenzendingen plaatsvinden van vreemdelingen die in vreemdelingenbewaring gesteld waren, zoals bijvoorbeeld in Groningen waar in twee weken 39 vreemdelingen zijn weggestuurd wegens overschrijding van de 10-dagentermijn? </vraag>
      <vraag nummer="5">Wat zijn hiervan de gevolgen voor de uitzetting van deze vreemdelingen? </vraag>
      <vraag nummer="6">Kunt u aangeven of deze heenzendingen het gevolg zijn van een tekort van beschikbare plaatsen in een Huis van Bewaring? </vraag>
      <vraag nummer="7">Zo ja, hoe groot is dit tekort? Zo nee, wat is hiervan dan de oorzaak? </vraag>
      <vraag nummer="8">Wat bent u op korte en op lange termijn van plan om deze heenzendingen te voorkomen? </vraag>
      <noten afkomstig="vraag">
         <noot nummer="1" datum="2002-09-10" bron="Bericht uit de Telegraaf">Bericht uit de Telegraaf, 10 september 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De criteria voor incidenteel versneld ontslag bepalen dat het resterende strafrestant op de eventuele datum van versneld ontslag niet meer dan 60 dagen mag bedragen. Deze criteria zijn de kamer bekend. Derhalve kan het voorkomen dat veroordeelden met een strafrestant van maximaal 60 dagen de inrichtingen verlaten. </antwoord>
      <antwoord nummer="3">Incidenteel versneld ontslag (IVO) van tot vrijheidsstraffen veroordeelden, eerder dan op de wettelijk bepaalde datum van invrijheidstelling, wordt toegepast indien in een huis van bewaring geen cellen meer beschikbaar zijn voor voorlopig gehechten. Bij het bepalen van de vraag welke veroordeelden voor versneld ontslag in aanmerking komen worden objectieve en subjectieve criteria getoetst. De objectieve criteria bepalen dat minimaal 90% van de detentieperiode tot aan de datum van invrijheidstelling moet zijn ondergaan en dat het resterende strafrestant op de eventuele datum van versneld ontslag niet meer dan 60 dagen mag bedragen. Vervolgens wordt in het kader van de subjectieve criteria getoetst of de kandidaat die qua termijnen in aanmerking komt voor versneld ontslag, daar ook gedragsmatig voor geschikt is en er ook overigens geen bezwaren zijn. Deze bezwaren zijn in ieder geval aanwezig indien er sprake is van een veroordeling wegens een zedenmisdrijf, indien het een veroordeelde betreft die niet beschikt over een geldige verblijfsstatus en die niet aansluitend op zijn versneld ontslag onmiddellijk uit Nederland kan worden verwijderd en indien betrokkene tevens is veroordeeld tot TBS met dwangverpleging. Bezwaren kunnen ook in relatie staan met het gegeven dat de gedetineerde deelneemt aan een programma in het kader van zijn resocialisatie. Indien na het versneld ontslag van geschikte kandidaten ook dan nog onvoldoende celruimte beschikbaar is voor de insluiting van voorlopig gehechten, wordt door middel van verlaging van het genoemde percentage verder gezocht naar geschikte kandidaten voor versneld ontslag. De ondergrens daarbij bedraagt 70% van de daadwerkelijk te ondergane straf, overigens onder handhaving van het maximum van 60 dagen. Hoewel met de gehanteerde criteria getracht wordt resocialisatietrajecten te ontzien, kan niet worden uitgesloten dat gedetineerden in de verleiding komen af te zien van deelname aan op reïntegratie gerichte programma’s in de hoop in aanmerking te komen voor incidenteel versneld ontslag. Dit is voor mij een extra reden beleid te ontwikkelen gericht op het realiseren van een zodanige capaciteit dat het verschijnsel IVO niet meer voorkomt, althans hoge uitzondering is. </antwoord>
      <antwoord nummer="4">Bij diverse instanties is het aangehaalde voorbeeld onderzocht. Noch de Regiopolitie Groningen, noch het Bureau Selectiefunctionarissen dat zorg draagt voor de plaatsing van in bewaring gestelde vreemdelingen in een daartoe bestemde inrichting, noch de Afdeling Procesvertegenwoordiging van de IND waar landelijk alle opheffingen van de Rechtbank binnenkomen wegens overschrijding van de 10-dagentermijn is de heenzending van de groep van 39 vreemdelingen in een periode van twee weken bekend. In het verleden werd het beleid gehanteerd dat een vreemdeling werd heengezonden, indien niet uiterlijk op de tiende dag van de inbewaringstelling een plaats voor hem beschikbaar was in een Huis van Bewaring. Op grond van de uitspraak van 19 juni 2002 van de Afdeling Bestuursrechtspraak van de Raad van State (ABRS, 200202752/1) kan de tenuitvoerlegging van de bewaring echter ook na tien dagen in een politiecel voortduren, maar de vreemdeling dient te worden overgebracht zodra er een plaats beschikbaar is. De vreemdelingendiensten zijn hiervan op de hoogte gesteld. Voorts zal de uitspraak van de Afdeling worden verwerkt in de Vreemdelingencirculaire 2000. Ik sluit evenwel niet uit dat in de overgangsperiode van de oude situatie naar de nieuwe situatie nog sprake kan zijn van heenzendingen door een vreemdelingendienst. Zoals aangegeven in mijn brief van 25 september jl. is voor het jaar 2002 van 263 vreemdelingen de vreemdelingenbewaring opgeheven wegens capaciteitsgebrek en is tot heenzending overgegaan. </antwoord>
      <antwoord nummer="5">Indien de vreemdeling niet binnen de gestelde termijn in een inrichting kan worden geplaatst, zal de vreemdeling – eventueel met een periodieke meldplicht – worden heengezonden en wordt in afwezigheid van de vreemdeling aan zijn uitzetting gewerkt. Het valt uiteraard niet uit te sluiten dat de vreemdeling zich eventueel aan zijn uitzetting onttrekt. </antwoord>
      <antwoord nummer="6">Inderdaad. </antwoord>
      <antwoord nummer="7">Met brief van 17 juni 2002 (24 587 nr. 78) werd de Kamer geïnformeerd over de nieuwe prognoses sanctiecapaciteit. In deze brief wordt aangegeven dat met name in het gevangeniswezen de behoefte aan sanctiecapaciteit veel groter is dan eerder gedacht. In de brief wordt ingegaan op de aanbevelingen die professor Bomhoff heeft gedaan naar aanleiding van zijn onderzoek (rapport NYFER) rond de methode die wordt toegepast om de capaciteitsbehoefte te berekenen. Zijn aanbevelingen richtten zich ook op het treffen van maatregelen en voorzieningen om capaciteitsproblemen te voorkomen, zoals het toepassen van een ruimere capaciteitsmarge. Aanvullend is de Kamer bij brief van 2 juli 2002 (24 587 nr. 79) geïnformeerd over de capacitaire effecten van het reeds in gang gezette beleid. Daarnaast zal ik u in de al aangekondigde brief modernisering sanctietoepassing informeren over de gevolgen van de uitvoering van het Veiligheidsplan dat in het Stratetegisch Akkoord wordt aangekondigd. </antwoord>
      <antwoord nummer="8">In samenhang met het Veiligheidsplan, dat mijn collega van Binnenlandse Zaken en Koninkrijkrelaties en ik op dit moment aan het voorbereiden zijn en dat het uitgangspunt vormt voor de toedeling van de extra middelen die in het Strategisch Akkoord zijn voorzien voor maatregelen op het terrein van veiligheid, zal ik de Kamer in de loop van oktober nader informeren over mijn voornemens ten aanzien van uitbreiding van de sanctiecapaciteit en modernisering van de sanctietoepassing. </antwoord>
      <noten afkomstig="antwoord"/>
   </antwoorden>
</kvr>
