<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Velzen (SP) en Teeven (VVD) aan de minister van Justitie over de mogelijkheden van vervolging van de veroordeelde oorlogsmisdadiger K.C.F. (Ingezonden 13 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30323
</item>
         <item attribuut="Inhoud">Nadere vragen over de vervolging van K.C.F. Het blijkt dat het ook mogelijk is om K.C.F. via een civiele procedure te vervolgen. Is de minister bereid om, indien de nabestaanden van de Nederlandse slachtoffers van K.C.F. een civiele procedure tegen hem willen starten, hen juridische en financiële ondersteuning voor de proces- en advocatenkosten te bieden. Zie ook Aanhangsel van de Handelingen II, 2006-2007, nr. 2345.</item>
         <item attribuut="Rubriek">Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Oorlogsmisdrijven</item>
         <item attribuut="Vindplaats">Kamervragen met antwoord 2007-2008, nr. 825, Tweede Kamer</item>
         <item attribuut="Vraagnr_bij_indiening">2070804660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
            <persoon partij="VVD">Teeven</persoon>
         </item>
         <item attribuut="Datum_reaktie">2007-12-06</item>
         <item attribuut="Datum_indiening">2007-11-13</item>
         <item attribuut="Document-id">KVR30323</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1765" allpagenumbers="1765 1766" vetnummer="2070804660" code="0708tkkvr825" lopendefooter="Tweede Kamer, vergaderjaar 2007–2008, Aanhangsel" filenaam="KVR30323" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="825" onderwerp="" indiendatum="2007-11-13">
         <vrager partij="SP" oorsprong="parlement">Van Velzen</vrager>
         <vrager partij="VVD" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoorden op eerdere vragen <voetnoot nummer="1"/>waarin u stelt «het federale Ministerie van Justitie heeft mij aangegeven dat hiermee alle middelen zijn benut om te komen tot tenuitvoerlegging van het Nederlandse vonnis» en «Zowel de Nederlandse als de Duitse autoriteiten hebben daartoe alle mogelijke middelen ingezet»? Was u er toen al van op de hoogte dat er wel degelijk nog mogelijkheden zijn om K.C.F. via een civiele procedure te vervolgen? Zo ja, waarom heeft u de Kamer daarover niet geïnformeerd? Zo neen, heeft u überhaupt wel onderzocht welke mogelijkheden er zijn om via civiele procedures K.C.F. ter verantwoording te roepen? </vraag>
      <vraag nummer="2">Deelt u de mening dat het wenselijk is dat alle mogelijke middelen worden ingezet om K.C.F. te vervolgen, dus ook het voeren van civiele procedures? </vraag>
      <vraag nummer="3" voetnoot="2">Is het u bekend dat de openbaar aanklager in München heeft aangegeven dat directe nabestaanden het recht hebben om bezwaar aan te tekenen tegen de beschikking van 8 februari 2007 waarin het Duitse Openbaar Ministerie heropening van de strafzaak tegen K.C.F. weigert wegens gebrek aan nieuwe feiten of bewijsmiddelen? <voetnoot nummer="2"/>
      </vraag>
      <vraag nummer="4">Bent u alsnog bereid om, indien de nabestaanden van de Nederlandse slachtoffers van K.C.F. een civiele procedure tegen hem willen starten, hen juridische en financiële ondersteuning voor de proces- en advocatenkosten te bieden? </vraag>
      <vraag nummer="5" voetnoot="1">Bent u bereid uit te zoeken welke mogelijkheden er zijn om civiele procedures aan te spannen tegen in Nederland veroordeelde voortvluchtige oorlogsmisdadigers, zoals Hubertus B., Heinrich B. en S.B.? Is inmiddels meer duidelijk over de situatie ter zake J.W. van der T.? <voetnoot nummer="1"/>
      </vraag>
      <vraag nummer="6">Bent u bereid deze vragen te beantwoorden vóór de aanstaande behandeling van de begroting van het Ministerie van Justitie? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nr. 2345 , vergaderjaar 2006–2007.</noot>
         <noot nummer="2" datum="2007-11-8" bron="AD">AD, 8 november 2007</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">Zoals is aangegeven in antwoord op de aangehaalde Kamervragen van 28 juni 2007, meer in het bijzonder de beantwoording van vraag 1, heeft de Duitse rechter in 2004 de overname van tenuitvoerlegging van het Nederlandse vonnis afgewezen. Deze beslissing berustte op het feit dat de Duitse strafzaak ter vervolging van K.C.F. in 1957 wegens gebrek aan bewijs is geseponeerd. Deze Duitse zaak had betrekking op dezelfde feiten als waarvoor K.C.F. in Nederland is veroordeeld. Nu in een eerder stadium al was gebleken dat uitlevering aan Nederland niet mogelijk is, staan mij in het interstatelijk verkeer geen andere middelen meer ten dienste om de tenuitvoerlegging van het Nederlandse strafvonnis alsnog te laten plaatsvinden. Wel heeft het federale ministerie van Justitie zich bereid getoond te laten onderzoeken of de Duitse strafzaak uit 1957 zou kunnen worden heropend. De Nederlandse veroordeling zou daarvoor een aanknopingspunt kunnen zijn. Helaas heeft Duitse openbaar ministerie op 8 februari 2007 heropening van de zaak afgewezen vanwege een gebrek aan nieuwe feiten of bewijs. Het federale ministerie van Justitie heeft mij daarop laten weten dat het geen mogelijkheden ziet de zaak te heropenen. Op 6 november 2007 heeft het Duitse Openbaar Ministerie van een groep belanghebbenden een «Antrag zur Verfolgung» van K.C.F. ontvangen. Dit verzoek heeft het Duitse openbaar ministerie in behandeling genomen als bezwaarschrift tegen het hiervoor genoemde besluit van 8 februari 2007 om de zaak niet te heropenen. Nadat het openbaar ministerie op het bezwaar heeft beslist staat voor de indieners van het verzoek nog beroep open bij de rechter. Ik ga ervan uit dat met de in de vragen 1. en 2. genoemde civiele procedure de hiervoor omschreven bezwaarprocedure bedoeld is. De bevoegheid tot het entameren van een dergelijke procedure tegen een beslissing van het Duitse Openbaar Ministerie komt overigens niet aan de Duitse autoriteiten toe. </antwoord>
      <antwoord nummer="4 en 5">In antwoord op voornoemde kamervragen heb ik u mijn standpunt dienaangaande kenbaar gemaakt. Ik zie geen aanleiding om mijn standpunt in deze te herzien. Met betrekking tot de situatie van J.W. v.d. T zijn, sinds de antwoorden op de vorige kamervragen dienaangaande, geen nieuwe feiten bekend. </antwoord>
      <antwoord nummer="6">Gelet op de omstandigheid dat eerst informatie bij de Duitse autoriteiten moest worden ingewonnen, is het niet mogelijk gebleken aan uw verzoek te voldoen. </antwoord>
      <noten afkomstig="antwoord"/>
   </antwoorden>
</kvr>
