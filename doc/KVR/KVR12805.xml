<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de wachttijden voor huurwoningen. (Ingezonden 7 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12805
</item>
         <item attribuut="Inhoud">Vragen over de lange wachttijd (48 maanden) voor een huurwoning in de stad Groningen. Tegelijkertijd worden naoorlogse woningen in Groningen gesloopt en veronderstelden de woningbouwcorporaties dat er in de periode 1998-2007 woningen uit de woningmarkt gehaald moeten worden om de woningmarkt gezond te houden.</item>
         <item attribuut="Rubriek">Volkshuisvesting (Huurwoningen) Volkshuisvesting (Woningmarkt)</item>
         <item attribuut="Trefwoorden">Huurwoningen Woningnood</item>
         <item attribuut="Vindplaats">Kamervragen met antwoord 2000-2001, nr. 411, Tweede Kamer</item>
         <item attribuut="Vraagnr_bij_indiening">2000103470</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-12-18</item>
         <item attribuut="Datum_indiening">2000-12-07</item>
         <item attribuut="Document-id">KVR12805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="849" allpagenumbers="849 850" vetnummer="2000103470" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12805" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="411" onderwerp="" indiendatum="2000-12-7">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-12-18">
         <antwoorder functie="staatssecretaris" ministerie="Volkshuisvesting, Ruimtelijke Ordening en Mileubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Klopt het dat de wachttijd voor huurwoningen in de stad Groningen in de tweede helft van het jaar 2000 gestegen is tot 48 maanden <voetnoot nummer="1"/>, terwijl deze in 1998 gemiddeld nog maar 21 maanden bedroeg? <voetnoot nummer="2"/>Klopt het dat het aantal reacties per aangeboden huurwoning in dezelfde periode is gestegen van 21 naar 80? </vraag>
      <vraag nummer="2">Wat is uw verklaring voor deze snelle toename van de wachttijd en het aantal reacties per woning? </vraag>
      <vraag nummer="3" voetnoot="3">Is er een relatie met het grootscheepse sloopprogramma in het kader van de herstructurering van naoorlogse wijken? Zo ja, hoe verhoudt dit zich tot de analyse van de Groningse corporaties, die veronderstellen «... dat er in de periode 1998–2007 5000 woningen uit de markt gehaald moeten worden om de woningmarkt gezond te houden?» <voetnoot nummer="3"/>
      </vraag>
      <vraag nummer="4">Deelt u de mening dat de gemiddelde wachttijd en het aantal reacties per huurwoning goede indicatoren zijn voor de spanning op de lokale woningmarkt? </vraag>
      <vraag nummer="5">Worden voor deze indicatoren momenteel al landelijk statistieken bijgehouden? Zo neen, bent u bereid om hierover, bijvoorbeeld in uw jaarlijkse publicatie Volkshuisvesting in Cijfers, te gaan rapporteren? </vraag>
      <vraag nummer="6">Vindt u een wachttijd van 48 maanden voor een huurwoning acceptabel? Zouden er geen richtlijnen moeten komen die bijvoorbeeld de verkoop en sloop van huurwoningen aan banden leggen zolang de wachttijd een ondergrens overschrijdt? </vraag>
      <noten afkomstig="vraag">
         <noot nummer="1" titel="Ik kan het woord wijkvernieuwingsurgent niet meer horen">«Ik kan het woord wijkvernieuwingsurgent niet meer horen», rapport SP-afdeling Groningen, november 2000, pag. 3</noot>
         <noot nummer="2">Prestatieverslag woonruimteverdeling 1999, Woonservicecentrum Groningen</noot>
         <noot nummer="3" titel="Een nieuw aanbod, de toekomst van de woningvoorraad van de gezamenlijke corporaties uit Groningen">«Een nieuw aanbod, de toekomst van de woningvoorraad van de gezamenlijke corporaties uit Groningen», Groningen 1997</noot>
      </noten>
   </vragen>
   <antwoorden aantal="6">
      <antwoord nummer="1">Nee, die cijfermatige veronderstellingen zijn onjuist. De gemiddelde wachttijd voor sociale huurwoningen in Groningen bedroeg in 1998 20 maanden. In 1999 is dit opgelopen tot 21 maanden. Na de introductie van het aanbodmodel in Groningen was het streven 50% van de sociale huurvoorraad via het aanbodmodel te verhuren, de rest via de normale procedures bij de corporaties. In 1999 kon voor het eerst de gemiddelde wachttijd worden berekend voor het deel van de sociale huurvoorraad dat via het aanbodmodel werden verhuurd: deze bedroeg 27 maanden. Tot en met het derde kwartaal 2000 bedroeg de gemiddelde wachttijd voor alle sociale huurwoningen in Groningen 19 maanden. Voor het deel huurwoningen aangeboden via het aanbodmodel bedroeg dit gemiddeld 34 maanden. In 1998 waren er gemiddeld 21 reacties per aangeboden woning. In 1999 was het gemiddeld aantal reacties opgelopen tot 31 per aangeboden woning. In 2000 waren er tot en met het derde kwartaal gemiddeld 63 reacties per aangeboden woning. Voor een goed begrip dient ook naar het aantal reflectanten te worden gekeken, omdat een huishouden maximaal drie reacties mag inzenden. Het gemiddeld aantal reflectanten steeg van 9 per aangeboden woning in 1998 tot 13 per woning in 1999 en 25 per woning tot en met het derde kwartaal 2000. </antwoord>
      <antwoord nummer="2">De wachttijd voor woningen aangeboden via het aanbodmodel is wel gestegen, maar minder fors dan verondersteld. Hiervoor is een aantal oorzaken aan te voeren: – het aantal inwoners van de stad Groningen is vorig jaar veel sterker gegroeid dan in de periode hiervoor – woningzoekenden willen veel meer kwaliteit en nemen geen genoegen meer met het eerste het beste aanbod en zijn bereid langer te wachten op de woning die aansluit op hun woonwensen – de doorstroming in Groningen stagneert doordat de realisatie van het geplande nieuwbouwprogramma mede onder druk staat door een gebrek aan mankracht en materiaal in de bouw – de vraagstelling richt zich vooral op woningen die via het aanbodmodel worden verhuurd, dit is slechts een deel van de verhuurde woningen (thans circa 35%), de wachttijd voor de rechtstreeks door de corporaties verhuurde woningen is veel korter – de omvangrijke wijkvernieuwing in Groningen komt op gang – aanbod voor normale woningzoekenden neemt af – er is sprake van een toenemend aantal omzettingen van woningen in de particuliere sector In januari 2001 zal de het College van B&amp;W van de gemeente Groningen voor de korte en lange termijn haar bijgestelde visie op de woningmarkt aan de gemeenteraad presenteren. Hierbij zal zij ingaan op bovengenoemde oorzaken. </antwoord>
      <antwoord nummer="3">Voor een deel ligt die relatie er inderdaad. De herhuisvesting van bewoners van te slopen woningen legt namelijk extra druk op de woningmarkt. De analyse dat er in de periode 1998–2007 een fors aantal woningen aan de Groninger voorraad onttrokken moeten worden (7000 tot 2010) staat nog steeds overeind in de gemeentelijke plannen. Vanuit rijk en provincie is erop gewezen dat gezien de toekomstige vraag- en aanboddiscrepanties de Groninger ambities eerder naar boven moeten worden bijgesteld dan naar beneden. De gemeente deelt die visie en zoekt thans naar mogelijkheden om hieraan invulling te geven, maar denkt hierbij in eerste instantie niet aan extra sloop, maar wil via integrale wijkvernieuwing de aantrekkelijkheid van de naoorlogse woonmilieu’s vergroten. </antwoord>
      <antwoord nummer="4">Nee, die mening deel ik niet in die absolute zin. Het betreft slechts een deel van de woningmarkt, namelijk de huursector, die bovendien slechts voor een deel via de krant wordt aangeboden. De spanning op de woningmarkt betreft voor een belangrijk deel ook de (duurdere) koopsector. </antwoord>
      <antwoord nummer="5">Nee, omdat deze indicatoren een te beperkt inzicht geven in de spanning op de totale woningmarkt. </antwoord>
      <antwoord nummer="6">Nee. Vooropgesteld dat dit het geval zou zijn, hetgeen in Groningen niet het geval is, is een waardeoordeel hierover afhankelijk van de lokale omstandigheden en oorzaken voor die wachttijd en bovendien sterk gebonden aan de beleving van de woonconsument in de betreffende regio. De transformatie van stedelijke woonmilieu’s zoals in Groningen is een gecompliceerd proces, waarin het beter op elkaar aan laten sluiten van vraag en aanbod op de langere termijn belangrijker is dan tijdelijk oplopende wachttijden voor de kortere termijn. Landelijke richtlijnen zijn in dit geval niet de oplossing, omdat die onvoldoende ruimte bieden voor lokaal maatwerk, dat door gemeenten en corporaties met prestatieafspraken wordt geleverd. </antwoord>
      <noten afkomstig="antwoord"/>
   </antwoorden>
</kvr>
