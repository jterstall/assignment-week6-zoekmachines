<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer over het mogelijk niet toekennen van de energiepremie door energiebedrijven. (Ingezonden 10 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18817
</item>
         <item attribuut="Inhoud">Vragen over onduidelijkheden over het honoreren van de aanvraag voor een energiepremie.</item>
         <item attribuut="Rubriek">Energie, water en grondstoffen (Energiebesparing) Energie, water en grondstoffen (Subsidies)</item>
         <item attribuut="Trefwoorden">Energiebesparingssubsidies</item>
         <item attribuut="Vindplaats">Kamervragen met antwoord 2003-2004, nr. 255, Tweede Kamer</item>
         <item attribuut="Vraagnr_bij_indiening">2030401260</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-11-03</item>
         <item attribuut="Datum_indiening">2003-10-10</item>
         <item attribuut="Document-id">KVR18817</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="545" allpagenumbers="545 546" vetnummer="2030401260" code="0304tkkvr255" lopendefooter="Tweede Kamer, vergaderjaar 2003–2004, Aanhangsel" filenaam="KVR18817" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="255" onderwerp="" indiendatum="2003-10-10">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-11-3">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat een aanvraag voor energiepremie dient te geschieden binnen 13 weken na ófwel aanschaf en installatie van het apparaat ófwel het laten aanbrengen van de maatregel? <voetnoot nummer="1"/>Zo ja, is het juist om te veronderstellen dat een aanvraag die kort na 1 april 2003 is gedaan voor een maatregel die eind 2002 is besteld en die na 1 april 2003 is opgeleverd, wordt gehonoreerd? Zo ja, over welk jaar wordt de energiepremie uitgekeerd: 2002 of 2003? Zo neen, waarom niet? </vraag>
      <vraag nummer="2">Bent u ermee bekend dat energiebedrijven, waaronder in ieder geval Essent, een aanvraag voor een dergelijke situatie (maatregel besteld eind 2002, maatregel opgeleverd na 1 april 2003) afwijzen met als argument dat de aanvraag wordt beoordeeld als zijnde voor het jaar 2002 en dat indiening daarom vóór 1 april 2003 (dus binnen 13 weken vanaf 1 januari 2003) had moeten plaats vinden? Zo ja, vindt u dit een correcte interpretatie van de voorwaarden van de energiepremieregeling? </vraag>
      <vraag nummer="3">Bent u ermee bekend dat bij het Team Energiepremies van de Belastingdienst talloze dergelijke afwijzingen liggen, waarvan het Team Energieprestaties niet weet hoe deze te beoordelen? Zo ja, bent u bereid stappen te ondernemen om te zorgen dat deze afwijzingen alsnog worden gehonoreerd? </vraag>
      <noten afkomstig="vraag">
         <noot nummer="1">Regeling Energiepremie 2003; op www.vrom.nl</noot>
      </noten>
   </vragen>
   <antwoorden aantal="3">
      <antwoord nummer="1">Tot en met 2002 was de Energiepremieregeling (EPR) een fiscale regeling onder verantwoordelijkheid van het ministerie van Financiën. Vanaf 2003 is de EPR een subsidieregeling onder verantwoordelijkheid van het ministerie van VROM. Uitgangspunt is geweest om de regelingen (van Financiën en VROM) op elkaar te laten aansluiten. Ingevolge artikel 8, eerste lid, de Tijdelijke regeling energiepremies 2003 dient een aanvraag om uitkering van een energiepremie binnen 13 weken na aanschaf van een apparaat of voorziening te worden ingediend bij het energiebedrijf dat energie levert aan de aanvrager. Onder aanschaf wordt verstaan eigendomsverkrijging door levering krachtens een in 2003 met een leverancier gesloten koopovereenkomst. De aanspraak op uitkering van een energiepremie wordt eerst volledig indien een aldus aangeschaft apparaat of aangeschafte voorziening in of aan de woning is geïnstalleerd en in werking is gebracht. Deze voorwaarden zijn eveneens opgenomen in het uitvoeringsreglement dat de energiebedrijven hanteren bij de beoordeling van de aanvragen. Aanvragen voor apparaten en voorzieningen die in 2002 zijn gekocht of besteld vallen in beginsel onder de werking van de fiscale Uitvoeringsregelingen belastingen op milieugrondslag en energiepremies. Uitgangspunt was daarbij dat de levering ook uiterlijk op 31 december 2002 had plaatsgevonden. In het kader van de beëindiging van deze fiscale energiepremieregeling heeft de staatssecretaris van Financiën een overgangsregeling getroffen voor gevallen waarin levering eerst in het eerste kwartaal van 2003 plaatsvond. Voorwaarde was wel dat de betreffende aanvraag vóór 2 april 2003 bij het energiebedrijf ingediend werd. Voor de gevallen waarbij sprake is van levering en in werking brengen na 1 april 2003 is een aanvullende voorziening getroffen in de Tijdelijke regeling energiepremies 2003. Op grond van artikel 11 van laatstgenoemde regeling kan de minister van VROM voor aanvragen die in bijzondere gevallen eerst na 1 april 2003 kunnen worden ingediend alsnog overgaan tot toekenning van een energiepremie overeenkomstig de voor 2002 geldende lijst voorzover het niet toekennen van een energiepremie zal leiden tot een onbillijkheid van overwegende aard. In de loop van het jaar is gebleken dat er aanvragen zijn gedaan die zowel buiten de regeling van het ministerie van Financiën als buiten de regeling van het ministerie van VROM vallen. Met de «Regeling intrekking en overgangsbepalingen Tijdelijke Regeling Energiepremies 2003», die in de Staatscourant van 8 oktober jl. is gepubliceerd, wordt het met toepassing van artikel III mogelijk gemaakt om de in uw vraag genoemde aanvragen alsnog in behandeling te nemen. Het gaat daarbij om gevallen, waarin de aanvraag als gevolg van in redelijkheid niet aan de aanvrager toe te rekenen omstandigheden eerst na 1 april 2003 kon worden ingediend. In de eerste plaats zijn dit gevallen, waarin zowel levering als aanvraag niet voor 2 april 2003 hebben kunnen plaatsvinden. In de tweede plaats kan het gaan om gevallen waarbij weliswaar de levering in het eerste kwartaal van 2003 heeft plaatsgevonden, maar waarbij geen aanvraag voor 2 april 2003 is ingediend. Of de in uw vraag genoemde aanvragen worden gehonoreerd hangt dan ook af van de beoordeling van die omstandigheden en de mate waarin die redelijkerwijs kunnen worden toegerekend aan de aanvrager. </antwoord>
      <antwoord nummer="2">Ja, ik ben daarmee bekend. Daartoe is de genoemde regeling van 8 oktober gepubliceerd. De energiebedrijven die verantwoordelijk zijn voor de uitvoering van de Tijdelijke regeling energiepremies 2003 hanteren uitvoeringsregels bij het in behandeling nemen van aanvragen voor energiepremie. Deze uitvoeringsregels zijn toegesneden op een eenduidige toetsing van de voorwaarden voor toekenning van een energiepremie. Indien een aanvraag niet tijdig wordt ingediend dan is het energiebedrijf gehouden deze af te wijzen. Binnen zes weken na de afwijzing kan de aanvrager de minister van VROM verzoeken een besluit te nemen over de aanvraag en de toepassing van de overgangsregeling. Indien de aanvraag voldoet aan de vereisten zal deze worden gehonoreerd. </antwoord>
      <antwoord nummer="3">Zoals aangegeven is ondertussen mogelijk gemaakt om deze gevallen in behandeling te nemen en eenduidig te beoordelen. VROM heeft een aantal uitzendkrachten aangetrokken om deze aanvragen te verwerken. De aanvragers zijn of worden op korte termijn op de hoogte gesteld van dit feit. </antwoord>
      <noten afkomstig="antwoord"/>
   </antwoorden>
</kvr>
