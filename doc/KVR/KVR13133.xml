<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de ministers van Justitie en van Economische Zaken over overvallen op supermarkten. (Ingezonden 11 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13133
</item>
         <item attribuut="Inhoud">Vragen over de stijging van het aantal overvallen op supermarkten in 2000, die in verband wordt gebracht met het opheffen van het overvallenprojectteam van de politie. Het Centraal Bureau voor de Levensmiddelenhandel stelt voor het profiel en de werkwijze van de overvallers direct bekend te maken aan de supermarkten. (Volkskrant, 8 januari 2001).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Handel en economie (Algemeen)</item>
         <item attribuut="Trefwoorden">Criminaliteitsbestrijding Detailhandel</item>
         <item attribuut="Vindplaats">Kamervragen met antwoord 2000-2001, nr. 705, Tweede Kamer</item>
         <item attribuut="Vraagnr_bij_indiening">2000104540</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2001-02-16</item>
         <item attribuut="Datum_indiening">2001-01-11</item>
         <item attribuut="Document-id">KVR13133</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1457" allpagenumbers="1457 1458" vetnummer="2000104540" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13133" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="705" onderwerp="" indiendatum="2001-01-11">
         <vrager partij="CDA" oorsprong="parlement">Wijn</vrager>
         <vraagt-aan>de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="16 februari 2001), zie ook Aanhangsel Handelingen nr. 600, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de explosieve stijging van het aantal overvallen op supermarkten in 2000, en hebt u kennisgenomen van het bericht dat directeur Roos van het Centraal Bureau Levensmiddelenhandel (CBL) deze stijging mede in verband brengt met de opheffing van het speciale overvallenprojectteam van de politie? <voetnoot nummer="1"/>
      </vraag>
      <vraag nummer="2">Bent u bereid dit speciale overvallenprojectteam van de politie per direct weer in te stellen? Zo neen, waarom niet? </vraag>
      <vraag nummer="3">Bent u voorts bereid de suggestie van het CBL over te nemen om de Centrale Recherche Informatiedienst (CRI) in het kader van preventie direct na een overval het profiel en de werkwijze van de dader(s) te laten bekendmaken aan de supermarkten? Zo neen, waarom niet? </vraag>
      <vraag nummer="4">Bent u overigens van plan maatregelen te nemen om het aantal overvallen op supermarkten en andere winkels in te perken en zo ja, welke? En zo neen, waarom niet? </vraag>
      <noten afkomstig="vraag">
         <noot nummer="1" datum="2001-01-8" bron="Volkskrant">Volkskrant, 8 januari 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. In enkele branches (bijvoorbeeld de banken) lijken de resultaten van de projectmatige aanpak voldoende te zijn geborgd, hetgeen heeft geleid tot een daling van het aantal overvallen. In branches zoals de detailhandel (en de supermarkten in het bijzonder) doet zich de laatste jaren echter helaas een sterke stijging voor. Voor de suggestie dat er een relatie is tussen de stijging van de overvallen in bepaalde branches en de opheffing van het Projectteam Overvalcriminaliteit (waaraan naar ik aanneem in het artikel in de Volkskrant gerefereerd wordt) zijn geen duidelijke aanknopingspunten. </antwoord>
      <antwoord nummer="2">Het Projectteam Overvalcriminaliteit was van 1993–1999 een onderdeel van het Nationaal Platform Criminaliteitsbeheersing, een publiek-privaat samenwerkingsverband dat onder voorzitterschap staat van de minister van Justitie. In het Projectteam participeerde niet alleen politie, maar ook andere publieke partners en partners uit het bedrijfsleven. Aan het eind van 1999 is besloten het Projectteam Overvalcriminaliteit op te heffen en de kennis en activiteiten in feite terug te geven aan de diverse betrokken partners. Met het oog op de continuïteit is gekozen voor een betere inbedding van de publiek-private samenwerking in de reguliere organisaties. Binnen het bedrijfsleven is het Bedrijvenplatform tegen Roofovervallen (waarin onder meer de Raad Nederlandse Detailhandel en MKB-Nederland zijn vertegenwoordigd) zeer actief op het terrein van de overvalproblematiek. Aan overheidszijde betreft het de politie, het openbaar ministerie en slachtofferhulp. Om deze ontwikkeling in goede banen te leiden zijn voor de drie meest betrokken disciplines coördinatoren aangesteld: één voor het bedrijfsleven, één voor de politie en één voor slachtofferhulp. Voorts zijn de publieke en private krachten gebundeld in de stuurgroep Overvalcriminaliteit van het Nationaal Platform Criminaliteitsbeheersing. Deze nieuwe structuur is halverwege 2000 pas echt van start gegaan en moet zich derhalve nog bewijzen. Ik zie geen aanleiding om het Projectteam Overvalcriminaliteit opnieuw in te stellen. </antwoord>
      <antwoord nummer="3">De Dienst Nationale Recherche Informatie informeert maandelijks het Centraal Bureau Levensmiddelenhandel over het aantal overvallen danwel over overvallen die wel via politielijn zijn ontvangen maar nog niet via het CBL. De informatie over overvallen wordt gegenereerd uit het Landelijke Overvallenregistratiesysteem (LORS) dat met gegevens vanuit de regionale politiekorpsen wordt gevoed. De Dienst Nationale Recherche Informatie kan het bedrijfsleven ook informeren over trends in de werkwijze van daders. Het Centraal Bureau Levensmiddelenhandel heeft een Overvalmeldingsformulier ontwikkeld. Hierin kan informatie opgenomen worden die voor politie en justitie in het kader van opsporing en vervolging niet opportuun is, maar die wel bijdraagt aan een goed beeld omtrent het risico, het effect van (preventie)maatregelen en andere veiligheidsvoorzieningen. Het CBL stuurt na een overval dit formulier naar de overvallen ondernemer. Het formulier dient te worden teruggezonden aan het CBL, zodat het CBL over deze informatie kan beschikken en aan de hand daarvan preventie-adviezen kan (laten) formuleren. Direct na een overval het profiel en de werkwijze van de daders bekendmaken is mijns inziens niet nodig wanneer op de hierboven beschreven wijze trends in de werkwijze van overvallers worden gesignaleerd. </antwoord>
      <antwoord nummer="4">Zoals hiervoor beschreven, is de publiek-private samenwerking in zijn nieuwe vorm vers. De coördinatoren voor het Bedrijfsleven, de Politie en Slachtofferhulp werken aan een gezamenlijk plan van aanpak van de overvalcriminaliteit, waarin zowel de preventieve als de repressieve activiteiten zullen worden benoemd. Ik vind het van groot belang dat de gegevens over overvallen, nadat ze door de Dienst Nationale Recherche Informatie beschikbaar zijn gesteld aan de branches danwel binnen de eigen branches zijn verzameld, door die branches worden doorvertaald naar preventieve maatregelen. In het geval een overval dan toch heeft plaatsgevonden, is het uitgangspunt dat in die situatie een strafrechtelijk onderzoek wordt ingesteld. Een overval heeft over het algemeen een enorme impact op de slachtoffers, zodat een passende strafrechtelijke reactie geboden is. In dit verband hecht ik eraan op te merken dat overvalcriminaliteit (waaronder zonder meer ook begrepen moeten worden de overvallen op supermarkten) een speerpunt is in het Nationale Beleidsplan Politie. Dit betekent dat deze vorm van criminaliteit binnen de politieregio’s prioritaire aandacht geniet. Wanneer op grond van een analyse van overvalgegevens een bovenregionale aanpak de voorkeur verdient, bijvoorbeeld in het geval het vermoeden bestaat van (een) bovenregionaal opererende dader(groep), kan de zaak worden aangemeld bij de Commissie Bovenregionale Opsporing. Deze commissie beslist vervolgens of er een bovenregionaal team wordt ingesteld. Zoals bekend hebben de korpsen met het oog op de inrichting van BRT’s in 2000 0,33% van hun sterkte vrijgemaakt. In 2001 zal dit percentage 0,66 zijn. In 2002 moet de afgesproken 1%-norm zijn bereikt. Een en ander neemt niet weg dat ik moet onderkennen dat er in algemene zin ten aanzien van de criminaliteit, in het bijzonder bij de middencriminaliteit waartoe overvallen gerekend moeten worden, een handhavingstekort bestaat. Op dit moment wordt er op mijn ministerie, in samenspraak met onder meer het openbaar ministerie, gewerkt aan de nota criminaliteitsbeheersing. Deze nota moet leiden tot maatregelen die het huidige handhavingstekort moeten terugdringen. </antwoord>
      <noten afkomstig="antwoord"/>
   </antwoorden>
</kvr>
