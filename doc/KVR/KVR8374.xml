<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spoelman (PvdA) aan de staatssecretaris van Volksgezondheid, Welzijn en Sport over het project intensieve pleegzorg. (Ingezonden 30 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8374
</item>
         <item attribuut="Inhoud">Vragen naar aanleiding van het VU-onderzoek '10 jaar PIP: onderzoek naar de resultaten van 10 jaar ervaring met intensieve pleegzorg voor verstandelijk gehandicapte kinderen met psychische en/of gedragsproblemen'.</item>
         <item attribuut="Rubriek">Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Geestelijk gehandicapten Jeugdgezondheidszorg</item>
         <item attribuut="Vindplaats">Kamervragen met antwoord 1998-1999, nr. 493, Tweede Kamer</item>
         <item attribuut="Vraagnr_bij_indiening">2989903900</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Spoelman</persoon>
         </item>
         <item attribuut="Datum_reaktie">1998-12-17</item>
         <item attribuut="Datum_indiening">1998-11-30</item>
         <item attribuut="Document-id">KVR8374</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1005" allpagenumbers="1005 1006" vetnummer="2989903900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8374" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="493" onderwerp="" indiendatum="1998-11-30">
         <vrager partij="PvdA" oorsprong="parlement">Spoelman</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-12-17">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het onderzoek van de VU, «10 jaar PIP: Onderzoek naar de resultaten van 10 jaar ervaring met intensieve pleegzorg voor verstandelijk gehandicapte kinderen met psychische en/of gedragsproblemen»? <voetnoot nummer="1"/>
      </vraag>
      <vraag nummer="2">Deelt u de opvatting dat doelstelling en werkwijze van het PIP in overeenstemming zijn met het moderne gehandicaptenbeleid, en dat het PIP voor een bepaalde groep kinderen met een verstandelijke handicap en psychische en/of gedragsproblemen een waardevolle aanvulling is op bestaande voorzieningen (intra- en extramuraal)? </vraag>
      <vraag nummer="3">Bent u op de hoogte van het feit dat de behoefte aan deze intensieve pleegzorg 3 à 4 keer zo groot is als de capaciteit van 20 plaatsen per jaar voor heel Nederland? </vraag>
      <vraag nummer="4">Deelt u de conclusie van de onderzoekers dat, gezien het groot aantal succesvolle PIP-plaatsingen, de positieve ervaringen van pleegouders, het belang van PIP-begeleiding en de grote vraag hiernaar, uitbreiding van de capaciteit van het PIP dringend gewenst is, te weten een jaarlijkse groei van het aanbod met 20 plaatsen totdat het aanbod in redelijke verhouding staat tot de vraag? </vraag>
      <vraag nummer="5">Bent u op de hoogte van het feit dat een PIP-plaats f 60,– per dag kost ten opzichte van een gemiddelde dagprijs in een instelling voor gehandicapten ad f 220,–? </vraag>
      <vraag nummer="6">Bent u bereid naar het benodigde bedrag van f 250 000,– per jaar voor uitbreiding van het aantal PIP-plaatsen met 20 per jaar te zoeken, zodat het aanbod in redelijke verhouding komt te staan tot de vraag? Zo ja, welke mogelijkheden ziet u hiertoe? </vraag>
      <noten afkomstig="vraag">
         <noot nummer="1" datum="1998-11-25" bron="NOS Journaal">NOS Journaal, 25 november 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja, dit onderzoeksrapport is mij bekend. </antwoord>
      <antwoord nummer="2">Ja. De doelstelling van intensieve pleegzorg is in overeenstemming met de uitgangspunten van het vigerende gehandicaptenbeleid. Voor een bepaalde groep kinderen biedt de plaatsing in een pleeggezin met (tijdelijk) intensieve begeleiding een geschikt alternatief voor verblijf in een intra- of semimurale voorziening voor verstandelijk gehandicapten. Met de door de William Schrikker Stichting gevolgde werkwijze met betrekking tot de intensieve begeleiding van betrokken pleegouders kan ik instemmen. Om deze redenen is de projectstatus van de intensieve pleegzorg al enige jaren verlaten en wordt de intensieve pleegzorg structureel door dit ministerie gesubsidieerd. </antwoord>
      <antwoord nummer="3">Het is mij bekend dat ongeveer 80 kinderen in aanmerking zouden willen komen voor intensieve pleegzorg. Het aantal aangemelde geschikte kandidaat-pleegouders voor intensieve pleegzorg is mij niet bekend. </antwoord>
      <antwoord nummer="4">In het rapport wordt geen melding gemaakt van het aantal beschikbare geschikte kandidaat-PIP-pleegouders. Ik acht een verdrievoudiging c.q. verviervoudiging van het aantal PIP-plaatsen in de komende twee respectievelijk drie jaar te ambitieus. </antwoord>
      <antwoord nummer="5">Het is mij bekend dat de dagprijs van een PIP-plaats beduidend lager ligt dan de gemiddelde dagprijs in een instelling voor verstandelijk gehandicapten. De gemiddelde dagprijs is geen weergave van de feitelijke kosten voor onderscheiden cliënten. Het is u bekend dat wij streven naar een systeem waarbij het budget meer afgestemd is op de kosten van de verschillende cliëntgroepen in een instelling. </antwoord>
      <antwoord nummer="6">Dit najaar heb ik met de sector meerjarenafspraken gemaakt over de besteding van de in het regeerakkoord ter beschikking gestelde intensiveringsmiddelen voor de komende jaren. In dit kader zijn ten behoeve van de intensieve pleegzorg geen extra middelen gevoteerd. Wel wil ik in dit verband wijzen op de mogelijkheden die de persoonsgebonden budgetfinanciering (PGB) biedt. Er bestaan formeel geen belemmeringen om de intensieve pleegzorg via persoonsgebonden budgetfinanciering te bekostigen. </antwoord>
      <noten afkomstig="antwoord"/>
   </antwoorden>
</kvr>
