<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Teeven en Dezentje Hamming-Bluemink (beiden VVD) aan de staatssecretaris van Justitie over een insluiping in een jeugdgevangenis. (Ingezonden 12 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30314
</item>
         <item attribuut="Inhoud">Vragen naar aanleiding bericht (Algemeen Dagblad, 10 oktober 2007) dat een loverboy van buitenaf de jeugdinrichting Den Hey-Acker is ingeslopen. Indiener wil informatie over de beveiliging van inrichtingen en bovendien opheldering over het feit dat de inbreker nog op 8 oktober 2007 voor de rechter is geweest, waarbij zijn eerdere PIJ-maatregel is opgeheven. Die rechter was niet over de inbraak geïnformeerd. Waarom heeft de inrichting dit niet gecommuniceerd en wat zijn de gevolgen voor de inbreker?</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdigen</item>
         <item attribuut="Vindplaats">Kamervragen met antwoord 2007-2008, nr. 817, Tweede Kamer</item>
         <item attribuut="Vraagnr_bij_indiening">2070802170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven Dezentje Hamming-Bluemink</persoon>
         </item>
         <item attribuut="Datum_reaktie">2007-12-06</item>
         <item attribuut="Datum_indiening">2007-10-12</item>
         <item attribuut="Document-id">KVR30314</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1749" allpagenumbers="1749 1750" vetnummer="2070802170" code="0708tkkvr817" lopendefooter="Tweede Kamer, vergaderjaar 2007–2008, Aanhangsel" filenaam="KVR30314" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="817" onderwerp="" indiendatum="2007-10-12">
         <vrager partij="VVD" oorsprong="parlement">Teeven Dezentje Hamming-Bluemink</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="6 december 2007), zie ook Aanhangsel Handelingen nr. 496, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Deelt u de mening dat het absoluut ongewenst is dat personen van buiten kunnen binnendringen in een jeugdinrichting? <voetnoot nummer="1"/>
      </vraag>
      <vraag nummer="2">Heeft de insluiping nog (disciplinaire) gevolgen voor de jongen die (thans) verblijft/verbleef in de jeugdinrichting De Hartelborgt in Spijkenisse? </vraag>
      <vraag nummer="3">Is de beveiliging van de jeugdinrichtingen ook onderwerp van het aangekondigde «verbetertraject» dat u bekend maakte? </vraag>
      <vraag nummer="4">Klopt het dat de jeugdige inbreker op maandag 8 oktober 2007 voor de rechter is geweest en dat de PIJ-maatregel die hij had gekregen, is opgeheven? Klopt het dat de rechter niet was geïnformeerd over de inbraak in jeugdinrichting Den Hey-Acker? </vraag>
      <vraag nummer="5">Is het niet raadzaam dat jeugdinrichtingen met elkaar communiceren over gebeurtenissen die van belang kunnen zijn voor het detentieverloop van een betrokkene? Bent u van mening dat door nalatigheid van de overheid de rechter onvoldoende is geïnformeerd? </vraag>
      <vraag nummer="6">Is het niet ongewenst dat elke (straf)zaak van een jeugdige afzonderlijk lijkt te worden bekeken door jeugdinrichtingen? Moet de coördinatie niet verbeteren? </vraag>
      <noten afkomstig="vraag">
         <noot nummer="1" titel="Loverboy sluipt jeugdgevangenis in">Algemeen Dagblad, 10 oktober, «Loverboy sluipt jeugdgevangenis in»</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het is personen die niet werkzaam zijn in de justitiële jeugdinrichting of niet gemachtigd zijn jeugdigen te bezoeken tijdens de bezoekuren verboden om het terrein van de justitiële jeugdinrichting te betreden. De jeugdige mag dan ook geen bezoek ontvangen buiten de bezoeken en alleen in een daarvoor bestemde ruimte, niet zijnde de eigen kamer. </antwoord>
      <antwoord nummer="2">De justitiële jeugdinrichting Den Hey-Acker waar de jeugdige ongeoorloofd naar binnen is gedrongen, heeft aangifte van inbraak gedaan. </antwoord>
      <antwoord nummer="3">In de door mij bij brief van 10 september jl. (TK 2006–2007, 24 587 en 28 741, nr. 232) aangekondigde maatregelen ter verbetering van de kwaliteit en veiligheid in de JJI’s wordt met name geïnvesteerd in het personeel (zowel kwalitatief als kwantitatief) en de kwaliteit van de opvoeding/behandeling binnen de inrichtingen. In dit «verbetertraject» zal worden meegenomen dat het management van de inrichtingen het personeel meer stuurt op alertheid ten aanzien van dergelijke veiligheidsincidenten. Gezien het open karakter van de betreffende locatie waar jeugdigen verblijven die al bezig zijn met resocialisatie, is het onwenselijk om deze gebouwen zodanig te beveiligen dat dit afbreuk doet aan het open karakter. </antwoord>
      <antwoord nummer="4">Ja. Ten behoeve van de (mogelijke) verlenging van de Pij-maatregel heeft de jeugdinrichting – zoals voorgeschreven in het Wetboek van Strafrecht – tijdig een verlengingsadvies alsmede een afschrift van de zogenaamde wettelijke aantekeningen overlegd aan het Openbaar Ministerie. De insluiping vond echter daarna plaats, te weten in het weekend van 6/7 oktober jl. De verlengingszitting vond plaats op 8 oktober en op dezelfde dag heeft voor de zitting een gesprek plaatsgevonden tussen de inrichting en de jeugdige, omdat het vermoeden bestond dat hij betrokken was bij het incident. De jeugdige ontkende bij het incident betrokken te zijn. Gelet op de zeer korte tijdsspanne tussen het incident en de verlengingszitting op 8 oktober 2007, was op het moment dat de zitting plaatsvond nog onvoldoende informatie over het incident beschikbaar en was bovendien onvoldoende duidelijk of desbetreffende jeugdige hierbij betrokken was. Ten tijde van de verlengingszitting was nog geen aangifte van het incident gedaan. Het had in de rede gelegen dat de inrichting voorafgaand aan de verlengingszitting de Officier van Justitie op de hoogte had gesteld van het incident. De inrichting is hierop aangesproken. Overigens heeft de inrichting waar de insluiping plaatsvond, na het beschikbaar komen van de benodigde informatie enkele dagen na de verlengingszitting, alsnog aangifte gedaan. </antwoord>
      <antwoord nummer="5">Ja. In dit geval hebben de twee betrokken jeugdinrichtingen elkaar geïnformeerd. De rechter neemt een besluit over het al dan niet verlengen van een Pij-maatregel op basis van informatie over het verloop van de behandeling en een rapportage van een psychiater of gedragsdeskundige. Zoals ik in het antwoord op vraag 4 al heb opgemerkt was op het moment dat de zitting plaatsvond nog onvoldoende informatie over het incident beschikbaar en bovendien niet duidelijk of desbetreffende jeugdige hierbij betrokken was. Zie overigens het antwoord op vraag 4. </antwoord>
      <antwoord nummer="6">Justitiële jeugdinrichtingen hebben tot taak om straffen of maatregelen opgelegd aan jeugdige daders tenuitvoer te leggen. Strafzaken worden niet door de jeugdinrichtingen beoordeeld. Wel wordt het oordeel van de rechter op (vaak meervoudige) strafzaken betrokken bij de uitvoering van de straf of maatregel. Tegen jongeren die tijdens de tenuitvoerlegging van de straf of maatregel een nieuw delict plegen, wordt aangifte gedaan. Een nieuwe veroordeling kan bij een beslissing over verlenging van een Pij-maatregel worden betrokken. </antwoord>
      <noten afkomstig="antwoord"/>
   </antwoorden>
</kvr>
