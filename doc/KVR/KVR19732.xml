<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over mogelijke uitspraken van CPB-directeur Don inzake hypotheekrenteaftrek. (Ingezonden 16 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19732
</item>
         <item attribuut="Inhoud">Vragen over uitlatingen van CPB-directeur Don over 'een taboe op mogelijkheden tot beperking van de hypotheekrenteaftrek' tijdens de informatiebesprekingen van het huidige kabinet, in verband met de stellingname van secretaris-generaal Oosterwijk van EZ in diens Nieuwjaarsartikel in het blad ESB over 'buitenissigheden in het fiscale stelsel (de aftrek van de hypotheekrente)' die het economisch groeivermogen van Nederland en Europa belemmeren.</item>
         <item attribuut="Rubriek">Belastingen (Aftrekposten) Geld- en kapitaalmarkt (Hypotheken)</item>
         <item attribuut="Trefwoorden">Aftrekposten Hypotheken</item>
         <item attribuut="Vindplaats">Kamervragen met antwoord 2003-2004, nr. 1052, Tweede Kamer</item>
         <item attribuut="Vraagnr_bij_indiening">2030408370</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-03-04</item>
         <item attribuut="Datum_indiening">2004-02-16</item>
         <item attribuut="Document-id">KVR19732</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2225" allpagenumbers="2225 2226" vetnummer="2030408370" code="0304tkkvr1052" lopendefooter="Tweede Kamer, vergaderjaar 2003–2004, Aanhangsel" filenaam="KVR19732" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1052" onderwerp="" indiendatum="2004-02-16">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-03-4">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de stellingname van directeur Don van het CPB dat hij het betreurt dat tijdens de informatiebesprekingen van het huidige kabinet een taboe lag op mogelijkheden tot beperking van de hypotheekrenteaftrek, omdat zulke mogelijkheden naar de mening van de heer Don minder schadelijk zijn voor de economie dan de opties die het kabinet koos? <voetnoot nummer="1"/>
      </vraag>
      <vraag nummer="2">Wat heeft directeur Don daarover precies gezegd, wanneer en in welke context? </vraag>
      <vraag nummer="3">Deelt u de mening dat de directeur van het CPB de vrijheid heeft om dit soort uitspraken te doen? </vraag>
      <vraag nummer="4" voetnoot="2">Sluit de opvatting van de heer Don aan op de noodzaak die secretaris-generaal Oosterwijk van uw ministerie in zijn Nieuwjaarsartikel signaleert om het economisch groeivermogen van ons land en van Europa te versterken, en om «afscheid te nemen van buitenissigheden in het fiscale stelsel (de aftrek van de hypotheekrente)»? <voetnoot nummer="2"/>
      </vraag>
      <vraag nummer="5">Kunt u de Kamer aangeven welke varianten van beperking van hypotheekrenteaftrek het CPB heeft geanalyseerd en welke voor- en nadelen die hebben op de groei van de economie? </vraag>
      <noten afkomstig="vraag">
         <noot nummer="1" datum="2004-02-10" bron="How econometric models help policy makers. Theoryand practice. CPB Discussion Paper no. 27 en de Volkskrant">How econometric models help policy makers. Theoryand practice. CPB Discussion Paper no. 27 en de Volkskrant, 10 februari 2004</noot>
         <noot nummer="2" datum="2004-01-9" bron="ESB nr. 4423, 9 januari jl., de Volkskrant">ESB nr. 4423, 9 januari jl., de Volkskrant, 9 januari 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In CPB Discussion Paper no. 27 gaat de directeur CPB in op de rol die econometrische modellen spelen in het proces van beleidsvorming. Op p. 23 schetst hij de opgave waar de onderhandelende partijen in de formatie voor stonden, namelijk de wens om te streven naar begrotingsevenwicht zonder de economische groei daarbij te schaden. Hij geeft daarbij aan dat de meeste ombuigingen aan de uitgavenkant op korte termijn wel maar op lange termijn niet schadelijk en in een aantal gevallen zelfs goed zijn voor de structurele groei. Dan merkt hij op: «On the other hand, most tax increases hurt structural growth by reducing labour supplyand raising equilibrium unemployment. Again, some tax increases are less harmful than others, depending on how they affect total labour costs directlyand through tax shifting. Unfortunately, some of the less harmful options for raising taxes met with a political taboo, in particular those related to the fiscal treatment of owner occupied houses.» De directeur CPB benadrukt verder dat er in het formatieproces duidelijk sprake is geweest van een scheiding van verantwoordelijkheden, zoals o.a. door Tinbergen is bepleit. De taak van het CPB is om relaties tussen economische variabelen bloot te leggen en voorspellingen te doen, terwijl politici vervolgens op basis van politieke voorkeuren keuzes kunnen maken. </antwoord>
      <antwoord nummer="3">Ja. </antwoord>
      <antwoord nummer="4">Beide benadrukken dat er vanuit economisch perspectief argumenten zijn om de subsidiëring van de eigen woning in te perken. De uiteindelijk afweging van de economische en andere beleidsmatige aspecten is een zaak voor de politiek. </antwoord>
      <antwoord nummer="5">Het CPB heeft in het kader van de analyse van verkiezingsprogramma’s diverse varianten van de beperking van de hypotheekrenteaftrek bekeken. Onder meer de beperking van de aftrek tot rente op een maximale schuld (SP, 2002) en het vervangen van de aftrek door een uniforme hypotheekrentesubsidie van 30%, gecombineerd met het afschaffen van het eigenwoningforfait en het overhevelen van de waarde van de eigen woning naar box 3 (GroenLinks, 2002). Bij de formatie van het huidige kabinet is besloten tot de beperking van de hypotheekrenteaftrek volgens de overwaardevariant (inmiddels bekend als de «bijleenregeling»). Voor zover de maatregelen onderdeel uitmaakten van grotere pakketten van maatregelen, heeft het CPB, afgezien van de budgettaire effecten, geen aparte analyses gemaakt van de maatregelen. Wel heeft het CPB recent op verzoek van Financiën over de bijleenregeling gerapporteerd («De economische effecten van de bijleenregeling», CPB Notitie, oktober 2003, beschikbaar via www.cpb.nl). Aan de hand van deze notitie kunnen de macro-economische effecten, die optreden bij een beperking van de hypotheekrenteaftrek, worden beschreven. Waarbij de mate waarin deze effecten optreden natuurlijk afhangt van de specifieke invulling van de maatregel. Een beperking van de hypotheekrenteaftrek (zonder terugsluis van de opbrengst) leidt tot een lastenverzwaring voor gezinnen en daarmee tot een lager besteedbaar inkomen en lagere consumptie. In hoeverre de lastenverzwaring via afwenteling leidt tot hogere looneisen, zal mede afhangen van de aard en fasering van de maatregel. Verder zullen effecten op de huizenprijs te verwachten zijn. Deze zijn eveneens afhankelijk van de specifieke maatregel, maar zullen in het algemeen tot lagere huizenprijzen leiden. De hieruit voortvloeiende negatieve vermogenseffecten zullen de consumptie negatief beïnvloeden. </antwoord>
      <noten afkomstig="antwoord"/>
   </antwoorden>
</kvr>
