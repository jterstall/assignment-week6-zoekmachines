<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boorsma (CDA) inzake kosten van rechtsbijstand bij alimentatiebetaling. (Ingezonden 30 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9702
</item>
         <item attribuut="Inhoud">Vragen om uitleg van het 'onrechtvaardige' gegeven dat de alimentatie-betalende partij de kosten van rechtsbijstand die verband houden met een geschil over alimentatie fiscaal niet mag aftrekken, in tegenstelling tot de alimentatie-ontvangende partij.</item>
         <item attribuut="Rubriek">Belastingen (Aftrekposten) Belastingen (Inkomstenbelasting) Burgerlijk recht en burgerlijk procesrecht (Personen- en familierecht) Burgerlijk recht en burgerlijk procesrecht (Rechtsbijstand)</item>
         <item attribuut="Trefwoorden">Aftrekposten Alimentatie Inkomstenbelasting Rechtshulp</item>
         <item attribuut="Vindplaats">Kamervragen met antwoord 1998-1999, nr. 22, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Financien</item>
         <item attribuut="Indiener">
            <persoon partij="CDA">Boorsma</persoon>
         </item>
         <item attribuut="Datum_reaktie">1999-07-05</item>
         <item attribuut="Datum_indiening">1999-03-30</item>
         <item attribuut="Document-id">KVR9702</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="45" allpagenumbers="45 46" vetnummer="" code="" lopendefooter="Eerste Kamer, vergaderjaar 1998–1999, Aanhangsel" filenaam="KVR9702" issn-nummer="ISSN 0921 - 738x" uitgever="Sdu Uitgevers ’s-Gravenhage 1999"/>
      <vraagdata vraagnummer="22" onderwerp="" indiendatum="1999-03-30">
         <vrager partij="CDA" oorsprong="parlement">Boorsma</vrager>
         <vraagt-aan/>
      </vraagdata>
      <antwoorddata antwoorddatum="1999-07-5">
         <antwoorder functie="Staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wilt u nog eens uitleggen waarom, in tegenstelling tot een alimentatie-ontvangende partij, de alimentatie-betalende partij de kosten van rechtsbijstand welke verband houden met een geschil over alimentatie, fiscaal niet mag aftrekken? </vraag>
      <vraag nummer="2">Is de door het Ministerie van Financiën gevolgde interpretatie van de Wet op de Inkomstenbelasting 1964 niet een bron van enige onrechtvaardigheid; bijvoorbeeld als de alimentatie-ontvangende partij het proces is begonnen en heeft verloren? Zijn voor de alimentatie-betalende partij de kosten van rechtsbijstand geen kosten gemaakt op het behouden van inkomen (het tegengaan van een daling van inkomen daaronder begrepen)? </vraag>
      <vraag nummer="3">Bent u bereid door een wetswijziging of als daarmee kan worden volstaan, door middel van een resolutie deze onrechtvaardigheid weg te nemen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">In de huidige Wet op de inkomstenbelasting is pas sprake van een te belasten inkomensbestanddeel als dit voortvloeit uit een bron van inkomen. Wanneer sprake is van een belastbare bron van inkomen zijn in beginsel ook de bijbehorende kosten aftrekbaar. Aangezien ontvangen alimentatie als een periodieke uitkering behoort tot het fiscale inkomen, zijn voor een alimentatie-ontvangende partij derhalve de kosten van rechtsbijstand aftrekbaar. Deze dienen immers ter verwerving of behoud van belastbare inkomsten in de vorm van alimentatie. Deze kosten zijn aftrekbaar op grond van artikel 35 van de Wet op de inkomstenbelasting 1964. Voor degene die alimentatie betaalt ligt het ergens anders. De verplichting tot betaling van kosten van levensonderhoud van de voormalige echtgeno(o)t(e) ligt in de sfeer van de inkomensbesteding, niet in die van de inkomensverwerving. De kosten van rechtsbijstand voor een alimentatieplichtige vormen derhalve geen aftrekbare kosten ter behoud van (belastbare) inkomsten als bedoeld in artikel 35 van de Wet op de inkomstenbelasting 1964. Op grond van artikel 45 van de Wet op de inkomstenbelasting 1964 is aan de voormalige echtgeno(o)t(e) betaalde alimentatie desalniettemin wel als persoonlijke verplichting in mindering te brengen op het zogeheten onzuivere inkomen. Dit artikel 45 bevat een opsomming van wat als persoonlijke verplichtingen in mindering kan worden gebracht op het zogeheten onzuivere inkomen. De bedoelde proceskosten zijn niet in deze opsomming begrepen. Dit artikel biedt derhalve geen grond voor aftrekbaarheid van kosten van rechtsbijstand. Kosten welke zijn verbonden met de alimentatieverplichting vormen aldus voor de alimentatieplichtige geen aftrekbare kosten in de zin van artikel 35 van de Wet op de inkomstenbelasting 1964, noch persoonlijke verplichtingen in de zin van artikel 45 van de Wet op de inkomstenbelasting 1964. </antwoord>
      <antwoord nummer="2 en 3">De hierboven omschreven fiscale behandeling van de kosten van rechtsbijstand voor alimentatieplichtigen vloeit voort uit de wetssystematiek van de Wet op de inkomstenbelasting 1964. Naar mijn mening is bovendien geen sprake van ongelijke behandeling van gelijke gevallen, aangezien de te vergelijken gevallen niet met elkaar gelijk zijn. Dit is ook in de rechtspraak bevestigd. Dat met de uitgaven voor rechtsbijstand indirect wordt gestreefd naar een verhoging van het belastbaar inkomen doet niet af aan het feit dat sprake is van uitgaven, en als zodanig van een inkomensbesteding. Ik zie dan ook geen aanleiding tot een wijziging. </antwoord>
      <noten afkomstig="antwoord"/>
   </antwoorden>
</kvr>
