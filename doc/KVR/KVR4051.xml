<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over de sluiting van asielzoekerscentrum De Eik. (Ingezonden 12 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4051
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1996-1997, nr. 377, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1996-12-04</item>
         <item attribuut="Datum_indiening">1996-11-12</item>
         <item attribuut="Document-id">KVR4051</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="775" allpagenumbers="775 776" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="377" onderwerp="" indiendatum="1996-11-12">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1996-12-4">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het verzet van de raad van de gemeente Hardenberg tegen de wijze waarop het Centraal orgaan Opvang Asielzoekers (COA) de sluiting van het asielzoekerscentrum De Eik in die gemeente heeft aangekondigd? </vraag>
      <vraag nummer="2">Heeft voorafgaand aan die aankondiging geen overleg met de gemeentebestuurders en het AZC plaatsgevonden? Zo ja, bent u van mening dat het COA daarmee in gebreke is gebleven en heeft dus onzorgvuldig gehandeld? </vraag>
      <vraag nummer="3">Welke overwegingen liggen aan het besluit tot sluiting van het AZC De Eik ten grondslag? </vraag>
      <vraag nummer="4">Hoe valt te verklaren, dat terwijl het AZC De Eik wordt gesloten in dezelfde regio nieuwe centra worden geopend? </vraag>
      <vraag nummer="5">Verdient, gelet op de verworven ervaring, het gecree¨erde draagvlak, bestaande integratieprojecten en opgebouwde contacten met politie en verenigingsleven, voortgezet gebruik van bestaande asielzoekerscentra niet in beginsel de voorkeur boven het openen van nieuwe centra? Zo ja, onder welke omstandigheden is het denkbaar van die regel af te wijken? Is er sprake van een vaste beleidsregel op dit punt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, het gemeentebestuur van de gemeente Hardenberg heeft mij per fax, 7 oktober 1996 een brief toegezonden waarin zij haar bezwaren naar voren brengt over de voorgenomen sluiting. </antwoord>
      <antwoord nummer="2">Het Centraal Orgaan opvang Asielzoekers (COA) ziet zich voor de taak gesteld de centrale opvangcapaciteit terug te brengen. Ik heb op 2 oktober jl. met het COA gesproken over het hiertoe door het COA opgestelde concept-Capaciteitsplan 1996/1997. Tijdens dit gesprek heb ik op hoofdlijnen ingestemd met dit concept-plan. In het plan is voorgesteld op 1 november 1997 AZC De Eik in de gemeente Hardenberg te sluiten. De directie van het COA heeft naar aanleiding van dit overleg in verband met het ingrijpende karakter van het voorstel voor deze gemeente, op maandag 7 oktober 1996 een gesprek gehad met het College van B&amp;W en de directeur van het AZC. In dit gesprek is hen persoonlijk uitleg gegeven over de redenen die het COA heeft voor het voornemen het centrum per 1 november 1997 te sluiten. Er heeft voorafgaand aan de aankondiging geen overleg met de gemeente Hardenberg plaatsgevonden over de voorgenomen beslissing tot sluiting. Binnen het door mij te stellen capacitaire kader en de voorgeschreven kwaliteitsvoorwaarden is het COA in beginsel bevoegd zelfstandig vast te stellen welke centra worden gesloten. De beslissing hiertoe wordt met alle zorgvuldigheid genomen. Ik ben van oordeel dat in het onderliggend geval door het COA zorgvuldig is opgetreden. Het COA heeft, gelet op de waarde die het met mij hecht aan een goede verhouding met de gemeentebesturen, en vanuit het besef dat beslissingen om centra te sluiten (of in capaciteit terug te brengen) ingrijpend zijn en een gevoelig karakter hebben, het gemeentebestuur van Hardenberg in een vroegtijdig stadium in kennis gesteld van het voorgenomen besluit en de overwegingen die aan dit voornemen ten grondslag liggen. </antwoord>
      <antwoord nummer="3">In algemene zin kan over de sluiting van centra het volgende worden opgemerkt. De verminderde instroom van asielzoekers in Nederland en het wegwerken van achterstanden door de Immigratie- en Naturalisatiedienst (IND) heeft een verminderde behoefte aan opvangcapaciteit tot gevolg. Het COA is genoodzaakt de centrale opvangcapaciteit in omvang te laten afnemen en zal daartoe, gelet op het feit dat de kosten van leegstand aanzienlijk zijn, centra moeten sluiten. Bij de afweging welke centra gesloten worden speelt een rol dat de noodzakelijke afbouw zal worden benut om het gemiddelde kwaliteitsniveau van de accommodaties te verbeteren en om een meer gelijkmatige spreiding van opvangcapaciteit over de IND-districten te realiseren. Ook de kosten van centra, zoals huurkosten, vormen een punt van overweging. Ten aanzien van de voorgenomen sluiting van AZC De Eik merk ik op dat het COA het voornemen heeft dit centrum te sluiten ten eerste omdat de bestuursovereenkomst met de gemeente Hardenberg op 1 november 1997 afloopt. Door deze bestuursovereenkomst niet te verlengen behoeft een ander centrum elders niet gedwongen tussentijds te worden gesloten, hetgeen extra kosten met zich meebrengt. Ten tweede is de kwaliteit van dit centrum minder dan het gemiddelde kwaliteitsniveau van de opvangaccommodaties. Met name hebben de bewoners in de AZC minder privacy dan in andere centra. </antwoord>
      <antwoord nummer="4 en 5">Als uitgangspunt, meer dan als een vaste beleidsregel, bij de opdracht voor het COA de opvangcapaciteit terug te brengen geldt dat, ondanks de vermindering van de centrale opvangcapaciteit, de verwerving van nieuwe centra tot op een bepaalde hoogte mogelijk is als daarmee de evenwichtige spreiding van opvangplaatsen over de IND-districten of een verbetering van de kwaliteit van de opvang is gediend, of daarmee een verlaging van de kosten wordt gerealiseerd. Hieraan kan aldus de voorkeur worden gegeven boven het in een gemeente gecree¨erd draagvlak of de aldaar opgebouwde contacten, hoezeer deze ook op waarde worden geschat. Overigens heeft het COA besloten vooralsnog geen nieuwe verwervingstrajecten te starten en alleen trajecten die zich in een vergevorderd stadium bevinden af te ronden. Het COA blijft wel in gesprek met gemeenten om de mogelijkheid te behouden in de toekomst, indien nodig, nieuwe centra te kunnen openen. </antwoord>
      <noten afkomstig="antwoord"/>
   </antwoorden>
</kvr>
