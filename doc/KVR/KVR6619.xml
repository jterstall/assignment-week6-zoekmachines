<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker, Jorritsma-van Oosten (beiden D66), Van de Camp (CDA), Van Gelder, Dijksma (beiden PvdA) over het rapport «De slag om de onderkant». (Ingezonden 15 januari 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6619
</item>
         <item attribuut="Inhoud">Betreft de relatie tussen door studenten verricht betaald werk (bijbaantjes) en de verdringing van lager opgeleide (jongere) werklozen op de arbeidsmarkt.</item>
         <item attribuut="Rubriek">Arbeid (Arbeidsmarkt) Hoger onderwijs (Studenten)</item>
         <item attribuut="Trefwoorden">Arbeidsmarkt Studenten Werkloosheid</item>
         <item attribuut="Vindplaats">Kamervragen met antwoord 1997-1998, nr. 807, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
            <persoon partij="D66">Jorritsma-van Oosten</persoon>
            <persoon partij="CDA">Van de Camp</persoon>
            <persoon partij="PvdA">Van Gelder</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">1998-03-04</item>
         <item attribuut="Datum_indiening">1998-01-15</item>
         <item attribuut="Document-id">KVR6619</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1651" allpagenumbers="1651 1652 1653" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6619" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="807" onderwerp="" indiendatum="1998-01-15">
         <vrager partij="D66" oorsprong="parlement">Bakker</vrager>
         <vrager partij="D66" oorsprong="parlement">Jorritsma-van Oosten</vrager>
         <vrager partij="CDA" oorsprong="parlement">Van de Camp</vrager>
         <vrager partij="PvdA" oorsprong="parlement">Van Gelder</vrager>
         <vrager partij="PvdA" oorsprong="parlement">Dijksma</vrager>
         <vraagt-aan/>
      </vraagdata>
      <antwoorddata antwoorddatum="1998-03-4">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het rapport «De slag om de onderkant» van het Interstedelijk Studenten Overleg en de Jongerenorganisatie CNV? <voetnoot nummer="1"/>
      </vraag>
      <vraag nummer="2">Wat is uw oordeel over de in het rapport opgenomen conclusies en aanbevelingen, voorzover deze betrekking hebben op onderwerpen die de overheid regarderen? </vraag>
      <vraag nummer="3">Welke gegevens zijn u bekend, c.q. zijn er door uw ministeries reeds verzameld over het door studenten verrichte betaalde werk (bijbaantjes), de relatie daarvan met de inkomensvoorziening van studenten, en het effect daarvan op de positie van lageropgeleiden op de arbeidsmarkt, met name wat betreft het effect van verdringing? Wilt u deze gegevens aan de Kamer doen toekomen? </vraag>
      <vraag nummer="4">Welk gezamenlijk beleid wordt in deze gevoerd door uw beider ministeries? </vraag>
      <vraag nummer="5">Bent u bereid om nader onderzoek te doen naar de relatie tussen het werk van studenten en de verdringing van lager opgeleide (jongere) werklozen op de arbeidsmarkt? Wilt u daarbij mede aandacht besteden aan de vraag hoe zowel aan de aanbod- als aan de vraagkant oplossingen denkbaar zijn voor het gesignaleerde probleem? </vraag>
      <vraag nummer="6">Wilt u bij het onderzoek, als bedoeld in vraag 5, mede nagaan welke mogelijkheden er zijn om te bevorderen dat studenten meer opleidingsspecifieke nevenwerkzaamheden verrichten, daarbij gebruik makend van de bestaande ervaringen zoals die in het land hier en daar reeds zijn opgedaan (bijvoorbeeld in Enschede e.o. en Den Haag e.o.) en eerdere suggesties, zoals het duaal leren en studeren in het hoger onderwijs? </vraag>
      <vraag nummer="7">Wilt u bij de verdere vormgeving van dit onderzoek, alsmede van eventuele maatregelen die kunnen bijdragen aan de oplossing van de gesignaleerde problemen, in ieder geval het bij het in vraag 1 genoemde rapport betrekken, naast vergelijkbare organisaties? </vraag>
      <noten afkomstig="vraag">
         <noot nummer="1" titel="De slag om de onderkant">«De slag om de onderkant», ISO en CNV, november 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">ISO en Jongerenorganisatie CNV bezien het werken van studenten en de arbeidsmarktpositie van laagopgeleiden in onderlinge samenhang. De conclusies van het rapport vragen echter om nuancering. Zonder het aanbod van scholieren en studenten zou de werkloosheid onder laag opgeleiden mogelijk lager zijn. Er lijkt evenwel in beperkte mate sprake te zijn van verdringing aan de onderkant van de arbeidsmarkt van mensen die een full-time baan zoeken door studenten. Uit CBS-gegevens (EBB, 1996) blijkt dat scholieren/studenten aan de onderkant van de arbeidsmarkt met name banen hebben van geringe omvang in het flexibele arbeidsmarktsegment. Voor scholieren en studenten kunnen inkomsten uit dergelijk werk worden gezien als aanvulling op hun inkomen. Voor uitkeringsontvangers ligt dat anders. Bovendien veronderstelt de gedachte aan verdringing dat er aan de onderkant van de arbeidsmarkt ten onrechte een vaste hoeveelheid werk is die verdeeld moet worden over het overvloedig arbeidsaanbod. Extra arbeidsaanbod kan – bijvoorbeeld door een drukkend effect op de loonontwikkeling – tot meer werkgelegenheid leiden. Het normbedrag van de WSF op zich maakt werken niet noodzakelijk. Werken is een optie daar waar het beursdeel als onvoldoende wordt ervaren, de ouders niet bijdragen en/of men niet wenst te lenen (hoewel het huidige leenregime zeer gunstige afloscondities kent). Werken kan voor studenten wel een belangrijke onderwijskundige functie vervullen, ook met het oog op een leven lang leren en een flexibeler overgang naar de arbeidsmarkt. Tegen deze achtergrond stimuleert het kabinet combinaties van leren en werken (stages, duale trajecten) in het hoger onderwijs. Het rapport «De slag om de onderkant» wijst op het relatief hoge werkloosheidspercentage onder lager opgeleiden. Juist vanwege deze problematiek is – naast het meer algemene kabinetsbeleid tot lastenverlichting – de afgelopen jaren gewerkt aan gerichte lastenverlichting aan de onderkant van de arbeidsmarkt voor werkgevers (zoals de WVA) en werknemers (verhoging van de aanvullende éénouderaftrek en van het arbeidskostenforfait en de stimuleringspremies in de bijzondere bijstand). Voorts zijn in het afgelopen Najaarsoverleg, nadere afspraken tussen kabinet en sociale partners gemaakt om de arbeidsmarktparticipatie, met name in de vorm van het aanboren van onbenutte reserves op de arbeidsmarkt, te verhogen. De conclusie uit het rapport dat werkgevers niet of nauwelijks op de hoogte zijn van bestaande subsidieregelingen kan in algemene zin niet worden onderschreven. Verwezen wordt naar de evaluatie van de WVA, die u op 3 februari jl. is aangeboden. </antwoord>
      <antwoord nummer="3">Uit het beschikbare onderzoek komt het volgende beeld naar voren: – Het aandeel scholieren en studenten dat wat bijverdient, is na 1993 gestegen van 35% in 1993 naar 41% in 1996. Onder de 20–24 jarigen nam het aandeel toe van 40% in 1992 tot meer dan 50% in 1996 (Werken en leren 1997). – Scholieren en studenten hebben met name banen van geringe omvang in het flexibele arbeidsmarktsegment. Het aantal scholieren en studenten dat een vast arbeidscontract heeft van minimaal 12 uur per week voor een elementaire/lagere functie en dat een middelbare of hogere opleiding heeft afgesloten, bedraagt circa 5% van het totaal aantal scholieren/studenten met een baan (CBS, Enquête Beroepsbevolking 1996). – Van de hbo-studenten werkt 48%, van de wo-studenten 51%. Van de thuiswonende studenten werkt 38%, van de uitwonende studenten 53% (Werken en leren, 1997). Uitwonende studenten in het wo verdienen gemiddeld f 349,– bij, in het hbo f 373,–. Thuiswonende respondenten verdienen gemiddeld f 327,– (wo) respectievelijk f 244,– (hbo) bij (IOWO, «Normbudgetten in de WSF», publicatie in opdracht van het College Toekomst Studiefinanciering, 1997). – Uit recent onderzoek van de Stichting voor Economisch Onderzoek (SEO) – verricht in opdracht van het ministerie van SZW – blijkt dat voor 45% van de functies waarvoor basisonderwijs, lbo of mavo wordt vereist, werknemers zijn aangenomen met meer dan de vereiste opleiding. In circa de helft van deze gevallen hebben lager opgeleide werkzoekenden ook niet gesolliciteerd. Voor 13% van de vacatures die bezet zijn door iemand met een opleidingssurplus, wordt ter verklaring door de werkgever de opleiding als motief genoemd. In 2% van de gevallen blijkt dit ook de dominante factor te zijn (SEO, «Neerwaartse verdringing nader bezien: een onderzoek op micro niveau naar omvang en achterliggende factoren», concept-eindrapport). </antwoord>
      <antwoord nummer="4">Op het punt van aansluiting van onderwijs- en scholingsbeleid op arbeidsmarktbeleid vindt tussen de ministeries van SZW en OCenW overleg plaats, zowel periodiek als naar aanleiding van concrete beleidsdossiers. Voorbeelden hiervan zijn de ontwikkelingen rondom de WEB, inclusief scholing voor werkzoekenden; een leven lang leren, mede in relatie tot knelpunten aan de vraagzijde van de arbeidsmarkt; het leerlingwezen en duale trajecten in het hbo. Wat betreft studiefinanciering kan worden opgemerkt dat bij het definiëren van begrippen als het normbudget van studenten, de ziektekosten en het belastbaar inkomen zoveel mogelijk aangesloten wordt bij de definities op andere beleidsterreinen. Studiefinanciering is een doeluitkering die als voornaamste doelstelling het garanderen van de toegankelijkheid van het (hoger) onderwijs, ook voor de lagere inkomensgroepen, heeft. Anders dan lager opgeleiden hebben studenten op korte termijn perspectief op inkomensverbetering die samenhangt met een doorgaans naar verhouding goede arbeidsmarktpositie. Lager opgeleiden hebben daarentegen dit perspectief niet en verkeren hiermee in een fundamenteel andere inkomenspositie dan studenten. </antwoord>
      <antwoord nummer="5" voetnoot="1 2">In Nederland is al veel onderzoek gedaan naar neerwaartse verdringing aan de onderkant van de arbeidsmarkt. <voetnoot nummer="1"/>Gewezen kan worden op recent onderzoek van SEO (zie het antwoord op vraag 3) en op lopend CPB-onderzoek. <voetnoot nummer="2"/>Een nieuw, grootschalig onderzoek naar neerwaartse verdringing is daarom niet zinvol. Er is geen specifiek onderzoek verricht naar effecten op het arbeidsaanbod van scholieren en studenten op de arbeidsmarktpositie van lager opgeleiden. Het ministerie van OCenW zal het initiatief nemen voor een toegespitst onderzoek, mede gelet op de vragen die het rapport «De slag om de onderkant» aan de orde stelt. De relatie werken– leren, de effecten hiervan op het arbeidsaanbod en de arbeidsmarktpositie van laag opgeleiden, alsmede de motieven van werkgevers om scholieren en studenten in dienst te nemen, kunnen hierin nader aan de orde komen. In onderling overleg tussen de ministeries van OCenW en SZW en met betrokkenheid van studentenorganisaties en Jongerenorganisaties CNV zal een dergelijk onderzoek worden gestart, in lijn met de toezeggingen die de minister van OCenW in de Studentenkamer van 21 januari 1998 en in het overleg met de Tweede Kamer over het ontwerp-HOOP 1998 van 26 januari jl. heeft gedaan. </antwoord>
      <antwoord nummer="6">Ja. </antwoord>
      <antwoord nummer="7">Ja. </antwoord>
      <noten afkomstig="antwoord">
         <noot nummer="1" titel="Verdringing geen probleem op de Nederlandse arbeidsmarkt">Zie voor een overzicht bijv. P.J. van den Reijen, 1996, «Verdringing geen probleem op de Nederlandse arbeidsmarkt», in Economisch Statistische Berichten, pp. 508–510</noot>
         <noot nummer="2" titel="Does crowding out explain unemployment">Zie de voorlopige resultaten in P. Gautier, M. Pomp en M. Zeijl, 1997, «Does crowding out explain unemployment», in CPB Report 1997/3, pp. 51–55</noot>
      </noten>
   </antwoorden>
</kvr>
