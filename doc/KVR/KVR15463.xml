<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nicolaï (VVD) aan de staatssecretaris van Onderwijs, Cultuur en Wetenschappen, dhr. Van der Ploeg, over de uitspraak van het Commissariaat voor de Media. (Ingezonden 27 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15463
</item>
         <item attribuut="Inhoud">Vragen over de uitspraak van het Commissariaat voor de Media van 5 februari 2002 waarin wordt geëist dat RTL4 en RTL5 een Nederlandse omroepvergunning aanvragen, mede in verband met voornemen tot mogelijk verbod voor kabelbedrijven om die zenders door te geven.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Omroepen</item>
         <item attribuut="Vindplaats">Kamervragen met antwoord 2001-2002, nr. 971, Tweede Kamer</item>
         <item attribuut="Vraagnr_bij_indiening">2010208410</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Nicolaï</persoon>
         </item>
         <item attribuut="Datum_reaktie">2002-04-09</item>
         <item attribuut="Datum_indiening">2002-03-27</item>
         <item attribuut="Document-id">KVR15463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2049" allpagenumbers="2049 2050" vetnummer="2010208410" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15463" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="971" onderwerp="" indiendatum="2002-03-27">
         <vrager partij="VVD" oorsprong="parlement">Nicolaï</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2002-04-9">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de uitspraak van het Commissariaat voor de Media, 5 februari 2002 waarin wordt geëist dat RTL4 en RTL5 vóór 1 april 2002 een Nederlandse omroepvergunning aanvragen? </vraag>
      <vraag nummer="2">Zo ja, vindt u dit een wenselijke ontwikkeling gezien het feit dat het Commissariaat het voornemen heeft de kabelbedrijven te verbieden RTL4 en RTL5 vanaf 1 september 2002 nog langer door te geven indien voor deze twee omroepen geen Nederlandse omroepvergunning is aangevraagd? </vraag>
      <vraag nummer="3">Bestaat er een risico dat de Nederlandse kijker beide zenders niet meer kan ontvangen? Zo ja, wat voor een maatregelen kunt en wilt u nemen om dat te voorkomen? </vraag>
      <vraag nummer="4">Bent u ook van mening dat de uitspraak van het Commissariaat voor de Media strijdig is met het standpunt van de Europese Commissie die te kennen heeft gegeven dat deze omroepen als Luxemburgse zenders beschouwd moeten worden? Zo ja, maakt het dat dan niet lastiger voor RTL4 en RTL5 om aan de eis van het Commissariaat voor de Media tegemoet te komen? </vraag>
      <vraag nummer="5">Zou u aan kunnen geven hoe de voorgenomen maatregelen van het Commissariaat voor de Media zich verhouden tot de EG-richtlijn inzake «Televisie zonder grenzen», nu deze richtlijn er vanuit gaat dat slechts één Lidstaat rechtsmacht over een omroep kan hebben? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, maar het besluit van het Commissariaat voor de Media komt uiteraard niet zomaar uit de lucht vallen. Het Commissariaat heeft reeds in 1997 een besluit genomen dat de Holland Media Groep (HMG) voor de programma’s RTL4 en RTL5 als verantwoordelijke omroeporganisatie geldt en dat de HMG onder Nederlandse jurisdictie valt. Nadat hiertegen beroep was aangetekend stelde de Rechtbank Amsterdam in haar uitspraak van 7 september 2000 het Commissariaat in het gelijk. Ook de Afdeling bestuursrechtspraak van de Raad van State bepaalde in haar uitspraak in hoger beroep van 10 april 2001 dat RTL4 en RTL5, als programma’s van de omroeporganisatie HMG, onder Nederlandse jurisdictie behoren te vallen. Niettemin vernietigde de Afdeling de beslissing van het Commissariaat. Zij was van oordeel dat de consequenties van de uitspraak uitdrukkelijk als apart agendapunt onder de aandacht van de leden van het Contact Comité (Comité opgericht o.g.v. art. 23 bis van de Europese Richtlijn «Televisie zonder grenzen») hadden moeten worden gebracht. Het Commissariaat werd opgedragen om met inachtneming van de uitspraak van de Afdeling een nieuwe beslissing op bezwaar te nemen. Op 20 september 2001 is de kwestie op de door de Afdeling voorgeschreven wijze in het Contact Comité aan de orde gesteld. Directoraat-Generaal Onderwijs en Cultuur van de Europese Commissie bracht het voorlopig standpunt in dat de programma’s RTL4 en RTL5 onder de bevoegdheid van Luxemburg vallen. Op voorstel van de voorzitter (vertegenwoordiger van de Europese Commissie) zijn de verscheidene criteria van artikel 2 van de Richtlijn besproken. De meerderheid van de leden van het Comité wilde ten aanzien van de kwestie geen standpunt innemen. Het Commissariaat heeft vervolgens conform de uitspraak van de Afdeling een nieuwe beslissing op bezwaar genomen (besluit van 5 februari 2002). De griffier van de Voorzieningenrechter van de Rechtbank te Amsterdam heeft op 21 maart jl. het Commissariaat verzocht de gedoogtermijnen in de beslissing van 5 februari 2002 zelf te verlengen tot 1 juli 2002 respectievelijk 1 december 2002. Daarbij werd erop gewezen dat de zaak zich –gezien zijn complexe aard– niet leent voor een kortgedingprocedure, zodat een beslissing in de bodemzaak meer voor de hand ligt. De Rechtbank heeft toegezegd de bodemprocedure versneld te behandelen en haar uiterste best te doen om voor 1 juli 2002 uitspraak te doen. Het Commissariaat heeft ingestemd met het verzoek van de Voorzieningenrechter. </antwoord>
      <antwoord nummer="2 en 3">Ik zou het geen wenselijke ontwikkeling vinden als RTL4 en RTL5 niet langer via de kabel te ontvangen zouden zijn. Dit is echter te voorkomen door het aanvragen van een toestemming bij het Commissariaat. Het Commissariaat heeft met haar besluit van 5 februari 2002 uitvoering gegeven aan de uitspraak van de hoogste administratieve rechter in Nederland. Ik zie geen grond om die beslissing te schorsen. Het Commissariaat houdt toezicht op de Mediawet en dient derhalve rekening te houden met artikel 82h van de Mediawet waarin is opgenomen dat het een aanbieder van een omroepnetwerk is toegestaan programma’s van derden uit te zenden die gerechtigd zijn een programma te verzorgen (en dus over een rechtmatige toestemming beschikken). Alle bij de kwestie betrokken partijen staan overigens de uit de Awb voortvloeiende rechtsgangen ter beschikking, die voldoende waarborgen bieden om op te treden tegen hun onwelgevallige consequenties, zoals het vragen om een voorlopige voorziening. </antwoord>
      <antwoord nummer="4">Op 25 maart jl. is van het Directoraat-Generaal Onderwijs en Cultuur van de Europese Commissie een brief binnengekomen waarin wordt gewezen op een ingediende klacht van CLT-UFA ten aanzien van de betreffende beslissing van het Commissariaat. Dit is een zogenoemde pre-226-brief, een brief die voorafgaat aan de formele inbreukprocedure van artikel 226 EG-Verdrag. In de brief wordt concludeerd dat de toepassing van de Televisierichtlijn ertoe moet leiden dat RTL4 en RTL5 onder de bevoegdheid van Luxemburg dienen te vallen. De uitspraak van het Commissariaat komt hiermee inderdaad niet overeen. Dat hoeft de HMG echter niet te weerhouden om voor de programma’s RTL4 en RTL5 een Nederlandse toestemming aan te vragen. Daarvoor heeft ze niet de instemming van de Europese Commissie nodig. </antwoord>
      <antwoord nummer="5">De Richtlijn «Televisie zonder grenzen» gaat er inderdaad vanuit dat slechts één lidstaat bevoegd kan zijn ten aanzien van een bepaalde omroeporganisatie. In overweging 13 van de Richtlijn is het als volgt verwoord: «overwegende dat het vaststellen van een reeks praktische criteria bedoeld is om door middel van een uitputtende procedure te bepalen dat één en slechts één lidstaat voor een omroeporganisatie bevoegd is ten aanzien van de dienstverrichting waarop de richtlijn betrekking heeft.» Het toepassen van die reeks in artikel 2 van de Richtlijn opgenomen praktische criteria heeft geleid tot het besluit van het Commissariaat dat de zenders RTL4 en RTL5 onder Nederlandse –en dus niet onder Luxemburgse– jurisdictie vallen. De hoogste administratieve rechter in Nederland deelt die mening. </antwoord>
      <noten afkomstig="antwoord"/>
   </antwoorden>
</kvr>
