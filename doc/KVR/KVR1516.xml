<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid Swildens-Rozendaal (PvdA) over de zgn babbelboxen (Ingezonden 29 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1516
</item>
         <item attribuut="Inhoud">Betreft het mogelijke sexueel misbruik van minderjarigen door degenen met wie zij via de babbelbox in contact komen.</item>
         <item attribuut="Rubriek">Communicatie, media en informatievoorziening (Telecommunicatie) Welzijn (Jeugdigen)</item>
         <item attribuut="Trefwoorden">Jeugdigen Telecommunicatie Zedendelicten</item>
         <item attribuut="Vindplaats">Kamervragen met antwoord 1994-1995, nr. 871, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">1995-06-07</item>
         <item attribuut="Datum_indiening">1995-03-29</item>
         <item attribuut="Document-id">KVR1516</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1777" allpagenumbers="1777 1778" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="871" onderwerp="" indiendatum="1995-03-29">
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan/>
      </vraagdata>
      <antwoorddata antwoorddatum="7 juni 1995), zie ook Aanhangsel Handelingen nr. 719, vergaderjaar 1994–1995">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Worden minderjarigen – ook onder de leeftijd van zestien jaar – door diegenen met wie zij via de zgn. babbelboxen in contact komen sexueel misbruikt? <voetnoot nummer="1"/>
      </vraag>
      <vraag nummer="2" voetnoot="2">Zijn 06-nummers waardoor men, volgens advertenties in o.a. mannenbladen, direct in contact wordt gebracht met jonge vrouwen e´n de nummers van gratis babbelboxen, waarvoor o.a. in jongerenbladen wordt geadverteerd, doorgeschakeld? <voetnoot nummer="2"/>
      </vraag>
      <vraag nummer="3">Zo ja, deelt u de mening, dat dergelijke praktijken de sexuele integriteit van jongeren ernstig in gevaar brengen? </vraag>
      <vraag nummer="4">Bent u voornemens op korte termijn maatregelen te treffen om aan genoemde praktijken een halt toe te roepen? </vraag>
      <noten afkomstig="vraag">
         <noot nummer="1" datum="1995-03-26" bron="De Volkskrant, 23 maart 1995 en KRO Brandpunt">De Volkskrant, 23 maart 1995 en KRO Brandpunt, 26 maart 1995</noot>
         <noot nummer="2" datum="1995-03-23" bron="De Volkskrant">De Volkskrant, 23 maart 1995</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van de leden Rouvoet en Van Dijke, ingezonden 20 februari 1995. </toelichting>
   <antwoorden aantal="3">
      <antwoord nummer="1">Seksueel misbruik is strafbaar gesteld in de artikelen 240b en 242 e.v. van het Wetboek van Strafrecht. Contacten die leiden tot seksueel misbruik, worden op verschillende wijzen gelegd. Het is mogelijk dat een telefonisch contact dat is gelegd via een zogenoemde babbelbox, leidt tot seksueel misbruik van minderjarigen. Dit is gebleken uit een in opdracht van de Stichting 06-klachtenlijnen door de Pedagogische Hogeschool Edith Stein te Hengelo uitgevoerd onderzoek naar 06-verslaving van kinderen in groep acht van basisscholen in enkele provincies. </antwoord>
      <antwoord nummer="2">Neen. Een babbelbox is een soort telefooncentrale die verschillende bellers aan elkaar kan koppelen. Er zijn in beginsel twee soorten van babbelboxen. In de ene soort, de echte babbelbox, is het mogelijk dat meer dan twee personen tegelijkertijd met elkaar praten. Iemand die belt op het desbetreffende 06-nummer, wordt in een babbelbox gezet, waarna hij met de overige personen uit die box kan spreken. Meestal zit er een operator bij die de gesprekken stimuleert of een beller uit de box kan verwijderen vanwege storend gedrag. De andere soort is eigenlijk geen echte babbelbox maar een «direct apart system». Degene die het desbetreffende 06-nummer belt, krijgt telefonisch contact met e´e´n ander persoon. Door het indrukken van een 0-toets kan degene die belt van gesprekspartner wisselen. Dit geldt voor de «babbelboxen» voor vrouwen. Het voor vrouwen bestemde 06-nummer is gratis, terwijl het voor mannen bestemde 06-nummer een betaald nummer is. Doordat de telefooncentrale van de contractant van de gratis en niet-gratis 06-nummers de beide nummers kan onderscheiden, koppelt hij vrouwen aan mannen. Er is dus geen sprake van doorschakelen, maar van het koppelen van twee bellers. De bellers weten niet met wie zij praten, tenzij zij hun identiteit prijs geven. </antwoord>
      <antwoord nummer="3 en 4">Ik ben van oordeel dat de mogelijkheid van het voeren van een telefoongesprek via een gratis 06-nummer met een persoon die via een 06-nummer een seksueel geaard gesprek wenst te voeren dan wel met zijn gesprekspartner seksueel contact wenst te leggen, seksueel misbruik van kinderen kan bevorderen. Mijn ambtgenote van Verkeer en Waterstaat zal in overleg treden met PTT Telecom BV om te bezien of het mogelijk is dat 06-nummers die toegang geven tot een «babbelbox», niet langer gratis zijn. Ten slotte wijs ik er op dat in dezen een belangrijke taak is weggelegd voor degenen die belast zijn met de opvoeding van jeugdigen. </antwoord>
      <noten afkomstig="antwoord"/>
   </antwoorden>
</kvr>
