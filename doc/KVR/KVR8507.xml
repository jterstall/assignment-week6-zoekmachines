<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over prive-klinieken. (Ingezonden 15 december 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8507
</item>
         <item attribuut="Inhoud">Betreft prive-klinieken en -praktijken die vallen onder de Regeling Zelfstandige Behandelcentra. Ingegaan wordt o.a. op het Centrum Jan van Goyen dat luxe geneeskunde levert.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 607, Tweede Kamer</item>
         <item attribuut="Vraagnr_bij_indiening">2989904450</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-01-15</item>
         <item attribuut="Datum_indiening">1998-12-15</item>
         <item attribuut="Document-id">KVR8507</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1237" allpagenumbers="1237 1238 1239" vetnummer="2989904450" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8507" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="607" onderwerp="" indiendatum="1998-12-15">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="16">
      <vraag nummer="1">Hoeveel privé-klinieken en -praktijken zijn er die op grond van de voorwaarden – organisatorisch verband en het (deels) leveren van zorg in het tweede compartiment – onder de Regeling Zelfstandige Behandelcentra vallen? </vraag>
      <vraag nummer="2">Zijn er hierbij behandelcentra die nog geen verklaring van een accountant hebben overgelegd? Zo ja, hebben deze opdracht tot beëindiging van hun activiteiten gekregen? </vraag>
      <vraag nummer="3">Zijn hierbij behandelcentra die nog geen vergunning hebben aangevraagd? Indien zij dat medio februari 1999 nog niet hebben gedaan, krijgen deze dan opdracht tot beëindiging van hun activiteiten? </vraag>
      <vraag nummer="4" voetnoot="1">Kunt u bevestigen dat circa honderd behandelcentra zich hebben gemeld voor een vergunning? Zo ja, klopt het dat ongeveer de helft geen vergunning heeft gekregen, en wat zijn hiervan de consequenties? <voetnoot nummer="1"/>
      </vraag>
      <vraag nummer="5">Bent u bij het verlenen van een vergunning uitgegaan van de voorwaarden dat een gestructureerde samenwerking aanwezig is, zij toegankelijk zijn voor alle verzekerden en zij de gewenste aanbodcapaciteit niet overstijgen? 2, 3 </vraag>
      <vraag nummer="6">Welke zorg wordt er verleend in de behandelcentra die u een vergunning heeft verleend, en dragen deze bij aan het terugbrengen van de wachtlijsten in de zorg? </vraag>
      <vraag nummer="7">Kan de Kamer een overzicht krijgen van de behandelcentra die wel en geen vergunning hebben gekregen? </vraag>
      <vraag nummer="8">Hoeveel behandelcentra verlenen zowel zorg in het tweede als in het derde compartiment, hoeveel hebben hiervan wel of geen vergunning gekregen en gelden de voorwaarden tevens voor de derde compartimentszorg? </vraag>
      <vraag nummer="9" voetnoot="1">Is het waar dat het Centrum Jan van Goyen door de medisch noodzakelijke zorg onder te brengen in een Vennootschap Onder Firma met 2 Amsterdamse ziekenhuizen geen vergunning meer hoeft aan te vragen voor haar winstgevende BV met luxe geneeskunde? <voetnoot nummer="1"/>Zo ja, hoe beoordeelt u dit handelen? </vraag>
      <vraag nummer="10">Hebt u tijdens een toespraak in de Balie gezegd dat u van plan bent als voorwaarde toe te voegen dat winsten die worden behaald bij luxe behandelingen niet mogen worden uitgekeerd aan aandeelhouders, maar moeten worden besteed aan publieke doelen? Zo ja, wanneer kan de Kamer hiervoor een regeling verwachten? </vraag>
      <vraag nummer="11">Gaat de nieuwe voorwaarde alleen gelden voor behandelcentra waar ook tweede compartimentszorg wordt verleend en daarmee onder de Regeling Zelfstandige Behandelcentra vallen? Zo ja, hoe hoog schat u het risico dat meer klinieken de constructie van het Centrum Jan van Goyen gaan volgen? </vraag>
      <vraag nummer="12">Hoeveel (commerciële) behandelcentra leveren uitsluitend luxe geneeskunde, en vallen dus buiten de Regeling Zelfstandige Behandelcentra? </vraag>
      <vraag nummer="13" voetnoot="1">Vindt u het bestaan van dergelijke centra wenselijk, ook als zij winsten uitkeren aan aandeelhouders en soms zelfs plannen hebben de beurs op te gaan? <voetnoot nummer="1"/>Zo neen, welke mogelijkheden heeft u om hier iets aan te doen? </vraag>
      <vraag nummer="14">Is er momenteel sprake van of bestaat het risico dat de zelfstandige behandelcentra specialisten en verpleegkundigen onttrekken aan het reguliere circuit? Zo ja, wat gaat u hiertegen doen? </vraag>
      <vraag nummer="15" voetnoot="1">Is het u bekend dat bijvoorbeeld de Boston Clinics ook research gaat doen? <voetnoot nummer="1"/>Zo ja, is hierop de Wet Medisch Wetenschappelijk onderzoek van toepassing? </vraag>
      <vraag nummer="16">Bent u van mening dat u met de Regeling Zelfstandige Behandelcentra voldoende mogelijkheden heeft deze centra beperkt te houden en ongewenste ontwikkelingen tegen te gaan? </vraag>
      <noten afkomstig="vraag">
         <noot nummer="1" datum="1998-12-5" bron="Volkskrant">Volkskrant, 5 december 1998</noot>
         <noot nummer="2" documenttype="Kamervragen" documentnummer="867" documentjaargang="1997-1998">Aanhangsel Handelingen, nr. 867, vergaderjaar 1997–1998.</noot>
         <noot nummer="3" datum="1998-02-24" bron="Regeling Zelfstandige Behandelcentra">Regeling Zelfstandige Behandelcentra, 24 februari 1998</noot>
      </noten>
   </vragen>
   <antwoorden aantal="11">
      <antwoord nummer="1, 2 en 4">Het aantal privé-klinieken en -praktijken dat op grond van de voorwaarden – organisatorisch verband en het (deels) leveren van zorg in het tweede compartiment – onder de Regeling Zelfstandige Behandelcentra valt bedraagt 39. Al deze centra hebben aan accountantsverklaring ingediend. Daarnaast zijn er nog 54 aanbieders van zorg die zich door middel van een accountantsverklaring vooralsnog hebben aangemeld. Uit de aangeleverde informatie blijkt dat deze, gezien de zeer beperkte omvang (solopraktijk) of het uitsluitend leveren van 3e compartimentszorg, niet onder het begrip zelfstandig behandelcentrum vallen. Deze behoeven dus geen vergunning aan te vragen. De aanvragers zijn hierover geïnformeerd. Het is mij niet bekend of er verder nog behandelcentra zijn die zich in het geheel nog niet hebben aangemeld. </antwoord>
      <antwoord nummer="3">Ja, het merendeel heeft, in verband met de benodigde tijd om een volledige vergunningaanvraag voor te bereiden, nog geen formele aanvraag ingediend. Indien deze centra medio februari 1999 nog geen aanvraag hebben ingediend, zal ik de reden daarvan onderzoeken. Op grond van de dan verkregen informatie kan het zijn dat een opdracht tot beëindiging van de activiteiten volgt. </antwoord>
      <antwoord nummer="5 en 6">Tot op heden heb ik nog geen vergunning verstrekt aangezien de eerste verzoeken mij onlangs pas hebben bereikt. De verzoeken liggen thans ter advisering voor bij de desbetreffende adviesinstanties. De door u genoemde aspecten maken onderdeel uit van de beoordeling. Over de toegankelijkheid merk ik overigens op dat deze afhangt van de vraag of er al dan niet een overeenkomst is gesloten met de zorgverzekeraar; verzekeraars hebben immers niet de plicht om zelfstandige behandelcentra te contracteren. </antwoord>
      <antwoord nummer="7 en 8">Aangezien pas uit de informatie bij de vergunningaanvraag het aandeel tweede, respectievelijk derde compartimentszorg blijkt kan ik thans nog geen antwoord geven op deze vraag. De aanvragen voor een vergunning dienen uiterlijk 15 februari 1999 te worden ingediend. Zoals ik reeds in mijn antwoord op vraag 5 heb aangegeven heb ik nog geen vergunningen verleend. Naar verwachting zal ik het merendeel van de aanvragen medio 1999 hebben beoordeeld. De lijst van aanvragen welke vallen onder het begrip zelfstandig behandelcentrum doe ik u hierbij toekomen. </antwoord>
      <antwoord nummer="9 en 11">Met brief van 14 december jl. heeft de Stichting Medisch Centrum Jan van Goyen mij op de hoogte gesteld van de overname van de Jan van Goyen Kliniek door het Slotervaart Ziekenhuis en het Onze Lieve Vrouwe Gasthuis. Dit is geregeld langs de weg van een gezamenlijk opgerichte Stichting waarin de beide ziekenhuizen de zeggenschap hebben. Er is derhalve geen sprake van het onderbrengen van de activiteiten in een V.O.F. De Jan van Goyen Kliniek functioneert aldus met ingang van deze datum als buitenpolikliniek van de beide ziekenhuizen. Ik heb in reactie hierop de aangesloten instellingen laten weten dat eventuele derde compartimentszorg die in de Jan van Goyen Kliniek geleverd zal worden dient de gescheiden onder de verantwoordelijkheid en voor rekening van de beide ziekenhuizen langs de weg van de genoemde stichting. Rekening en verantwoording dienen transparant te zijn. Het kan niet zo zijn dat in de gebouwen van de Jan van Goyen Kliniek door derden voor eigen rekening en verantwoording zorg wordt aangeboden waar partners niet verantwoordelijk voor zijn en waarvan de opbrengsten niet aan de ziekenhuizen toekomen. </antwoord>
      <antwoord nummer="10">Nee, op deze wijze heb ik een en ander niet geformuleerd tijdens mijn toespraak, onlangs in de Balie. De bewuste bijeenkomst in de Balie stond in het thema van het onderwerp maatschappelijk ondernemerschap in de zorg. Tijdens mijn toespraak ben ik ingegaan op voorwaarden waaronder dit maatschappelijk ondernemerschap in het zorgveld naar mijn mening toekomst zou kunnen hebben. In dat verband heb ik gezegd dat ziekenhuizen in principe zorg uit het zogenoemde derde compartiment zouden moeten kunnen verlenen omdat dit vanuit het oogpunt van kwaliteit en doelmatigheid voordelen heeft, mits dit zowel in inhoudelijke en financiële zin transparant is, het niet ten koste van de reguliere zorg gaat, en onder toezicht staat. Daarbij heb ik benadrukt dat de revenuen die met deze derde compartimentszorg worden verkregen opnieuw moeten worden ingezet ter verbetering van de zorg en niet mogen «wegvloeien» ten behoeve van andere doeleinden. </antwoord>
      <antwoord nummer="12">Er bestaat geen inzicht in dit aantal. Behandelcentra die uitsluitend luxe geneeskunde leveren vallen niet onder de regeling en behoeven zich derhalve ook niet te melden via een accountantsverklaring. </antwoord>
      <antwoord nummer="13">Dergelijke centra, waar uitsluitend derde compartimentszorg wordt geleverd vallen niet onder de Regeling en zijn derhalve, met uitzondering van het toezicht op de kwaliteit, onttrokken aan mijn oordeel. De Regeling acht ik (zoals ik ook in antwoord 16 uiteenzet) adequaat. Een verdergaand oordeel, als bedoeld in de vraag, heb ik niet. </antwoord>
      <antwoord nummer="14">Gegeven het feit dat in de toekomst mijnerzijds toestemming nodig is voor uitbreiding van de activiteiten en de start van nieuwe centra, is de kans hierop marginaal. </antwoord>
      <antwoord nummer="15">Het is mij bekend dat de Boston Clinics klinisch onderzoek verricht op het gebied van toepassing van lasers en licht in de dermatologie. Het begrip research is breed. De Wet medisch-wetenschappelijk onderzoek met mensen is slechts van toepassing als het gaat om medisch-wetenschappelijk onderzoek waarvan deel uitmaakt het onderwerpen van personen aan handelingen of het opleggen aan personen van een gedragswijze. De plaats waar dergelijk onderzoek plaatsvindt is voor de toepasselijkheid niet relevant. </antwoord>
      <antwoord nummer="16">Ja, ik ben van mening dat ik met de Regeling Zelfstandige Behandelcentra voldoende mogelijkheden heb de zelfstandige behandelcentra waarin tweede compartimentszorg wordt geleverd beperkt te houden en ongewenste ontwikkelingen tegen te gaan. Ik merk daarbij op dat met het in werking treden van de Regeling ook de toepasselijkheid van de Wet tarieven gezondheidszorg op deze centra helder is geworden. </antwoord>
      <noten afkomstig="antwoord"/>
   </antwoorden>
</kvr>
