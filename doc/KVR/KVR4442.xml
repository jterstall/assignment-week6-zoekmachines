<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over de uitspraken van de heer Bolkestein met betrekking tot de EMU. (Ingezonden 14 februari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4442
</item>
         <item attribuut="Rubriek">Geld (Wisselkoersen / valuta) Internationale betrekkingen (Europese Unie)</item>
         <item attribuut="Trefwoorden">EMS</item>
         <item attribuut="Vindplaats">Kamervragen met antwoord 1996-1997, nr. 757, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1997-03-03</item>
         <item attribuut="Datum_indiening">1997-02-14</item>
         <item attribuut="Document-id">KVR4442</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1549" allpagenumbers="1549 1550" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="757" onderwerp="" indiendatum="1997-02-14">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1997-03-3">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister-president</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de uitspraken van de heer Bolkestein over onder meer de derde fase van de Europese Monetaire Unie? <voetnoot nummer="1"/>
      </vraag>
      <vraag nummer="2">Is er, gelet op de relevante bepalingen van het Verdrag van Maastricht en de daaraan in 1993 gegeven uitleg voor de Bondsrepubliek Duitsland door het Constitutionele Hof in Karlsruhe, een legitieme ruimte voor een parlementair debat in Nederland niet alleen over de toetreding tot de Europese Monetaire Unie van andere lidstaten, maar ook over de toetreding van Nederland? </vraag>
      <vraag nummer="3">Acht u parlementaire instemming met toetreding van Nederland tot de Europese Monetaire Unie een politieke conditio sine qua non? </vraag>
      <vraag nummer="4">Hoe oordeelt u over de uitspraak van de heer Bolkestein: «Ik acht het daarbij politiek ongewenst, zelfs uitgesloten, dat een Nederlands kabinet op dat moment zou ingaan tegen de wens van de meerderheid van de Tweede Kamer»? </vraag>
      <vraag nummer="5">Acht u het denkbaar, dat besloten wordt tot uitstel van de start van de derde fase van de Europese Monetaire Unie? Zo ja, op welke gronden? </vraag>
      <vraag nummer="6">Acht u het thans opportuun een beslissing tot uitstel en de gevolgen ervan als optie in de gedachtenvorming over de monetaire samenwerking in de Europese Unie te betrekken? </vraag>
      <noten afkomstig="vraag">
         <noot nummer="1" datum="1997-02-11" bron="NRC-Handelsblad">NRC-Handelsblad, 11 februari 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">Allereerst zij opgemerkt dat niet de door het Constitutionele Hof in Karlsruhe voor de Bondsrepubliek Duitsland gegeven uitleg, maar de bepalingen van het Verdrag en de «Rijkswet ter goedkeuring van het Verdrag van Maastricht» bepalend zijn voor de «legitieme ruimte» voor een parlementair debat in Nederland of beter, voor de rechtsgevolgen van de uitkomsten daarvan. Het Verdrag is na goedkeuring door het parlement geratificeerd en daarmee is Nederlandse deelname aan de muntunie, op voorwaarde dat Nederland aan de overeengekomen voorwaarden voldoet en de Europese Raad dit bevestigt, voorzien. Besluitvorming over deelname aan de muntunie is vastgelegd in artikel 109J, lid 4 (VEU). Hierin is vastgelegd dat de Europese Raad bij gekwalificeerde meerderheid bevestigt welke lidstaten voldoen aan de overeengekomen voorwaarden voor deelname aan de gemeenschappelijke munt. De Nederlandse regering zal over elke lidstaat, inclusief Nederland zelf, haar stem mogen uitbrengen. Parlementaire betrokkenheid bij het stemgedrag van de Nederlandse regering is geregeld in de «Rijkswet ter goedkeuring van het Verdrag van Maastricht.» Art. 5 van deze wet bepaalt dat: «Het standpunt dat de regering inneemt bij de toetsing van de in art. 109J, eerste lid, van het Verdrag neergelegde criteria, die de grondslag vormen voor de besluitvorming bedoeld in artikel 109J, tweede, derde en vierde lid, dient vooraf de instemming van de Staten-Generaal te hebben verworven.» Genoemd artikel 5 van de goedkeuringswet geeft de Kamer een belangrijke stem in de standpuntbepaling van de Nederlandse regering. De vereiste parlementaire instemming met het Nederlandse standpunt inzake de beoordeling van de vraag of lidstaten aan de overeengekomen criteria voldoen heeft naast een juridische ook een politieke dimensie. De regering heeft er vertrouwen in dat hierover in goed overleg met de Kamer tot overeenstemming kan worden gekomen. Zij voelt zich in dit vertrouwen gesterkt door de brede steun die de regering vanuit de Kamer heeft mogen ontvangen voor haar beleid met betrekking tot de EMU, waarbij een strikte en objectieve toepassing van de criteria van het Verdrag van Maastricht voorop staat. </antwoord>
      <antwoord nummer="5 en 6">Momenteel verrichten lidstaten forse inspanningen om tijdig aan de overeengekomen criteria te voldoen. Zoals overeengekomen op de Europese Raad van Madrid (december 1995) zal begin 1998 worden besloten welke lidstaten per 1/1/’99 kunnen toetreden tot de muntunie op basis van de in het Verdrag vastgelegde procedure. Tegen deze achtergrond is uitstel niet aan de orde. Het is naar de mening van de regering niet opportuun om deze optie in de gedachtenvorming te betrekken. </antwoord>
      <noten afkomstig="antwoord"/>
   </antwoorden>
</kvr>
