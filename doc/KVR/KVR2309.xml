<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over «Regeling Meervoudige Opdrachten». (Ingezonden 22 november 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2309
</item>
         <item attribuut="Inhoud">Betreft het oneigelijk dan wel onrechtmatig gebruik van de BNA 'Regeling Meervoudige Opdrachten' door de gemeentelijke overheden. Gevraagd wordt of de minister van VROM bereid is te bewerkstelligen dat de BNA 'Regeling Meervoudige Opdrachten' zal worden toegepast als uitvoering van de EG-richtlijn Diensten.</item>
         <item attribuut="Rubriek">Bouw (Architectuur)</item>
         <item attribuut="Trefwoorden">Architecten</item>
         <item attribuut="Vindplaats">Kamervragen met antwoord 1995-1996, nr. 375, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1995-12-19</item>
         <item attribuut="Datum_indiening">1995-11-22</item>
         <item attribuut="Document-id">KVR2309</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="761" allpagenumbers="761 762" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="375" onderwerp="" indiendatum="1995-11-22">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="1995-12-19">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het «Zwartboek over Meervoudige Opdrachten», dat medio oktober 1995 door de Bond van Nederlandse Architecten BNA is gepubliceerd? <voetnoot nummer="1"/>
      </vraag>
      <vraag nummer="2">Deelt u de mening dat, door o.a. Gemeentelijke Overheden, de BNA «Regeling Meervoudige Opdrachten» oneigenlijk dan wel onrechtmatig worden gebruikt? </vraag>
      <vraag nummer="3">Deelt u de mening dat door vorengenoemd overheidshandelen architecten daardoor minder worden betaald dan reglementair de architecten toekomt? </vraag>
      <vraag nummer="4">Is het juist, dat de Nederlandse Overheid, ondanks aandringen van het BNA, geen gebruik heeft gemaakt van de BNA «Regeling Meervoudige Opdrachten» ter uitvoering van de EG-richtlijn Diensten? </vraag>
      <vraag nummer="5">Bent u bereid te bewerkstelligen, dat de BNA «Regeling Meervoudige Opdrachten» zal worden toegepast als uitvoering van de EG-richtlijn Diensten, zodat een uniforme toepassing van deze BNA-regeling door alle overheden zal worden gehanteerd en alsnog een rechtvaardige opdrachtverstrekking aan architecten tot stand zal komen? </vraag>
      <noten afkomstig="vraag">
         <noot nummer="1" titel="Zwartboek over meervoudige opdrachten">Mw. Drs. Sasja Nicolaı¨, «Zwartboek over meervoudige opdrachten», onder redactie van Mw Mr A. Evers en Mr D. van der Veer, uitgave BNA, oktober 1995. (Besproken in het Blad van Nederlandse Architecten, oktober 1995, p.3.)</noot>
      </noten>
   </vragen>
   <antwoorden aantal="4">
      <antwoord nummer="1">Ja. Daarnaast heb ik kennisgenomen van het rapport «Ruimtelijke ontwerpwedstrijden kritisch bekeken» van de Stichting Architecten Onderzoek Wonen en Woonomgeving (Stawon) en van de discussie die het Platform Architectuur Lokaal heeft georganiseerd over een aantal recent georganiseerde ontwerpwedstrijden. De keuze van een architect dient op zorgvuldige en weloverwogen wijze tot stand te komen. Volgens de Nota Architectuurbeleid kunnen prijsvragen en meervoudige opdrachten in dat verband een bijzondere betekenis hebben. Zij kunnen, mits goed georganiseerd, bijdragen aan het verhogen van ruimtelijke kwaliteit, de ontwikkeling van de vakdiscussie en de publieke betrokkenheid. Daarvan zijn diverse goede voorbeelden in Nederland bekend. Uit het BNA-Zwartboek, het Stawon-rapport en de discussie bij Architectuur Lokaal is echter gebleken dat zich bij de organisatie van prijsvragen en meervoudige opdrachten vaak problemen voordoen. Dit leidt tot een verspilling van tijd, geld en talent. Ook komt het voor dat grote en gerenommeerde architectenbureaus, maar ook jonge architecten de deelname aan prijsvragen en meervoudige opdrachten mijden vanwege de voorwaarden waaraan de deelname gebonden is. Tezamen met betrokken maatschappelijke organisaties en de Ministeries van EZ en OC&amp;W zal nader worden onderzocht of hierdoor de Nota Architectuurbeleid in zijn uitvoering wordt beperkt. Ook in de op 12 oktober j.l. door de Voorzitters van BNA en ONRI aan de staatssecretaris van VROM, als Coo¨rdinerend Bewindsman voor de Bouw, en de Minister van Economische Zaken aangeboden brief over de uitvoering van de EG-Dienstenrichtlijn wordt aandacht gevraagd voor een aantal problemen bij de toepassing van die richtlijn ten aanzien van dienstverlening door architecten. De huidige problematiek heeft mijn volle aandacht, mede omdat de algemene maatschappelijke betekenis en het imago van deze instrumenten in het geding zijn. </antwoord>
      <antwoord nummer="2">De Regeling Meervoudige Opdrachten is een eenzijdig door de BNA opgestelde regeling. Uitschrijvers van meervoudige opdrachten, zoals gemeentelijke overheden, zijn hieraan niet juridisch gebonden. Daardoor kan niet gesproken worden van oneigenlijke of onrechtmatige toepassing van deze regeling. Wel wordt uit de hiervoor genoemde rapporten duidelijk dat er een aantal knelpunten is. De kern van de problematiek ligt in de afwezigheid van afspraken met een breed draagvlak. Ik heb de Rijksbouwmeester in zijn funktie van voorzitter van het Platform Architectuurbeleid VROM-OCW-LaNaVi gevraagd stappen te ondernemen om te komen tot verbreding van het draagvlak. De Rijksbouwmeester heeft daartoe inmiddels BNA, VNG, NEPROM, NWR, ONRI en het Ministerie van OC&amp;W uitgenodigd voor een overleg. Dit overleg heeft ten doel na te gaan op welke wijze afspraken gemaakt kunnen worden over de structurele verbetering van de positie van prijsvragen en meervoudige opdrachten voor projekten, waarbij lokale overheden, rijk, corporaties en projektontwikkelaars betrokken zijn. Ook is op voorstel van STAWON een praktische handleiding voor uitschrijvers van prijsvragen en meervoudige opdrachten in voorbereiding, waaraan o.m. het Stimuleringsfonds een financie¨le bijdrage levert. De Rijksbouwmeester zal binnenkort een werkgroep van deskundigen installeren, die de totstandkoming van de handleiding begeleidt. De inhoud van deze handleiding zal worden afgestemd met de leidraad welke onder verantwoordelijkheid van de Coo¨rdinerend Bewindsman voor de Bouw door het Instituut voor Bouwrecht wordt voorbereid en die een harmoniserend effekt zal kunnen hebben ten aanzien van het huidige gedifferentieerde aanbestedingsgedrag van overheidsaanbesteders, o.m. bij de toepassing van de Dienstenrichtlijn in de bouwsector. Dit zal vervolgens weer kunnen leiden tot een beperking van de relatief hoge transactiekosten die de Dienstenrichtlijn in dit verband met zich meebrengt. </antwoord>
      <antwoord nummer="3">Neen. Mij is bekend dat de honorering niet altijd overeenkomt met de kosten die architecten maken voor de geleverde prestatie. Het ligt echter niet op de weg van de overheid om regulerend op te treden ten aanzien van de honoraria van architecten. Ingevolge het Besluit Horizontale Prijsbinding, cq. het Besluit Mededingingsregelingen Aanbestedingen is het evenmin aan architecten toegestaan om afspraken te maken die hen beperken in hun vrijheid om hun honorarium vast te stellen. Er kan derhalve niet van worden gesproken dat architecten in reglementaire zin een bepaald honorarium toekomt. </antwoord>
      <antwoord nummer="4 en 5">Implementatie van de EG-Richtlijn Diensten is, evenals die van de overige EG-aanbestedingsrichtlijnen, geschied door middel van het op de Raamwet EEG-voorschriften aanbestedingen gebaseerde Besluit overheidsaanbestedingen. Daarbij is destijds geen gebruik gemaakt van de eenzijdig vastgestelde BNA-regeling Meervoudige Opdrachten en daarvoor is in de toekomst ook geen aanleiding, omdat dit een inbreuk zou betekenen op de gekozen wijze van implementatie wat betreft systematiek en reikwijdte van de betrokken regelgeving. In het overleg van de Rijksbouwmeester en het Ministerie van OC&amp;W met organisaties van architecten, lokale overheden en opdrachtgevers zal aan de orde komen op welke wijze een verbetering van de positie van meervoudige opdrachten voor uitschrijvers, w.o. overheden, mogelijk is, voorzover dat niet in strijd is met bestaande Europese en nationale wet- en regelgeving en de beleidsuitgangspunten van de Nota Architectuurbeleid. De BNA-regeling Meervoudige Opdrachten en de situatie in andere EG-landen zullen in dat kader worden betrokken. </antwoord>
      <noten afkomstig="antwoord"/>
   </antwoorden>
</kvr>
