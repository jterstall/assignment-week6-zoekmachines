<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gill'ard (PvdA) aan de minister voor Ontwikkelingssamenwerking over wijziging van de abortuswet in Nicaragua. (Ingezonden 24 januari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27270
</item>
         <item attribuut="Inhoud">Vragen naar aanleiding van artikel 'Artsen kritiseren abortuswet Nicaragua' (Reformatorisch Dagblad, 17 januari 2007). Recent is met hulp van oppositieleider Ortega de abortuswet in Nicaragua gewijzigd: afbreking van zwangerschap is in alle gevallen strafbaar, met verwijzing naar medische redenen. Inmiddels heeft Ortega de verkiezingen gewonnen en artsen protesteren in genoemd RD-artikel: als gevolg van de wetswijziging zou de sterfte onder zwangere vrouwen 'dramatisch toenemen'. Indiener vraagt minister Van Ardenne (OS) naar haar standpunt over de wetswijziging. Hoe verhoudt de wetswijziging zich tot de verdragen van de VN terzake en welke gevolgen heeft de wetswijziging voor de bilaterale en multilaterale ondersteuning van de gezondheidszorg, waar ook standaardvoorzieningen voor veilige abortus onder vallen. (Bron: volledige tekst aangehaald krantebericht, http://www.refdag.nl/rubrieken/hoofdpunten)</item>
         <item attribuut="Rubriek">Gezondheidszorg (Maatschappelijke gezondheidszorg) Internationale betrekkingen (Overig)</item>
         <item attribuut="Trefwoorden">Abortus Nicaragua</item>
         <item attribuut="Vindplaats">Kamervragen met antwoord 2006-2007, nr. 774, Tweede Kamer</item>
         <item attribuut="Vraagnr_bij_indiening">2060706110</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Gill'ard</persoon>
         </item>
         <item attribuut="Datum_reaktie">2007-02-08</item>
         <item attribuut="Datum_indiening">2007-01-24</item>
         <item attribuut="Document-id">KVR27270</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1663" allpagenumbers="1663 1664" vetnummer="2060706110" code="0607tkkvr774" lopendefooter="Tweede Kamer, vergaderjaar 2006–2007, Aanhangsel" filenaam="KVR27270" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="774" onderwerp="" indiendatum="2007-01-24">
         <vrager partij="PvdA" oorsprong="parlement">Gill'ard</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-02-8">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Artsen kritiseren abortuswet Nicaragua»? <voetnoot nummer="1"/>
      </vraag>
      <vraag nummer="2">Klopt dit krantenartikel? Hoe beoordeelt u de inhoud van deze wetswijziging? </vraag>
      <vraag nummer="3">Deelt u de zorg dat als gevolg van de genoemde wetswijziging de sterfte onder zwangere vrouwen toeneemt? </vraag>
      <vraag nummer="4">Hoe verhoudt deze wetswijziging zich tot verdragen van de Verenigde Naties terzake? Is Nicaragua partij bij deze verdragen? </vraag>
      <vraag nummer="5">Op welke wijze heeft de genoemde wetswijziging gevolgen voor de bilaterale en multilaterale ondersteuning van de gezondheidszorg, waar ook standaardvoorzieningen voor veilige abortus onder vallen? </vraag>
      <vraag nummer="6">Bent u bereid om in Europees verband initiatieven te nemen om te komen tot een oproep in lijn met die van uw Duitse collega? Zo ja, ziet u buiten deze oproep andere mogelijkheden om actie te ondernemen? </vraag>
      <noten afkomstig="vraag">
         <noot nummer="1" datum="2007-01-17" bron="Reformatorisch Dagblad">Reformatorisch Dagblad, 17 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Ik heb de ontwikkelingen rondom de abortus wetswijziging van 26 oktober 2006 met grote aandacht gevolgd. Het is spijtig, dat een dergelijk gevoelig onderwerp is gepolitiseerd met de verkiezingen. Het is ook te betreuren, dat op deze wijze een wetswijziging is aangenomen die abortus op medische indicatie strafbaar stelt. Daarmee blijven vrouwen verstoken van optimale medische hulp. Tevens zijn vrouwen en artsen strafbaar bij gebleken betrokkenheid bij abortus op medische gronden. </antwoord>
      <antwoord nummer="3">Ja. </antwoord>
      <antwoord nummer="4">De wetswijziging staat naar mijn mening op gespannen voet met internationaal aanvaarde mensenrechtenverdragen en internationale afspraken. Nicaragua is – zonder reserveringen – partij in het Vrouwenverdag (CEDAW) en het Kinderverdrag. Hiermee heeft het zich verplicht wet- en regelgeving in het leven te roepen en uit te voeren, die het alle vrouwen mogelijk maakt toegang tot gezondheidszorg te hebben. Deze toegang wordt met de recente wetswijziging ernstig beperkt, waarmee het leven van vrouwen nu groter gevaar loopt. Daarnaast heeft Nicaragua de Cairo-agenda van 1994 en de Beijing vrouwenagenda van 1995 onderschreven. Voorts zijn de afspraken over de Millenniumdoelen, de MDG’s, ook door Nicaragua volmondig ondersteund. MDG 5 betreft moedersterfte. De verwachting is dat met de huidige wetgeving de moedersterfte zal toenemen. Nederland wacht met grote belangstelling op de conclusies en aanbevelingen van de 37e zitting van het Comité inzake de Conventie over de Uitbanning van alle Vormen van Discriminatie van de Vrouw (CEDAW), die momenteel plaatsvindt in New York en waar de rapportage van Nicaraguaanse regering en civil society over de naleving van CEDAW wordt beoordeeld. </antwoord>
      <antwoord nummer="5">Nicaragua is partnerland in de bilaterale ontwikkelingssamenwerking van Nederland en ontvangt jaarlijks ca. 25 miljoen euro aan steun, waarvan een ongeveer één vijfde deel wordt besteed aan de sector gezondheidszorg. Momenteel is in Nicaragua een discussie gaande over deze wetswijziging, waarbij de meningen uiteen lopen. Ik wil hierbij verwijzen naar het artikel in het Nicaraguaanse dagblad «La Prensa» van 30 januari jl. met de kop «Gobierno en contradicción por el aborto». Bovendien heeft het Nicaraguaanse hooggerechtshof een beroep wegens ongrondwettigheid van de wetswijziging in behandeling. Het laatste woord lijkt nog niet gesproken. Daarom sluit ik de mogelijkheid niet uit, dat de wet zal worden gewijzigd. Ik blijf deze discussie volgen, nu al conclusies trekken in relatie tot de ontwikkelingssamenwerking met Nicaragua acht ik voorbarig. </antwoord>
      <antwoord nummer="6">Nederland heeft reeds in een vroeg stadium initiatieven ondernomen om zijn mening kenbaar te maken. Vóórdat het wetsvoorstel werd behandeld in het Nicaraguaanse parlement, was Nederland één van de ondertekenaars van een open brief van de gelijkgezinde internationale gemeenschap aan de voorzitter van het parlement waarin werd gevraagd om een dergelijk belangrijke kwestie niet te behandelen in de aanloop naar de verkiezingen die op 5 november 2006 plaatsvonden. Daarnaast heeft Nederland in gesprekken met het nieuwe bewind, in casu president Daniel Ortega, de bezorgdheid uitgesproken over deze kwestie en aangedrongen op herziening van de wetswijziging. Nederland sprak met Ortega in de hoedanigheid van voorzitter van de Budget Support Group, een platform van donoren met de overheid. Nederland heeft tevens de kwestie in EU-verband aan de orde gesteld, waarbij is verzocht aan het Duitse voorzitterschap om na te gaan of in EU-verband een gemeenschappelijk standpunt kan worden ingenomen en uitgedragen. Het is nog niet duidelijk of de 27 lidstaten van EU voor wat betreft deze kwestie op één lijn zullen komen. Ik hecht veel belang aan dit onderwerp. Nederland zal daarom blijven pleiten voor de mogelijkheid van abortus op medische indicatie in Nicaragua, evenals voor verbeterde toegang tot voorbehoedmiddelen en seksuele voorlichting. </antwoord>
      <noten afkomstig="antwoord"/>
   </antwoorden>
</kvr>
