<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de staatssecretaris van Economische Zaken over tarifering door de OPTA. (Ingezonden 13 juli 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29472
</item>
         <item attribuut="Inhoud">OPTA heeft ongeveer 200 kleine service providers aangeschreven over de verplichting lid te moeten worden van de Geschillencommisse Telecommunicatie. Vragen over de hoge lidmaatschapskosten bij deze verplichting en over de procedure van betaling bij de behandeling van een geschil.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Prijzen Telecommunicatie</item>
         <item attribuut="Vindplaats">Kamervragen met antwoord 2007-2008, nr. 66, Tweede Kamer</item>
         <item attribuut="Vraagnr_bij_indiening">2060720940</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2007-09-25</item>
         <item attribuut="Datum_indiening">2007-07-13</item>
         <item attribuut="Document-id">KVR29472</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="141" allpagenumbers="141 142" vetnummer="2060720940" code="0708tkkvr66" lopendefooter="Tweede Kamer, vergaderjaar 2007–2008, Aanhangsel" filenaam="KVR29472" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="66" onderwerp="" indiendatum="2007-07-13">
         <vrager partij="VVD" oorsprong="parlement">Aptroot</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="25 september 2007), zie ook Aanhangsel Handelingen nr. 2599, vergaderjaar 2006–2007">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Klopt het dat de Onafhankelijke Post en Telecom Autoriteit (OPTA) ongeveer 200 kleine service providers heeft aangeschreven dat zij verplicht lid moeten worden van de Geschillencommissie Telecommunicatie met een jaarlijks lidmaatschap van € 2.250 met daar bovenop € 515 per behandeld geschil? </vraag>
      <vraag nummer="2">Zijn deze tarieven alleen door de OPTA vastgesteld, of heeft u deze goedgekeurd? </vraag>
      <vraag nummer="3">Is dit weer een nieuw middel om de kosten van een groeiende overheid op bedrijven af te wentelen? </vraag>
      <vraag nummer="4">Vindt u, als er al sprake zou moeten zijn van een verplicht lidmaatschap, dit niet onredelijk duur voor kleine providers? </vraag>
      <vraag nummer="5">Deelt u de mening dat het onredelijk is om bedrijven per jaar verplichte bijdragen aan de OPTA op te leggen ongeacht het gebruik van de OPTA diensten en zonder rekening te houden met de omvang van de bedrijven? </vraag>
      <vraag nummer="6">Is het niet redelijker om bedrijven per geschil te laten betalen, waarbij dan alleen betaald moet worden indien de klacht tegen het bedrijf reëel is? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Alle aanbieders van een openbare telefoniedienst, of andere bij AMvB aangewezen aanbieders van elektronische communicatiediensten, die diensten leveren aan consumenten, zijn op grond van de Telecommunicatiewet verplicht zich voor de beslechting van geschillen met consumenten aan te sluiten bij een door de overheid erkende geschillencommissie. Bedrijven die geen diensten aan consumenten leveren, zijn niet verplicht zich aan te melden bij een geschillencommissie en maken hiervoor dus geen kosten. De Geschillencommissie Telecommunicatie is een door de overheid erkende geschillencommissie en maakt, met nog 37 andere geschillencommissies, onderdeel uit van de Stichting Geschillencommissies Consumentenzaken (SGC), actief onder de naam De Geschillencommissie. Dit is een zelfstandige onafhankelijke organisatie die grotendeels wordt gefinancierd door de aangesloten bedrijven. De bij de Geschillencommissie Telecommunicatie aangesloten bedrijven betalen inderdaad een vaste jaarlijkse bijdrage van € 2.250 en aan variabele kosten per behandeld geschil € 515. Het bedrag van € 515 wordt gefaseerd in rekening gebracht: € 75 per ingediende klacht, € 145 bij vragen verweer en € 295 na wijzen uitspraak. Wordt de behandeling van het geschil na verweer alsnog geschikt dan beperken de variabele kosten van behandeling van een geschil zich dus tot € 220. De totale omvang van het jaarlijks in rekening te brengen bedrag aan variabele kosten is afhankelijk van het aantal te behandelen klachten en geschillen voor de betreffende aanbieder van telefonie- of communicatiediensten. Uit de praktijk van de Geschillencommissie Telecommunicatie is gebleken dat bepaalde geschillen niet behandeld konden worden omdat de bedrijven waarmee deze consumenten een geschil hadden niet waren aangesloten bij de Geschillencommissie Telecommunicatie. Hierop zijn ongeveer 160, veelal kleinere, telecommunicatiebedrijven door OPTA aangeschreven om hen te wijzen op de wettelijke verplichting en om hen aan te sporen zich alsnog aan te melden of om aan te tonen dat geen diensten aan consumenten worden geleverd. Dit laatste is door enige tientallen bedrijven gedaan. Een substantieel aantal heeft zich alsnog aangemeld. Dat is een goede ontwikkeling, omdat dan meer consumenten geholpen kunnen worden bij geschillen met telecommunicatiebedrijven. OPTA zal de bedrijven die zich nog steeds niet hebben aangemeld op korte termijn weer benaderen. </antwoord>
      <antwoord nummer="2">Het gaat hier om tarieven van de Geschillencommissie Telecommunicatie, die door de Stichting Geschillencommissies Consumentenzaken, zonder winstoogmerk, zelf worden vastgesteld. OPTA heeft, evenals ikzelf, geen bevoegdheden om de tarieven van de Geschillencommissie Telecommunicatie vast te stellen dan wel goed te keuren. </antwoord>
      <antwoord nummer="3">Nee, integendeel. De Geschillencommissie Telecommunicatie maakt deel uit van een stichting die in nauwe samenwerking met het bedrijfsleven en de Consumentenbond in het leven is geroepen. Het vormt in eerste instantie voor consumenten een laagdrempelige en goedkope manier om een geschil met een bedrijf op te laten lossen. De rechter is duurder en daarmee hoogdrempeliger. In veel gevallen is een consument namelijk niet in staat om bijvoorbeeld de hoge kosten van een advocaat te betalen. Door een hoge financiële drempel zal het aantal geschillen dat consumenten indienen dan ook beperkt zijn. Dit is niet wenselijk. Door een relatief lage toetredingsdrempel en een eenvoudige, korte procedure kunnen consumenten hun recht halen. Daarnaast kunnen veel consumentengeschillen effectiever door een gespecialiseerde geschillencommissie worden opgelost dan door een rechter. De bijdrage voor consumenten aan de Geschillencommissie Telecommunicatie is dus bewust laag en bedraagt € 50 per aanhangig gemaakt geschil. De dekking van de kosten van de Geschillencommissie Telecommunicatie komt dan ook vooral voor rekening van de bedrijven die aangesloten zijn. Desondanks zijn de kosten van de behandeling van een geschil bij de Geschillencommissie Telecommunicatie ook voor de aangesloten bedrijven relatief laag als deze vergeleken worden met de kosten van een procedure bij de rechtbank. Het is dus voor zowel consumenten als bedrijven aantrekkelijk om een geschil door de Geschillencommissie Telecommunicatie te laten behandelen. Daarnaast kan lidmaatschap van de Geschillencommissie gezien worden als een extra service die bedrijven aan hun cliënten bieden. De consument weet immers dat, in geval er een conflict ontstaat over de geleverde dienst of het geleverde product, zij op een eenvoudige, goedkope manier het conflict kunnen laten beslechten. </antwoord>
      <antwoord nummer="4, 5 en 6">Zoals gezegd gaat het hier om bijdragen aan de Geschillencommissie Telecommunicatie en niet aan OPTA. Met betrekking tot de geschilbeslechting door de Geschillencommissie Telecommunicatie is OPTA alleen verantwoordelijk voor handhaving van de in de Telecommunicatiewet opgenomen verplichting voor bedrijven om zich bij een geschillencommissie aan te melden. Het is niet wenselijk om bedrijven alleen per geschil te laten betalen. Het aantal geschillen kan per jaar sterk verschillen, terwijl de Geschillencommissie Telecommunicatie wel een organisatie moet hebben die klaar moet staan om geschillen binnen een redelijke termijn te behandelen. Dit brengt vaste kosten met zich mee die gedekt moeten worden. Daarom wordt er van de aangesloten bedrijven een vaste bijdrage gevraagd. De bij de Geschillencommissie Telecommunicatie aangesloten bedrijven verschillen sterk van elkaar. Niet alleen met betrekking tot de diensten die ze leveren aan consumenten, maar ook in omvang. Enkele bedrijven hebben in de consumentenmarkt een omzet van enige tientallen miljoenen tot enige miljarden euro’s, het grootste aantal heeft een omzet die vele malen lager is. Voor deze laatste bedrijven is een vast tarief van een paar duizend euro een relatief grotere last. Ik heb aan de Stichting Geschillencommissies Consumentenzaken gevraagd of de tarieven van de vaste jaarlijkse bijdrage aan de Geschillencommissie Telecommunicatie ook gedifferentieerd kunnen worden naar omvang van de bedrijven. Ik hecht waarde aan een dergelijke opzet omdat kleinere bedrijven hierdoor ontzien kunnen worden. Ook bij OPTA is gekozen voor gedifferentieerde tarieven, waarbij de toezichtkosten verdeeld worden op basis van omzet van de onder toezicht gestelden. De grootste bedrijven, met de sterkste schouders, dragen hierdoor het grootste deel van de kosten. Het tarief voor bedrijven met een omzet van minder dan € 2 miljoen is vastgesteld op nihil. Deze bedrijven betalen dus niet mee aan de toezichtkosten van OPTA. De Stichting Geschillencommissies Consumentenzaken heeft aangegeven deze systematiek van differentiatie voor de Geschillencommissie Telecommunicatie te zullen overwegen als blijkt dat een simpele, eenduidige opzet mogelijk is, die geen extra administratieve lasten met zich meebrengt, ook niet voor de aangesloten bedrijven. Ik heb overigens, anders dan bij OPTA, geen formele bevoegdheid om de tariefstructuur van de Geschillencommissie Telecommunicatie aan te passen. Dit is de verantwoordelijkheid van de Stichting Geschillencommissies Consumentenzaken zelf. Ik zal u informeren over de voortgang van de gesprekken met de Stichting Geschillencommissies Consumentenzaken. </antwoord>
      <noten afkomstig="antwoord"/>
   </antwoorden>
</kvr>
