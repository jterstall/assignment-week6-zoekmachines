<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Zuijlen en Bos (beiden PvdA) aan de minister van Economische Zaken en de staatssecretaris van Verkeer en Waterstaat over het mogelijk betalen van smeergelden door KPN aan Tsjechische politieke partijen. (Ingezonden 8 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8497
</item>
         <item attribuut="Inhoud">Vragen over gedragscodes voor buitenlandse investeringen bij bedrijven waarin de Nederlandse staat aandeelhouder is, naar aanleiding van een televisie-uitzending van Netwerk over mogelijke betaling van smeergelden aan de Tsjechische politieke partijen ODS en ODA door Telsource.</item>
         <item attribuut="Rubriek">Bedrijfsleven en industrie (Ondernemingen) Criminaliteit en openbare orde (Fraude)</item>
         <item attribuut="Trefwoorden">Aanbestedingen Ambtsmisdrijven PTT Tsjechie</item>
         <item attribuut="Vindplaats">Kamervragen met antwoord 1998-1999, nr. 597, Tweede Kamer</item>
         <item attribuut="Vraagnr_bij_indiening">2989905470</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Van Zuijlen</persoon>
            <persoon partij="PvdA">Bos</persoon>
         </item>
         <item attribuut="Datum_reaktie">1999-01-15</item>
         <item attribuut="Datum_indiening">1999-01-08</item>
         <item attribuut="Document-id">KVR8497</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1217" allpagenumbers="1217 1218" vetnummer="2989905470" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8497" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="597" onderwerp="" indiendatum="1999-01-8">
         <vrager partij="PvdA" oorsprong="parlement">Van Zuijlen</vrager>
         <vrager partij="PvdA" oorsprong="parlement">Bos</vrager>
         <vraagt-aan>de minister van Economische Zaken en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-01-15">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Ziet u in de berichtgeving in de diverse media <voetnoot nummer="1"/>en de u zelf ter beschikking staande informatie, aanleiding om nadere initiatieven te nemen, eventueel in samenwerking met de relevante Tsjechische autoriteiten, teneinde aanvullende feitelijke informatie omtrent de daadwerkelijke betrokkenheid van KPN bij de door Netwerk geschetste processen, te verkrijgen? Zo ja, welke? </vraag>
      <vraag nummer="2">Heeft u zich als aandeelhouder van KPN er van vergewist of KPN een expliciete gedrags- en investeringscode hanteert met betrekking tot investeringen in het buitenland? Acht u deze code, mede in het licht van de berichtgeving over de Tsjechische investeringen van KPN, bevredigend? </vraag>
      <vraag nummer="3">Ziet u in de hier ter discussie staande gebeurtenissen aanleiding om na te gaan of de andere bedrijven waarin de Nederlandse Staat aandeelhouder is, adequate gedragscodes hanteren met betrekking tot hun buitenlandse investeringen? </vraag>
      <noten afkomstig="vraag">
         <noot nummer="1" datum="1999-01-5" bron="Financieel Dagblad">Financieel Dagblad, 5 januari 1999</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Hillen, Leers, Rosenmöller en Vendrik, ingezonden 5 januari 1999. </toelichting>
   <antwoorden aantal="3">
      <antwoord nummer="1">Bij de beantwoording van de vragen van de leden Hillen en Leers (CDA) en de leden Rosenmöller en Vendrik (Groen Links) heb ik de Kamer reeds laten weten dat nadere stappen via de diplomatieke kanalen geen aanvullende feitelijke informatie omtrent een daadwerkelijke betrokkenheid van KPN bij de door Netwerk geschetste processen aan het licht heeft gebracht. Ook het in de pers genoemde rapport van Deloitte &amp; Touche geeft geen concrete aanwijzing voor een daadwerkelijke betrokkenheid van KPN bij de door Netwerk geschetste processen. Via de diplomatieke kanalen is aan de Tsjechische regering overgebracht, dat de Nederlandse regering grote waarde hecht aan een snelle afronding van een onderzoek door de Tsjechische autoriteiten naar mogelijke strafbare feiten, ook al om te voorkomen dat de reputatie van Nederlandse bedrijven ten onrechte wordt geschaad. Indien de Tsjechische autoriteiten in het kader van een strafrechtelijk onderzoek, waarbij Nederlandse bedrijven en/of personen betrokken zouden zijn, de Nederlandse autoriteiten om medewerking vragen, zal deze medewerking in het kader van het Europese Verdrag aangaande de wederzijdse rechtshulp in strafzaken vanzelfsprekend worden verleend. Ik heb dit de Kamer laten weten bij de beantwoording van vraag 3 van de leden Rosenmöller en Vendrik (brief van 11 januari 1999). </antwoord>
      <antwoord nummer="2">KPN is een naamloze vennootschap waarop de regels voor structuurvennootschappen zoals neergelegd in de artikelen 152 tot en met 164 van Boek 2 van het Burgerlijk Wetboek (BW) van toepassing zijn. Het bevoegde orgaan van de vennootschap inzake een besluit aangaande acquisities is de Raad van Bestuur, die daarvoor in geval van majeure omvang goedkeuring behoeft van de Raad van Commissarissen. Het oordeel van de aandeelhouders over het handelen van de Raad van Bestuur wordt uitgesproken in de algemene vergadering van aandeelhouders, waarbij de goedkeuring van de jaarrekening en de decharge van de leden van de Raad van Bestuur en de Raad van Commissarissen aan de orde komen. Een gedrags- en investeringscode met betrekking tot investeringen in het buitenland is in de algemene vergaderingen van aandeelhouders tot op heden niet expliciet aan de orde gesteld. De voorzitter van de Raad van Bestuur van KPN heeft mij laten weten dat met de ingeschakelde adviseurs die voor KPN standaard (en in dit geval ook voor TelSource) werken, wordt afgesproken dat hun handelen binnen zowel de Nederlandse als in het betreffende land geldende grenzen van het wettelijke en betamelijke dienen te blijven. Hij heeft voorts laten weten dat in bestaande en nieuwe contracten deze mondelinge afspraak met de ingeschakelde adviseurs ook nog eens schriftelijk bevestigd zal worden. Tevens heeft hij bericht dat KPN er op toeziet dat de «Rules of Conduct» van de ICC (Internationaal Chamber of Commerce) met betrekking tot «Extortion and Bribery in International Business Transactions» in acht worden genomen. Met deze code wordt van ondernemingen verwacht dat zij maatregelen treffen die redelijkerwijs van hen kunnen worden gevraagd om te verzekeren dat agenten in het kader van de hun verstrekte opdracht geen steekpenningen of smeergelden betalen. KPN heeft mij toegezegd zo spoedig mogelijk te laten onderzoeken of de clausulering van artikel 3 uit de «Rules of Conduct» van de ICC in geval van een geconstateerde overtreding van de zijde van de adviseur/agent, ook juridisch afdwingbaar is. Overigens heeft KPN ook laten weten dat er intern een cultuurprogramma is voor KPN-managers die in het buitenland worden gedetacheerd. Het betalen of aanvaarden van steekpenningen en smeergelden in welke vorm dan ook wordt daarbij in alle gevallen als onacceptabel gekwalificeerd, zo is van KPN-zijde verzekerd. </antwoord>
      <antwoord nummer="3">Neen, mede gelet op de eerder beantwoorde vragen zie ik daartoe geen aanleiding. Voorts verwijs ik naar XIII 25 600, nr. 43, 1997–1998, waarin de staatssecretaris van EZ, in de context van de consumentenbelangen in relatie tot internationaal ondernemen, heeft aangegeven dat het initiatief voor het opstellen van gedragscodes bij de bedrijven zelf ligt, al dan niet in samenspraak met NGO’s. Het aandeelhouderschap van de Nederlandse Staat in een bedrijf vormt geen reden de in die brief neergelegde visie aan te passen. </antwoord>
      <noten afkomstig="antwoord"/>
   </antwoorden>
</kvr>
