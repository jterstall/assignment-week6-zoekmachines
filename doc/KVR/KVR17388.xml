<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de staatssecretaris van Volksgezondheid, Welzijn en Sport over mogelijke massavaccinatie bij pokkenaanval. (Ingezonden 17 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17388
</item>
         <item attribuut="Inhoud">Vragen over berichten als zou bij een dreiging van een terroristische aanslag met het pokkenvirus massaal ingeënt moeten worden, waaraan volgens indiener ook de nodige risico's verbonden zijn (alsmede 'angstgevoelens' onder delen van de bevolking).</item>
         <item attribuut="Rubriek">Criminaliteit en openbare orde (Veiligheid) Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Infectieziekten Terrorisme</item>
         <item attribuut="Vindplaats">Kamervragen met antwoord 2002-2003, nr. 941, Tweede Kamer</item>
         <item attribuut="Vraagnr_bij_indiening">2020307390</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2003-03-17</item>
         <item attribuut="Datum_indiening">2003-02-17</item>
         <item attribuut="Document-id">KVR17388</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1967" allpagenumbers="1967 1968" vetnummer="2020307390" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17388" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="941" onderwerp="" indiendatum="2003-02-17">
         <vrager partij="SGP" oorsprong="parlement">Van der Vlies</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-17">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het dat er bij dreiging van – uiteraard zeer verfoeilijke – terroristische aanslagen met het pokkenvirus overgegaan zal worden tot massale vaccinatie? <voetnoot nummer="1"/>
      </vraag>
      <vraag nummer="2">Hoe verhoudt dit bericht zich tot het advies van de Gezondheidsraad dat massale vaccinatie niet nodig is en dat ringvaccinatie tot maximaal 1 miljoen mensen voldoende is? (Rapport Gezondheidsraad, «Bioterrorisme: vervolgadvies», 25 juni 2002) </vraag>
      <vraag nummer="3">Is het waar dat deskundigen uitsluiten dat de hele bevolking besmet raakt? En zo ja, moet dan niet alles in het werk worden gesteld om angstgevoelens onder de bevolking te voorkomen? </vraag>
      <vraag nummer="4">In hoeverre klopt de in het krantenbericht genoemde visie dat de pokkenvaccinatie grote risico’s meebrengt voor de gezondheid, waarbij niet uitgesloten moet worden dat er als gevolg van de vaccinatie zelfs doden vallen? </vraag>
      <vraag nummer="5">Wat zijn de voorwaarden waaronder besloten zal worden tot vaccinatie en wanneer zal dit gaan om massale vaccinatie? </vraag>
      <vraag nummer="6">Deelt u de mening dat massale vaccinatie tegen pokken tot het uiterste moet worden voorkomen? </vraag>
      <vraag nummer="7">Deelt u de mening dat er te allen tijde ruimte moet zijn voor mensen die op grond van gewetensbezwaren niet over willen gaan tot vaccinatie tegen pokken en dat deze vrijstelling (of ontheffingsmogelijkheid) moet vastliggen in bijvoorbeeld het draaiboek dat door GGD-Nederland wordt uitgewerkt? </vraag>
      <noten afkomstig="vraag">
         <noot nummer="1" datum="2003-02-13" bron="Reformatorisch Dagblad">Reformatorisch Dagblad, 13 februari 2003</noot>
      </noten>
   </vragen>
   <antwoorden aantal="7">
      <antwoord nummer="1">Nee, in geval van een concrete dreiging van een terroristische aanslag met het pokkenvirus, zal Nederland extra alert zijn op de mogelijke introductie van pokken in Nederland. Bovendien zal een klein aantal hulpverleners gevaccineerd worden. Deze zullen betrokken worden bij de diagnose, vervoer, opvang en vaccinatie van de eerste van pokken verdachte patiënten in Nederland. Zodra er een pokkeninfectie in Nederland gediagnosticeerd wordt, zal met behulp van ringvaccinatie getracht worden verdere verspreiding van het pokkenvirus tegen te gaan. Deze strategie is uitgewerkt in het «draaiboek pokken», te vinden op www.infectieziekten.info. </antwoord>
      <antwoord nummer="2">De strategie waarbij ringvaccinatie uitgangspunt vormt om de epidemie in te dammen, is geheel in overeenstemming met het vervolgadvies van de Gezondheidsraad. Pas in het uiterste geval wanneer blijkt dat ringvaccinatie niet voldoende is, zal worden over gegaan tot massavaccinatie. </antwoord>
      <antwoord nummer="3">Met behulp van ringvaccinatie kan, op grond van ervaringen in het verleden bij de bestrijding van pokken, voorkomen worden dat de hele bevolking besmet raakt. Voorwaarde hierbij is dat patiënten met pokken snel herkend worden en dat alle nauwe contacten van mensen met een pokkeninfectie en de gezinscontacten van deze contacten tijdig opgespoord en gevaccineerd kunnen worden. Slechts in het uiterste geval zal worden overgestapt op massavaccinatie. De overheid streeft ernaar onnodige angstgevoelens te voorkomen door de Nederlandse bevolking in alle openheid, o.a. via de website van het Ministerie van VWS, nu reeds op de hoogte te stellen van de voorbereidingen die de overheid treft om een pokkenuitbraak te voorkomen of om de gevolgen ervan te beperken. In mijn brief aan uw Kamer, 13 december 2002 en 7 februari 2003 heb ik u over mijn beleid geïnformeerd. Deze brieven staan uiteraard ook op de website. </antwoord>
      <antwoord nummer="4">Pokkenvaccinatie gebeurt met een levend koepokvirus. Dit koepokvaccin kan ernstige bijwerkingen hebben met name bij mensen met een verzwakt afweersysteem of huidaandoeningen. In het ergste geval zijn deze bijwerkingen zodanig dat mensen overlijden. De omvang van deze risico’s is moeilijk in te schatten. Dit heeft te maken met het feit dat historische gegevens over de bijwerkingen in Nederland van het huidige pokkenvaccin schaars zijn. Bovendien heeft men nu te maken met een andere samenstelling van de populatie (meer mensen met een immuunstoornis of huidaandoeningen, deels eerder gevaccineerde populatie). Vanwege de risico’s die vaccinatie met zich meebrengt, wordt zo laat mogelijk besloten tot vaccinatie (zie vraag 5) en zullen zo min mogelijk mensen gevaccineerd worden (ringvaccinatie). Ook worden mensen met een verzwakt afweersysteem of huidaandoeningen evenals zwangere vrouwen uitgesloten van vaccinatie tenzij zij in nauw contact hebben gestaan met een pokkenpatiënt. Daarnaast heb ik opdracht gegeven tot het produceren van Vaccinia Immunoglobuline en heb ik het antivirale middel Cidofovir aangekocht. Met beide middelen kunnen naar verwachting ernstige bijwerkingen behandeld worden. </antwoord>
      <antwoord nummer="5">Wanneer ergens in de wereld een pokkeninfectie gediagnosticeerd is, zal in Nederland een kleine groep hulpverleners gevaccineerd worden, die betrokken worden bij de diagnose, vervoer, opvang en vaccinatie van de eerste (vermoedelijke) pokkenpatiënt(en) in Nederland. Zodra er pokkenpatiënten in Nederland gediagnosticeerd zijn, zullen de contacten van deze patiënten en de gezinscontacten van de contacten gevaccineerd worden, evenals de betrokken hulpverleners uit de regio van de patiënten (ringvaccinatie). Pas wanneer blijkt dat de epidemie niet is in te dammen met ringvaccinatie, zal overgestapt worden op het vaccineren van de gehele gezonde bevolking. </antwoord>
      <antwoord nummer="6">Ja. Vanwege de risico’s genoemd in vraag 4, moet massale vaccinatie tot het uiterste worden voorkomen. </antwoord>
      <antwoord nummer="7">Vaccinatie tegen pokken is niet verplicht, ook niet ten tijde van een pokkenuitbraak. Deze vrijstelling is geregeld middels de grondwet, die stelt: «Ieder heeft, behoudens bij of krachtens de wet te stellen beperkingen, recht op onaantastbaarheid van zijn lichaam». Wel is in het draaiboek opgenomen dat mensen die vaccinatie weigeren, tegen hun wil in geïsoleerd kunnen worden wanneer een vermoeden bestaat dat zij besmet zijn. Om dit te kunnen realiseren, wordt een wijziging van de infectieziektewet voorbereid. </antwoord>
      <noten afkomstig="antwoord"/>
   </antwoorden>
</kvr>
