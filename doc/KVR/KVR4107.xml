<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Berg (SGP) over TV-gebruik in penitentiaire inrichtingen. (Ingezonden 13 november 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4107
</item>
         <item attribuut="Rubriek">Communicatie, media en informatievoorziening (Radio en televisie) Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen Televisie</item>
         <item attribuut="Vindplaats">Kamervragen met antwoord 1996-1997, nr. 433, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SGP">Van den Berg</persoon>
         </item>
         <item attribuut="Datum_reaktie">1996-12-17</item>
         <item attribuut="Datum_indiening">1996-11-13</item>
         <item attribuut="Document-id">KVR4107</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="891" allpagenumbers="891 892" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="433" onderwerp="" indiendatum="1996-11-13">
         <vrager partij="SGP" oorsprong="parlement">Van den Berg</vrager>
         <vraagt-aan/>
      </vraagdata>
      <antwoorddata antwoorddatum="17 december 1996), zie ook Aanhangsel Handelingen nr. 376, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kunnen in 34 van de 39 penitentiaire inrichtingen in Nederland gedetineerden de programma’s die worden uitgezonden door Filmnet ontvangen? <voetnoot nummer="1"/>
      </vraag>
      <vraag nummer="2">Worden daartoe zogenaamde «hotel-movie»-contracten afgesloten, waaraan ook de directies van penitentiaire inrichtingen hun medewerking en/of goedkeuring verlenen? </vraag>
      <vraag nummer="3">Bestaan er richtlijnen of regels voor TV-gebruik in penitentiaire inrichtingen, en zo ja, welke? </vraag>
      <vraag nummer="4">In hoeverre acht u een (zo goed als) onbeperkte vrijheid wat betreft het TV-gebruik in penitentiaire inrichtingen verenigbaar met het strafkarakter van een verblijf aldaar? </vraag>
      <vraag nummer="5">Hoe verhoudt de vrijheid tot het bekijken van (harde) porno- en geweldsfilms zich tot de doelstelling van resocialisatie? </vraag>
      <vraag nummer="6">In hoeverre wordt er in de inrichtingen bij het toestaan van dergelijke tv-uitzendingen rekening gehouden met het feit, dat er aldaar ook personen opgesloten zitten die veroordeeld zijn voor sexuele en/of geweldsdelicten? </vraag>
      <vraag nummer="7">Acht u het denkbaar, dat de vertoning van de in vraag 5 bedoelde films negatieve gevolgen heeft of kan hebben voor de houding van de delinquenten ten opzichte van het in de penitentiaire inrichtingen werkzame personeel? </vraag>
      <vraag nummer="8">Wilt u afstand nemen van de stelling, dat pornografie voor gedetineerden «een verworven recht» is? </vraag>
      <vraag nummer="9">Kunt u aangeven welke regeling(en) er in de ons omringende landen gelden ten aanzien van het vertonen van dit soort films binnen penitentiaire inrichtingen? </vraag>
      <vraag nummer="10">Bent u bereid maatregelen te nemen teneinde zo spoedig mogelijk een eind te maken aan deze misstand? </vraag>
      <noten afkomstig="vraag">
         <noot nummer="1" datum="1996-10-26" bron="NRC-Handelsblad">NRC-Handelsblad, 26 oktober 1996</noot>
      </noten>
   </vragen>
   <antwoorden aantal="10">
      <antwoord nummer="1">Gedetineerden kunnen in 32 van de 40 penitentiaire inrichtingen programma’s ontvangen die door Filmnet worden uitgezonden. </antwoord>
      <antwoord nummer="2">In 29 inrichtingen heeft de directie voor de gehele inrichting een contract met Filmnet afgesloten. De kosten hiervan worden doorberekend aan de gedetineerden, die daarnaast – zoals dat in elke inrichting het geval is – ook de huur van het televisietoestel en het kabelabonnement moeten betalen. In drie inrichtingen heeft de directie niet gekozen voor een centraal contract maar worden de gedetineerden in de gelegenheid gesteld om op individuele basis een abonnement op Filmnet te nemen. </antwoord>
      <antwoord nummer="3">Artikel 87 van de gevangenismaatregel schrijft voor dat in elke inrichting onder meer een televisietoestel aanwezig is, zulks voor de ontwikkeling en de ontspanning van de gedetineerden. Daarnaast staat de Regeling voorwerpen op cel het de gedetineerde toe een televisietoestel onder zijn berusting te houden, voor zover hij althans niet in een van de inrichtingen verblijft – waaronder het Pieter Baan Centrum te Utrecht en de Forensische Observatie en Begeleidingsafdeling te Amsterdam – die in dit verband zijn uitgezonderd. Het programma-aanbod dat aan de gedetineerden wordt doorgegeven wordt vastgesteld door de directeur van de betreffende inrichting. Deze is daarbij niet aan beperkende richtlijnen of regels gebonden. </antwoord>
      <antwoord nummer="4">Het wezen van de vrijheidsbeneming dient te worden gezien in de onttrekking van justitiabelen aan het vrije maatschappelijke verkeer. Deze verwijdering uit de maatschappij is op zichzelf reeds een straf. Het regime is er niet op gericht nog extra leed toe te voegen. De justitiabelen ten aanzien van wie de tenuitvoerlegging van een vrijheidsbenemende straf of maatregel plaatsvindt mogen dan ook aan geen andere beperkingen worden onderworpen dan die welke voor het doel van de vrijheidsbeneming of in het belang van de handhaving van de orde of de veiligheid in de inrichting noodzakelijk zijn. Dit beginsel is vastgelegd in artikel 15, vierde lid, van de Grondwet. Ik acht een in beginsel onbeperkte vrijheid voor wat betreft het TV-gebruik in de penitentiaire inrichtingen daarom verenigbaar met het strafkarakter van het verblijf in een dergelijke inrichting zolang deze vrijheid niet in strijd komt met het doel van de vrijheidsbeneming dan wel met de orde of de veiligheid die in de inrichting noodzakelijk wordt geacht. </antwoord>
      <antwoord nummer="5">Het bekijken van (harde) porno- en geweldfilms is niet per definitie onverenigbaar met de doelstelling van resocialisatie c.q. de voorbereiding van de gedetineerde op zijn terugkeer in de maatschappij, aangezien dit informatie- en beeldmateriaal in diezelfde maatschappij vrijelijk verkrijgbaar is. Mede in het licht van het onder 4 genoemde beginsel worden er in de penitentiaire inrichtingen dan ook geen beperkingen ten aanzien van het bekijken van dit soort films opgelegd, tenzij daar op grond van het onder 4 gestelde aanleiding toe bestaat. </antwoord>
      <antwoord nummer="6">Zie 5. Voor de volledigheid zij echter vermeld dat de aldaar beschreven lijn in het geval van de tenuitvoerlegging van strafrechtelijke maatregelen, zoals de TBS met verpleging, niet wordt gevolgd. In de TBS-klinieken worden beperkingen ten aanzien van het bekijken van (harde) porno- en geweldfilms wél opgelegd, zulks in het licht van het vereiste behandelklimaat alsmede met het oog op de individuele behandelplannen. Ook in de jeugdinrichtingen is de situatie anders dan die in de penitentiaire inrichtingen. Uit pedagogische overwegingen is het beleid er op gericht dat (harde) porno- en geweldfilms in deze inrichtingen niet worden vertoond. </antwoord>
      <antwoord nummer="7">Uit de praktijk zijn mij geen signalen bekend die erop wijzen dat het vertonen van de in vraag 5 bedoelde films negatieve gevolgen heeft voor de houding van de gedetineerden jegens het in de penitentiaire inrichtingen werkzame personeel. Ik heb dan ook geen reden om het waarschijnlijk te achten dat dergelijke gevolgen zich zouden kunnen voordoen. </antwoord>
      <antwoord nummer="8">Ja. Het gebruik van een televisietoestel is echter wél een verworven recht (zie het antwoord op vraag 3). </antwoord>
      <antwoord nummer="9">Voor zover dat op korte termijn te achterhalen was is het ook in de ons omringende landen gebruikelijk dat de gedetineerden in een recreatieruimte en/of op cel TV kunnen kijken. Net als in Nederland laat men zich bij het vaststellen van het programma-aanbod over het algemeen alleen door praktische overwegingen leiden. </antwoord>
      <antwoord nummer="10">Er kan in mijn ogen met betrekking tot het TV-gebruik in penitentiaire inrichtingen niet van een misstand worden gesproken. Ik zie dan ook geen aanleiding tot het nemen van maatregelen om verandering te brengen in de bestaande praktijk. </antwoord>
      <noten afkomstig="antwoord"/>
   </antwoorden>
</kvr>
