<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">urn:mpeg:mpeg21:sgd:19931994:0001453</item>
         <item attribuut="identifier">http://resolver.kb.nl/resolve?urn=urn:mpeg:mpeg21:sgd:19931994:0001453&amp;role=xml</item>
         <item attribuut="Permalink">http://resolver.kb.nl/resolve?urn=urn:mpeg:mpeg21:sgd:19931994:0001453</item>
         <item attribuut="Document-id">0000003964</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1993-1994 nummer 239</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van het lid Jorritsma-Lebbink (VVD) over de kosten van een ongewilde verbinding met de fax.</item>
         <item attribuut="titel">Aanhangsel Tweede Kamer 1993-1994 nummer 239</item>
         <item attribuut="Jaargang">1993_1994</item>
         <item attribuut="Vraagnummer">239</item>
         <item attribuut="Indiener">
            <persoon partij="VVD">Jorritsma-Lebbink</persoon>
         </item>
         <item attribuut="Datum_indiening">1993-12-23</item>
         <item attribuut="Beantwoorder">
            <persoon>Maij-Weggen</persoon>
         </item>
         <item attribuut="Datum_reaktie">1994-01-10</item>
         <item attribuut="Beginpagina">485</item>
         <item attribuut="Eindpagina">486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1993-1994" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="485" allpagenumbers="485" vetnummer="" code="" lopendefooter="Tweede Kamer, vergaderjaar 1993-1994, Aanhangsel" filenaam="" issn-nummer="ISSN 0921 • 7398" uitgever="Sdu Uitgeverij Plantijnstraat 's Gravenhage 1994"/>
      <vraagdata vraagnummer="239" onderwerp="de kosten van een ongewilde verbinding met de fax." indiendatum="1993-12-23">
         <vrager partij="VVD" oorsprong="parlement">Jorritsma-Lebbink</vrager>
         <vraagt-aan/>
      </vraagdata>
      <antwoorddata antwoorddatum="1994-01-10">
         <antwoorder functie="minister" ministerie="Verkeer en Waterstaat">Maij-Weggen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit, dat als men via de telefoon contact zoekt met iemand, die een fax met selector heeft en de telefoonoproep niet beantwoordt, automatisch de verbinding met de fax tot stand komt en de teller gaat lopen? </vraag>
      <vraag nummer="2">Is het terecht, dat degene die slechts een telefoongesprek wenst, wordt geconfronteerd met de kosten van een ongewilde verbinding met de fax? </vraag>
      <vraag nummer="3">Wilt u in overleg treden met de PTT, opdat maatregelen getroffen kunnen worden om aan deze situatie een einde te maken? </vraag>
      <vraag nummer="4">Wilt u die maatregelen nemen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1"> en2 Ja. Zogenoemde fax-select-apparaten dienen ertoe automatisch te selecteren of een binnenkomende oproep bestemd is voor een telefoontoestel of een fax-apparaat. De fax-select beantwoordt de oproep elektronisch (datwil zeggen «neemt op») waardoor het apparaat in werking wordt gesteld. Het apparaat herkent aan de draaggolf van de oproep of de oproep van een telefoontoestel of van een fax-apparaat afkomstig is. Het apparaat schakelt vervolgens de oproeper door naar hetzij het telefoontoestel hetzij het fax-apparaat van de opgeroepene. Een door de minister van Verkeer en Waterstaat goedgekeurde fax-select laat de oproeper weten dat het apparaat heeft opgenomen door middel van een gesproken boodschap ofwel door het laten horen van een - van de «PTT-kiestoon» afwijkende - kiestoon. Vanaf het moment dat de fax-select opneemt is de oproeper teleenheden aan PTT Telecom verschuldigd. Het feit dat teleenheden zijn verschuldigd vanaf het moment van opnemen is inherent aan de selector, doch niet uniek voor dit randapparaat. Hetzelfde doet zich bijvoorbeeld voor wanneer de oproeper kontakt zoekt met iemand die een fax-apparaat en een telefoonapparaat parallel heeft geschakeld, met iemand die in plaats van een telefoontoestel een fax apparaat heeft aangesloten, met de bezitter van een telefoonbeantwoorder, of wanneer men per abuis iemands faxnummer in plaats van diens telefoonnummer kiest. In al deze gevallen is de oproeper terecht teleenheden verschuldigd, er is immers een verbinding met de opgeroepene tot stand gekomen. Het gebruikersongemak van het verschuldigd zijn van teleenheden zonder dat het gewenste telefoongesprek kan worden gevoerd weegt mijns inziens niet op tegen de vrijheid van de financiële voordelen die de abonnee heeft doordat deze diverse randapparaten (zoals een telefoon, een fax, een computermodem en een fax-select) op één aansluitpunt kan aansluiten. Het enige alternatief in dit verband zou zijn dit laatste te verbieden. Daarmee zou de abonnee gedwongen worden voor ieder randapparaat dat hij bezit een aparte aansluiting te nemen. </antwoord>
      <antwoord nummer="3 en 4">Neen. Gelet op het voorgaande is het niet noodzakelijk noch gewenst in overleg met KPN te treden, noch maatregelen te nemen. Daarbij is dit vanuit het oogpunt van wet– en regelgeving evenmin gewenst. Europese richtlijnen schrijven voor dat randapparatuur die wordt aangesloten op de openbare telecommunicatie-infrastructuur moet zijn goedgekeurd. Daartoe moet de apparatuur voldoen aan enkele, limitatieve wezenlijke vereisten. In de Nederlandse wetgeving zijn deze wezenlijke vereisten omgezet in technische eisen voor randapparatuur. </antwoord>
      <noten afkomstig="antwoord"/>
   </antwoorden>
</kvr>
