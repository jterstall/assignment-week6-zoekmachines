<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Van der Hoek (beiden PvdA) aan de minister van Volksgezondheid, Welzijn en Sport over de zorg voor anorexiapatienten. (Ingezonden 1 juli 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9824
</item>
         <item attribuut="Inhoud">Vragen naar aanleiding van het bericht in de Volkskrant van 28 juni 1999 dat anorexiapatienten vanwege gemiddelde wachttijden van 8 maanden voor behandeling noodgedwongen uitwijken naar Belgie.</item>
         <item attribuut="Rubriek">Gezondheidszorg (Patienten) Gezondheidszorg (Ziekten en ziektepreventie) Gezondheidszorg (Zorginstellingen)</item>
         <item attribuut="Trefwoorden">Patienten Ziekenhuizen Ziekten</item>
         <item attribuut="Vindplaats">Kamervragen met antwoord 1998-1999, nr. 1780, Tweede Kamer</item>
         <item attribuut="Vraagnr_bij_indiening">2989915430</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Van der Hoek</persoon>
         </item>
         <item attribuut="Datum_reaktie">1999-07-19</item>
         <item attribuut="Datum_indiening">1999-07-01</item>
         <item attribuut="Document-id">KVR9824</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3573" allpagenumbers="3573 3574" vetnummer="2989915430" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9824" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1780" onderwerp="" indiendatum="1999-07-1">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Van der Hoek</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-07-19">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het feit dat anorexiapatiënten vanwege gemiddelde wachttijden van 8 maanden voor behandeling noodgedwongen uitwijken naar België? <voetnoot nummer="1"/>
      </vraag>
      <vraag nummer="2">Wat is de omvang van de problematiek? Is het waar dat een aantal patiënten zonder de mogelijkheid van opname in België zouden zijn overleden? </vraag>
      <vraag nummer="3">Welke knelpunten zijn er volgens u in de zorg voor anorexiapatiënten? </vraag>
      <vraag nummer="4">Welke oplossingen ziet u voor deze knelpunten? </vraag>
      <vraag nummer="5">Wie acht u verantwoordelijk voor deze knelpunten? </vraag>
      <vraag nummer="6">Hebben de minister van Volksgezondheid, Welzijn en Sport en de Hoofdinspectie voor de volksgezondheid actie ondernomen naar aanleiding van de klachten van ouders van patiënten over de behandelingsmogelijkheden in Nederland? Zo ja, welke actie is dit? Zo neen, waarom niet? </vraag>
      <vraag nummer="7">Worden in Nederland criteria gehanteerd, waarbij de ergste gevallen worden uitgesloten van behandeling? Zo ja, welke criteria worden gehanteerd en door wie worden deze opgesteld? </vraag>
      <vraag nummer="8">Welke actie heeft de SEN, sinds haar oprichting vijf jaar geleden ondernomen om de zorg voor patiënten met een eetstoornis te verbeteren? Tot welke resultaten hebben deze geleid? </vraag>
      <noten afkomstig="vraag">
         <noot nummer="1">De Volkskrant, 28 juni 1999 SEN = Stichting Eetstoornissen Nederland</noot>
      </noten>
   </vragen>
   <antwoorden aantal="7">
      <antwoord nummer="1">Het is mij bekend dat er wachttijden bestaan. De gemiddelde wachttijden zijn echter niet overal acht maanden, de gemiddelde wachttijd is 3,6 maanden. Met name de wachttijd voor klinische behandeling voor ernstige patiënten is lang. </antwoord>
      <antwoord nummer="2">Sinds 1995 worden nieuwe gevallen van anorexia nervosa en boulimia nervosa in de eerste lijn geregistreerd. Uit de voorlopige analyses blijkt dat per jaar tenminste 3000 patiënten met een eetstoornis nieuw in zorg komen. Of er patiënten zouden zijn overleden kan ik niet beamen. Het is wel zo dat anorexia nervosa binnen de psychiatrie de ziekte is met de hoogste doodsoorzaak. </antwoord>
      <antwoord nummer="3 en 4" voetnoot="1">Als grootste knelpunt in de zorg zie ik de wachttijden. Net als voor overige aandoeningen zijn er wachttijden in de geestelijke gezondheidszorg. Het is mij zeer wel bekend dat het ouders en familieleden van patiënten met anorexia nervosa mede naar aanleiding van de lichamelijke toestand van de patiënt soms wanhopig worden. Mede daardoor heb ik bij het bestemmen van de wachtlijstgelden voor de ambulante geestelijke gezondheidszorg in 1998 eetstoornissen tot speerpunt gemaakt, dit wordt dit jaar en de komende jaren gecontinueerd. De Stichting Eetstoornissen Nederland (SEN) <voetnoot nummer="1"/>werkt momenteel aan een nota waarin oplossingen worden beschreven ten aanzien van de knelpunten die de SEN in haar eindrapport in november 1998 heeft gesignaleerd. De wachttijden vormen daar een onderdeel van. Na ontvangst van deze nota zal ik mij nader beraden. </antwoord>
      <antwoord nummer="5">Ik meen dat een samenloop van omstandigheden meer voor de hand ligt. In 1989 heeft de Gezondheidsraad een advies over het onderhavige onderwerp aan het departement uitgebracht. In die tijd was er nagenoeg geen gespecialiseerde zorg voor patiënten met een eetstoornis. Na het verschijnen van dat rapport is er door het departement in overleg met de instellingen beleid in gang gezet om de zorg voor patiënten met een eetstoornis daadwerkelijk te verbeteren. Daarnaast heeft de toenemende aandacht van de media en een toenemende bekendheid van gespecialiseerde behandelcentra naar alle waarschijnlijkheid bijgedragen aan een toename van het aantal patiënten dat zich aanmeldt voor behandeling. Op zichzelf is deze ontwikkeling een goede zaak, immers een goede behandeling in een vroeg stadium van de ziekte geeft een betere prognose. Ik acht het wel de verantwoordelijkheid van de instellingen opgebouwde expertise te onderhouden om de continuïteit van zorg te waarborgen. </antwoord>
      <antwoord nummer="6">Uit mijn antwoorden op de vragen 3, 4 en 5 moge duidelijk zijn dat het onderwerp door de jaren heen mijn aandacht heeft. Naar aanleiding van het artikel in De Volkskrant, waarin klachten van ouders ook stonden verwoord, heeft de Inspectie voor de Gezondheidszorg een telefonische informatieronde gehouden onder een aantal deskundigen uit het veld. De Inspectie zal in de eerstvolgende overleggen met GGZ-Nederland en de Nederlandse Vereniging voor Psychiatrie de toegankelijkheid in de Kinder- en Jeugdpsychiatrie aan de orde stellen en er zal meer aandacht worden gevraagd voor specifieke diagnostiek bij het opnamebeleid ten aanzien van patiënten met eetstoornissen. </antwoord>
      <antwoord nummer="7" voetnoot="2 3">De klinieken hebben de opnamecriteria losgelaten omdat alle patiënten die worden aangemeld even urgent zouden zijn. Er worden geen gewichtsgrenzen gehanteerd. De volgorde-bepaling van opname, wanneer er een plaats vrij komt, vindt over het algemeen plaats onder invloed van drie factoren: – het moment van aanmelding en het bijbehorende positieve advies voor klinische behandeling, – de mate van ernst van de stoornis, – de actuele situatie met betrekking tot de somatische zorg die een aangemelde patiënt ontvangt. Bij de jeugdigen wordt tevens in aanvulling op voornoemde factoren rekening gehouden met de draagkracht van een gezinssysteem. In België wordt de gehele somatische zorg voor patiënten met anorexia binnen de psychiatrie geboden. In Nederland wordt de medische zorg in geval van ernstige levensbedreigende situaties bij patiënten met anorexia in afstemming met de psychiatrie door internisten en kinderartsen in algemene ziekenhuizen geleverd. De Inspectie voor de Gezondheidszorg heeft recent een onderzoek afgerond naar de kwaliteit van de somatische zorg in de algemene psychiatrische ziekenhuizen. Uit de rapportage daarover in «Somatische zorg in APZ’en» <voetnoot nummer="2"/>blijkt dat de Inspectie van mening is dat de kwaliteit van de somatische zorg in de algemene psychiatrische ziekenhuizen voor verbetering vatbaar is. Het genoemde rapport treft u als bijlage aan. <voetnoot nummer="3"/>
      </antwoord>
      <antwoord nummer="8" voetnoot="3">Voor de antwoorden op deze vragen moge ik u kortheidshalve verwijzen naar het eindrapport van de SEN dat als bijlage is toegevoegd <voetnoot nummer="3"/>. </antwoord>
      <noten afkomstig="antwoord">
         <noot nummer="1">De SEN heette tot 1 januari 1999 Stuurgroep Eetstoornissen Nederland</noot>
         <noot nummer="2">Inspectie voor de Gezondheidszorg, juni 1999</noot>
         <noot nummer="3">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
