<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser-van Doorn (CDA) over de besteding van emancipatiebudgetten. (Ingezonden 16 maart 1998); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6776
</item>
         <item attribuut="Inhoud">Vragen over het functioneren van de Directie coördinatie emancipatiebeleid van het Ministerie van SZW en de voortgang van 'De Bundeling'.</item>
         <item attribuut="Rubriek">Welzijn (Emancipatie)</item>
         <item attribuut="Trefwoorden">Sociale Zaken en Werkgelegenheid (ministerie) Vrouwenemancipatie</item>
         <item attribuut="Vindplaats">Kamervragen met antwoord 1997-1998, nr. 947, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Visser-van Doorn</persoon>
         </item>
         <item attribuut="Datum_reaktie">1998-03-20</item>
         <item attribuut="Datum_indiening">1998-03-16</item>
         <item attribuut="Document-id">KVR6776</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1943" allpagenumbers="1943 1944 1945" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6776" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="947" onderwerp="" indiendatum="1998-03-16">
         <vrager partij="CDA" oorsprong="parlement">Visser-van Doorn</vrager>
         <vraagt-aan/>
      </vraagdata>
      <antwoorddata antwoorddatum="1998-03-20">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt u de mededeling dat diverse subsidieaanvragen uit de vrouwenbeweging in 1997 «op onduidelijke gronden» werden afgekeurd, en dat DCE in ’96 een tekort van enkele tonnen had? </vraag>
      <vraag nummer="2">Deelt u de in het artikel neergelegde kritiek op het loslaten van samenhangende en langlopende structuren in het emancipatiebeleid, en het vervangen hiervan door kortlopende projecten? </vraag>
      <vraag nummer="3">Bent u van mening dat naar aanleiding van de forse kritiek die door vrouwenorganisaties en deskundigen op de werkwijze van DCE onder Brouwer is geuit, een evaluatie van het functioneren van DCE op zijn plaats is? Zo neen, wat denkt de minister te doen om DCE beter te doen functioneren? </vraag>
      <vraag nummer="5">Deelt u de mening dat het vertrek van op twee na alle emancipatiedeskundigen in de afgelopen drie jaar de voortgang van doeltreffend emancipatiebeleid belemmert? </vraag>
      <vraag nummer="6">Kunt u de Kamer over de relatie van DCE met het werkveld informeren alsmede over de voortgang van «de Bundeling»? </vraag>
      <noten afkomstig="vraag">
         <noot nummer="1"/>
         <noot nummer="1">Bij de behandeling van de Nota Emancipatiebeleid 1998 – Kamerstuk 25 606, nr. 1 – in oktober hebben wij aangegeven het cruciaal te vinden dat een duidelijke band met het werkveld blijft bestaan. De recente publicaties over het functioneren van DCE geven ons aanleiding tot bezorgdheid</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Poppe en Oedayraj Singh Varma, ingezonden 12 maart 1998. </toelichting>
   <antwoorden aantal="5">
      <antwoord nummer="1">Van 1990 tot 1998 werden alle subsidieaanvragen beoordeeld op dezelfde gronden en wel op grond van de criteria geformuleerd in de brief van de Minister van Sociale Zaken en Werkgelegenheid (zie: «Emancipatieondersteuningsbeleid»; d.d. oktober 1989). Als zodanig zijn de gronden waarop een aanvraag wordt afgewezen dan ook helder. In totaal was er voor meerjarige en eenmalige subsidies een bedrag van f 11,741 mln beschikbaar in 1997. In 1997 was voor eenmalige subsidies een bedrag begroot van ca. f 874 000,–. Uiteindelijk is een bedrag besteed van ruim 1 mln. gulden vanwege de sterk gestegen aantallen aanvragen van eenmalige subsidies. De extra uitgaven voor eenmalige subsidies in 1997 zijn gefinancierd binnen de begroting van SZW (Staatsblad nr. 90, Wet 29 januari 1998). Uit de Financiële verantwoording voor het jaar 1996 blijkt dat er in 1996 geen tekort was op de begroting van DCE-subsidies. Conform de jaarrekening bleven de uitgaven voor meerjarige en eenmalige uitgaven in 1996 binnen de begroting (incl. mutaties) van 11,173 mln. In 1996 is een subsidiebedrag verstrekt voor eenmalige subsidies van 0,524 mln (Financiële verantwoording voor het jaar 1996/Kamerstuk 25479 nr. 18). </antwoord>
      <antwoord nummer="2">Neen. Er is sprake van een samenhangend emancipatiebeleid, voor de langere termijn gericht op een aantal essentiële thema’s en hoofdaandachtsgebieden. Deze zijn destijds door dit kabinet vastgelegd in de notitie «Emancipatie in Uitvoering» (1995) en met de Tweede Kamer enkele malen besproken, het meest recent tijdens het Algemeen Overleg van 10 december 1997. Het betreft de hoofdaandachtsgebieden: 1. arbeid, zorg en inkomen, 2. kennis, opleiding en technologie, 3. politieke en maatschappelijke besluitvorming, 4. seksuele rechten, 5. internationaal beleid. De twee verbindende thema’s in het emancipatiebeleid zijn «de dagindeling van de samenleving» en «het opsporen en wegnemen van het ongezien onderscheid naar sekse». Op de verschillende terreinen wordt beleid ontwikkeld en uitgevoerd, in samenspraak met deskundigen, betrokken (vrouwen)organisaties en in veel gevallen met meerdere departementen gezamenlijk. De breder gestelde doeleinden op de verschillende thema’s en hoofdaandachtsgebieden worden daarbij in een aantal gevallen uitgewerkt in concrete activiteiten en projecten met hun eigen doelstellingen. Deze passen in het beleidskader van het kabinet en hebben zodoende altijd een relatie met langlopend beleid. Daarnaast is uiteraard ook iedere bewindspersoon individueel aanspreekbaar op zijn of haar eigen departementale emancipatiebeleid. Zoals is opgemerkt in het Algemeen Overleg van 10 december jl. is de emancipatie nog niet «af» en blijft ondersteuning nodig van de ontwikkeling naar een geëmancipeerde samenleving. De fase waarin het emancipatiebeleid nu verkeert, vereist echter een aangepaste werkwijze. Naast het – ook op minder zichtbare wijze – permanent bewaken en stimuleren van emancipatiedoelen en – processen, is er nu meer aandacht voor het mobiliseren van steun voor de uitvoering van beleidsdoelen in allerlei segmenten van de samenleving. En juist dat gebeurt door middel van afgebakende en concrete projecten en campagnes, waarin zichtbaarheid een belangrijke rol speelt. Daarbij valt onder meer te denken aan: * de campagne Opportunity in bedrijf – in navolging van het succesvolle Engelse initiatief – om het aantal vrouwen op management posities in het bedrijfsleven te vergroten, * de commissie Dagindeling, die praktische oplossingen inventariseert voor de tijd/ruimteproblematiek in relatie tot het combineren van arbeid en zorg, en * de ministeriële conferentie over de bestrijding van vrouwenhandel tijdens het Nederlandse EU-voorzitterschap die heeft geleid maatregelen tegen vrouwenhandel, neergelegd in de Verklaring van Den Haag. Voor 1998 is er voor gekozen om met name in te zetten op: de voorkoming en bestrijding van geweld tegen vrouwen in het kader van mensenrechten van vrouwen, en de combinatie van arbeid en zorg, naar aanleiding van de herdenking van de tentoonstelling vrouwenarbeid uit 1898. Hierbij speelt de overheid een stimulerende rol in wisselwerking met bedrijven, sociale partners en andere maatschappelijke organisaties. Deze beleidsinitiatieven worden uitgevoerd conform de Voortgangsbrief Emancipatiebeleid 1997–1998 (kamerstuk, 25 606, nr. 1). Gezien de keuze van het kabinet voor de «mainstreaming» van het emancipatiebeleid gaat bijzondere aandacht uit naar het verbinden en inbedden van emancipatiedoelen in het zogeheten reguliere beleid. Dit wordt vooral ondersteund door het investeren in instrumentontwikkeling ten behoeve van anderen, zoals de emancipatie-effectrapportage en een systeem voor beleidsmonitoring. De emancipatie-effectrapportage wordt binnen de rijksoverheid steeds meer toegepast, terwijl er nauw wordt samengewerkt met lokale en provinciale overheden om het instrument ook voor hen geschikt te maken. Tenslotte scheppen (voorgenomen) wetgeving en beleid de voorwaarden voor een geëmancipeerde samenleving. Ik herinner in dit verband onder meer aan het grotere budget voor kinderopvang en buitenschoolse opvang en de wetsvoorstellen inzake ouderschapsverlof en loopbaanonderbreking. Mainstreaming komt ook tot uiting in de nota «Kansen op combineren» (kamerstuk 22 667, nr. 1) die mede gebaseerd is op de adviezen van de Commissie Toekomstscenario’s, maar ook in de projecten van het Ministerie van Binnenlandse Zaken gericht op de kansen van vrouwen binnen politieke partijen. Samen met het Ministerie van Buitenlandse Zaken is de voorbereiding, uitvoering en het vervolgbeleid van de VN-vrouwenconferentie in Beijing vorm gegeven. Deze beleidsinitiatieven worden uitgevoerd conform de Voortgangsbrief Emancipatiebeleid. In het Algemeen Overleg van 10 december jl. heeft hierover een </antwoord>
      <antwoord nummer="3">Het beleid wordt, zoals hierboven aangegeven, uitgevoerd conform de in december met de Kamer besproken Voortgangsbrief Emancipatiebeleid. Met grote inzet en deskundigheid wordt door de Directie invulling gegeven aan het door mij vastgestelde beleid. Ik zie daarin geen aanleiding voor een evaluatie van de werkwijze van DCE. Overigens kan ik hierbij anderszins aantekenen, dat in het kader van een evaluatie van de departementale reorganisatie (van 1995) op verzoek van de directeur DCE in januari 1997 een evaluatie-onderzoek van de interne organisatie van DCE is uitgevoerd. Als uitvloeisel van die evaluatie zijn de relevante aandachtspunten ter hand genomen. </antwoord>
      <antwoord nummer="4">DCE functioneert inmiddels al weer zo’n anderhalf jaar op (vrijwel) volle sterkte. De suggestie in de vraag besloten dat binnen DCE vrijwel geen emancipatiedeskundigheid aanwezig zou zijn, deel ik niet. Nadat in het kader van de reorganisatie van het departement in 1995 een aantal medewerkers gebruik hebben gemaakt van de mogelijkheid om op andere plekken van het departement werkzaam te zijn, is een aantal nieuwe beleidsmedewerkers waaronder een aantal oud-medewerkers van de Emancipatieraad en deskundigen uit het veld aangetrokken. </antwoord>
      <antwoord nummer="6">Zoals reeds naar voren is gekomen bij de behandeling van de Voortgangsbrief Emancipatiebeleid in december 1997 acht ik het uitermate belangrijk dat er een goede werkrelatie met het veld bestaat en zonodig verder wordt ontwikkeld. DCE onderhoudt vele contacten en netwerken, zowel structureel als op ad hoc basis. Bij het ontwikkelen en uitwerken van beleidsinitiatieven worden vrijwel altijd organisaties uit het veld betrokken. * De Bundeling is in januari gestart met haar werkzaamheden en heeft in het kader van de voorbereiding van de CSW in maart 1998 reeds een briefing van NGO’s met de delegatie verzorgd. * Er zijn nauwe contacten over de opening en de slotmanifestatie tijdens het «herdenkingsjaar» 100 jaar tentoonstelling vrouwenarbeid met respectievelijk het IIAV en de NVR. * Er wordt intensief samengewerkt zoals bekend met Opportunity in Bedrijf zowel door de DCE als de diverse departementen. * Ter versterking van de relatie tussen het emancipatiebeleid op nationaal, provinciaal en lokaal niveau organiseerden de provinciale emancipatiebureaus en DCE gezamenlijk een werkconferentie over beleidsstrategieën. * Samen met het ministerie van Binnenlandse Zaken nam DCE verder het initiatief tot een drietal brainstormsessies met deskundigen en betrokkenen uit het veld, over vervolgbeleid ter bevordering van het aantal vrouwen in politiek en openbaar bestuur. * Een voorbeeld van een structureel netwerk dat op initiatief van DCE is opgebouwd, is het Overlegkader Vrouwen uit Minderheden (OVM), waarmee regelmatig beleidsvoornemens worden besproken. * Bij de voorbereiding en uitvoering van het project «Mensenrechten van vrouwen: voorkoming en bestrijding van geweld tegen vrouwen», tenslotte, is het veld op verschillende manieren nauw betrokken geweest. Transact – bureau voor seksespecifieke hulpverlening – heeft twee vooronderzoeken verricht. Eén naar de stand van zaken in het beleid van de rijksoverheid en één naar «good practices» op lokaal niveau. De hieruit verkregen inzichten vormden de basis voor een bespreking met een vijftigtal deskundigen en betrokkenen op de verschillende onderdelen van de problematiek (signalering, preventie, politie, justitie, hulpverlening). Dit heeft geleid tot aanbevelingen voor een interdepartementaal plan van aanpak, dat door de betrokken departementen (SZW, VWS, Justitie, BiZa, OCW) zal worden opgesteld. De aanbevelingen hebben inmiddels al een belangrijke rol gespeeld tijdens de internationale expertmeeting die in het kader van hetzelfde project op 4 en 5 februari heeft plaatsgevonden, afgesloten met een publieksbijeenkomst in de Ridderzaal. Een en ander heeft gediend tot voorbereiding van de Nederlandse inbreng in de VN Commission on the Status of Women en de Commission on Human Rights, die dit jaar beide vergaderen over mensenrechten van vrouwen. Ik concludeer dus dat rond de vele betrokkenheid van het werkveld bij de verdere ontwikkeling van het emancipatiebeleid. </antwoord>
      <noten afkomstig="antwoord"/>
   </antwoorden>
</kvr>
