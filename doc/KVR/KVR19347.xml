<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de ministers van Sociale Zaken en Werkgelegenheid en van Volkshuisvesting, Ruimtelijke Ordening en Milieubeheer over mogelijke daling van huursubsidiebijdrage. (Ingezonden 22 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19347
</item>
         <item attribuut="Inhoud">Mensen met deels een uitkering en deels een inkomen worden gekort op de huursubsidie omdat hun belastbaar inkomen is gestegen door het afschaffen van de vrijlatingsregeling en de regeling voor een dubbele heffingskorting. Het netto-inkomen is niet gestegen, waardoor hun besteedbaar inkomen fors achteruit gaat.</item>
         <item attribuut="Rubriek">Inkomen en rechtspositie (Inkomens) Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Besteedbaar inkomen Huursubsidies</item>
         <item attribuut="Vindplaats">Kamervragen met antwoord 2003-2004, nr. 710, Tweede Kamer</item>
         <item attribuut="Vraagnr_bij_indiening">2030405190</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2004-01-27</item>
         <item attribuut="Datum_indiening">2003-12-22</item>
         <item attribuut="Document-id">KVR19347</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1505" allpagenumbers="1505 1506" vetnummer="2030405190" code="0304tkkvr710" lopendefooter="Tweede Kamer, vergaderjaar 2003–2004, Aanhangsel" filenaam="KVR19347" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="710" onderwerp="" indiendatum="2003-12-22">
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Sociale Zaken en Werkgelegenheid en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="27 januari 2004), Zie ook Aanhangsel Handelingen nr. 696, vergaderjaar 2003–2004">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Herinnert u zich uw antwoorden op de vragen 87 en 88 bij de begroting van Volkshuisvesting, Ruimtelijke Ordening en Milieubeheer? <voetnoot nummer="1"/>Herinnert u zich daarnaast de motie Van Gent c.s. over gedupeerde banenpoolers? Herinnert u zich daarnaast de brieven van uw ambtsvoorgangers naar aanleiding van deze motie? <voetnoot nummer="2"/>
      </vraag>
      <vraag nummer="2">Is het u bekend dat mensen met deels een (bijstands)uitkering en deels inkomen uit arbeid, door de afschaffing van de vrijlatingsregeling voor bijverdiensten en afschaffing van de regeling voor een dubbele heffingskorting, met ingang van 1 juli 2003 fors gekort worden op hun huursubsidiebijdrage? </vraag>
      <vraag nummer="3">Erkent u dat het netto-inkomen van deze groep mensen, ceteris paribus, niet is gewijzigd, maar dat enkel het belastbaar inkomen is gestegen? </vraag>
      <vraag nummer="4">Hoeveel huishoudens zien zich, als gevolg van deze stijging van het belastbaar inkomen, geconfronteerd met een daling van de huursubsidiebijdrage? Wat is het gemiddelde bedrag waarmee de huursubsidie voor deze groep omlaag gaat? </vraag>
      <vraag nummer="5">Vindt u het rechtvaardig dat mensen, door een wijziging in de fiscale wetgeving, er in hun netto besteedbaar inkomen fors op achteruit gaan? Zo ja, waarom? </vraag>
      <vraag nummer="6">Herinnert u zich dat in een vergelijkbare situatie, namelijk voor een groep voormalige banenpoolers, bij ministeriële regeling een overgangsregime is ingesteld om het verlies van huursubsidie over drie jaar uit te smeren? </vraag>
      <vraag nummer="7">Bent u bereid om, gezien de plotselinge en grote daling van de huursubsidiebijdrage voor genoemde groep gedupeerden, eenzelfde overgangsregeling als voor de ex-banenpoolers op te stellen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 200 XI" documentnummer="10">Kamerstuk 29 200 XI, nr. 10</noot>
         <noot nummer="1" documenttype="Kamerstuk" kamerstuk-id="26 200 XV, nrs. 76, 82 en 85">Kamerstuk 26 200 XV, nrs. 76, 82 en 85</noot>
      </noten>
   </vragen>
   <antwoorden aantal="6">
      <antwoord nummer="1">Ja, deze antwoorden hadden betrekking op de in uw vraag 2 en 3 aangehaalde gevolgen van een wijziging in het fiscale regime per 1 januari 2001 voor wat betreft de doorwerking in de huursubsidie vanaf het tijdvak 2002/2003. De motie Van Gent c.s. van juli 1999 (Kamerstuk 29 200 XI, nr. 10) over gedupeerde banenpoolers en de brieven van onze ambtsvoorgangers over deze kwestie zijn ons eveneens bekend (zie ook het antwoord op vraag 6 en 7). </antwoord>
      <antwoord nummer="2">Ons is bekend dat de afschaffing per 1 januari 2001 van de dubbele toepassing van de belastingvrije som – die alleen voor bijstandsgerechtigden gold – tot een vermindering van de huursubsidiebijdrage kan leiden bij bijstandsgerechtigden die een vrijlating hebben van inkomsten uit arbeid. </antwoord>
      <antwoord nummer="3">Voor bijstandsgerechtigden met een inkomensvrijlating is per 1 januari 2001 het met hun netto inkomen corresponderende belastbare inkomen gelijkgetrokken met dat van andere belastingplichtigen met een qua hoogte vergelijkbaar netto inkomen. Tot genoemde datum gold dat bij bijstandsgerechtigden, anders dan bij andere belastingplichtigen, de belastingvrije som zowel bij de bijstandsuitkering als bij de andere inkomsten kon worden toegepast. Dit leidde voor bijstandsgerechtigden tot een lager belastbaar inkomen dan voor andere belastingplichtigen die in overigens vergelijkbare omstandigheden verkeerden. Bij gevolg hadden bijstandsgerechtigden met een inkomensvrijlating, ten opzichte van de andere belastingplichtigen, een voordeel bij de huursubsidie. Met de Belastingherziening 2001 is een einde gemaakt aan deze onbedoelde ongelijkheid. </antwoord>
      <antwoord nummer="4">Gegevens over de exacte aantallen zijn niet beschikbaar, onder andere omdat de huursubsidie wordt bepaald op basis van verzamelinkomen. De bron van inkomen is hierbij niet relevant en wordt ook niet geregistreerd. Het gaat naar verwachting om een beperkte groep, waarbij het gemiddeld effect op de bijdrage circa 60 euro per maand bedraagt. </antwoord>
      <antwoord nummer="5">Door de wijziging in de fiscale wetgeving is er een einde gekomen aan de rechtsongelijkheid bij inkomensafhankelijke regelingen tussen bijstandsgerechtigden met een inkomensvrijlating en andere belastingplichtigen met een qua hoogte gelijk netto besteedbaar inkomen. Tevens is een einde gemaakt aan het armoedevaleffect van de dubbele toepassing van de belastingvrije som. </antwoord>
      <antwoord nummer="6 en 7">De aangehaalde situatie van de groep voormalige banenpoolers is niet vergelijkbaar met die van bijstandsgerechtigden met een inkomensvrijlating. Bij de voormalige banenpoolers was er sprake van een samenloop van wetswijzigingen (afschaffing banenpoolregeling, invoering Wet Inschakeling Werkzoekenden, afschaffing Wet Vermeend/Moor) die in hun onderlinge samenhang is aangepakt en waarbij de overgangsregeling een van de maatregelen was. Bedoelde wetswijzigingen hadden een bestendige invloed op de inkomenspositie van de betrokkenen. Dat geldt niet voor de inkomensvrijlating uit de Algemene bijstandswet die met de invoering van de Wet werk en bijstand is afgeschaft. Een overgangsregeling zou de bereikte verkleining van de armoedeval goeddeels te niet doen. Het opstellen van een overgangsregeling is daarom niet aan de orde, ook omdat dit het in het Hoofdlijnenakkoord verwoorde streven naar verdere harmonisatie en stroomlijning van inkomensafhankelijke regelingen zou bemoeilijken. </antwoord>
      <noten afkomstig="antwoord"/>
   </antwoorden>
</kvr>
