<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel en De Wit (beiden SP) aan de minister van Verkeer en Waterstaat en de minister van Sociale Zaken en Werkgelegenheid over agressie in het openbaar vervoer. (Ingezonden 7 mei 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9775
</item>
         <item attribuut="Inhoud">Vragen over de toenemende agressie in het openbaar vervoer, het mijden van tram of metro door een groeiend aantal reizigers en verdubbeling van het aantal toezichthouders in tram, metro en bus.</item>
         <item attribuut="Rubriek">Criminaliteit en openbare orde (Handhaving openbare orde) Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Openbare orde en veiligheid</item>
         <item attribuut="Vindplaats">Kamervragen met antwoord 1998-1999, nr. 1735, Tweede Kamer</item>
         <item attribuut="Vraagnr_bij_indiening">2989912750</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
            <persoon partij="SP">De Wit</persoon>
         </item>
         <item attribuut="Datum_reaktie">1999-07-13</item>
         <item attribuut="Datum_indiening">1999-05-07</item>
         <item attribuut="Document-id">KVR9775</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3475" allpagenumbers="3475 3476" vetnummer="2989912750" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9775" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1735" onderwerp="" indiendatum="1999-05-7">
         <vrager partij="SP" oorsprong="parlement">Van Bommel</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Verkeer en Waterstaat en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="13 juli 1999), zie ook Aanhangsel Handelingen nr. 1519, vergaderjaar 1998–1999">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Noodkreet openbaar vervoer»? <voetnoot nummer="1"/>
      </vraag>
      <vraag nummer="2">Is het waar, dat agressie in het openbaar vervoer steeds vaker en in steeds meer vormen voorkomt en dat hierdoor een groeiend aantal reizigers de metro of de tram mijdt? </vraag>
      <vraag nummer="3">Hoe staat u tegenover een verdubbeling van het aantal toezichthouders in tram, metro en bus, zoals gevraagd door de vervoersbedrijven GVB, RET en HTM? </vraag>
      <vraag nummer="4">Erkent u de door deze vervoersbedrijven geschetste problemen rond de toezichthouders die onder «de Melkertregeling» vallen? </vraag>
      <vraag nummer="5">Hoe staat u tegenover de door genoemde bedrijven bepleite verruiming van verantwoordelijkheden en het in verband daarmee geven van extra scholing? </vraag>
      <vraag nummer="6">Wat is uw commentaar op het hoge ziekteverzuim van de toezichthouders? </vraag>
      <vraag nummer="7">Wat vindt u van de relatie die gelegd wordt tussen dit hoge ziekteverzuim en de structureel te lage beloning van deze toezichthouders? </vraag>
      <vraag nummer="8">Geven deze nieuwe ervaringen met de beloning van de Melkertbanen u geen aanleiding voor de toezichthouders een hogere beloning mogelijk te maken? Zo neen, waarom niet? </vraag>
      <vraag nummer="9">Bent u bereid de subsidie die de overheid per Melkertbaan betaalt rechtstreeks aan de vervoersbedrijven uit te keren om deze bedrijven meer ruimte te bieden om de toezichthoudende taken te organiseren? </vraag>
      <noten afkomstig="vraag">
         <noot nummer="1" datum="1999-05-6" bron="Algemeen Dagblad">Algemeen Dagblad, 6 mei 1999</noot>
      </noten>
   </vragen>
   <antwoorden aantal="9">
      <antwoord nummer="1">Ja. Tevens heb ik kennis genomen van de in het artikel genoemde expresbrief inzake de bevordering van de sociale veiligheid in het stedelijk openbaar vervoer, die door de grootstedelijke vervoerbedrijven GVB, NV HTM en RET is opgesteld; deze brief is mij door een delegatie van de bedrijven onlangs aangeboden. Ik hecht grote waarde aan de sociale veiligheid in het openbaar vervoer en ben dan ook van mening dat probleempunten die zich hierbij aandienen serieuze aandacht verdienen. Binnen ieders eigen verantwoordelijkheid moet daarom constructief naar een oplossing worden gezocht. Samen met het departement van Sociale Zaken en Werkgelegenheid zal mijn departement in overleg treden met betrokken overheden en vervoerbedrijven om binnen de bestaande regelingen naar mogelijke oplossingen te zoeken. Ik zal de Kamer daar in het najaar separaat over informeren, mede tegen de achtergrond van het onlangs door het kabinet uitgebrachte lntegraal Veiligheidsprogramma (IVP). Hierin wordt de zorg voor veiligheid nog eens benadrukt als één van de belangrijkste voorwaarden voor een gezonde en goed functionerende samenleving en daarmee als één van de kerntaken van de overheid. </antwoord>
      <antwoord nummer="2">In de genoemde expresbrief wordt er melding van gemaakt dat agressie in het openbaar vervoer steeds vaker en in steeds meer vormen voorkomt. Het betreft vernielingen aan wachtruimtes en aan het rijdend materieel, het verstoren van de dienstregeling (trekken aan de noodrem, obstakels leggen op de rails) en het lastig vallen van personeel en reizigers (zakkenrollerij, pesterijen en fysiek geweld). Hierdoor voelen reizigers zich niet meer op hun gemak in het openbaar vervoer en het rijdend personeel verliest soms het plezier in het werk. In de brief wordt aangegeven dat het gevolg hiervan is dat een deel van het publiek – met name de ouderen – het openbaar vervoer mijdt en dat het verzuim onder het personeel toeneemt. De mate waarin hierdoor minder gebruik wordt gemaakt van het openbaar vervoer is mij niet bekend. </antwoord>
      <antwoord nummer="3">De wijze waarop de toezichthoudende taak wordt ingevuld en het aantal mensen dat daarmee is gemoeid, is een verantwoordelijkheid van de betreffende gemeenten en vervoerbedrijven. </antwoord>
      <antwoord nummer="4">In afwachting van het nader overleg met de steden kan ik daar op dit moment nog geen uitspraak over doen. </antwoord>
      <antwoord nummer="5">Wat betreft het aspect van verruiming van verantwoordelijkheden van werknemers merk ik op dat dit primair een kwestie van sociale partners is. Indien het gaat om banen die worden gefinancierd ingevolge de regeling I/D-banen moet wel worden voldaan aan de voorwaarde dat de beloning niet hoger mag zijn dan 130% van het wettelijk minimumloon, exclusief toeslagen vanwege onregelmatige werktijden. Ten aanzien van het volgen van scholing wijs ik erop dat met ingang van 1 januari 1999 de mogelijkheden voor scholing in de regeling I/D-banen zijn verruimd in die zin dat vanaf het begin van het dienstverband het niveau van de scholing gericht kan zijn op het vergroten van de kansen van de werknemer op doorstroming naar andere dienstbetrekkingen. Uit het bedrag voor aanvullende kosten dat in het lump sum bedrag is opgenomen, kan de gemeente daarvoor geld aan de werkgever ter beschikking stellen. </antwoord>
      <antwoord nummer="6">Er zijn grote verschillen in de percentages van het ziekteverzuim van toezichthouders ingevolge de I/D-banenregeling bij het openbaar vervoer tussen de gemeenten Amsterdam, Rotterdam en Den Haag; deze bedragen respectievelijk 28%, 26% en 11%. Ik constateer dat niet alleen het ziekteverzuim van toezichthouders in het openbaar vervoer hoog is, maar eveneens van trambestuurders en controleurs. Blijkens informatie van de betrokken vervoersbedrijven is het ziekteverzuim onder de trambestuurders/controleurs bij respectievelijk het GVB Amsterdam 20%, bij de RET Rotterdam 15% en bij de HTM Den Haag 13%. In het algemeen wijs ik erop dat het ziekteverzuim van werknemers die uit hoofde van hun functie regelmatig in contact met het publiek komen, hoog is. Niet alleen ik, maar ook de vervoerbedrijven zijn die mening toegedaan. In dit verband merk ik op dat de werkgevers primair verantwoordelijk zijn voor terugdringing van het ziekteverzuim. </antwoord>
      <antwoord nummer="7">Gelet op het eveneens hoge ziekteverzuim onder trambestuurders en controleurs zie ik geen directe relatie tussen het ziekteverzuim van toezichthouders bij het openbaar vervoer en hun beloning. </antwoord>
      <antwoord nummer="8">In het kader van de aanpassing van de regeling I/D-banen per 1 januari 1999 is wat betreft de beloning eveneens een wijziging opgenomen. De maximale beloning van de instroombanen is gesteld op 130% van het wettelijk minimumloon, exclusief toeslag voor het werken op onregelmatige tijden (ORT). Met ingang van 1 januari 2000 zal het mogelijk zijn een maximale beloning van 150% van het wettelijk minimumloon, exclusief ORT, te betalen. Dit heeft dan betrekking op de doorstroombanen, waarvoor een wat hogere kwalificatie is vereist dan voor de instroombanen. Maken werkgevers banen waarvan de beloning meer bedraagt dan 150%, dan kunnen zij dit niet doen binnen het kader van de regeling I/D-banen. </antwoord>
      <antwoord nummer="9">De doelstellingen van het instrument I/D-banen zijn tweeledig. Allereerst gaat het om terugdringing van de langdurige werkloosheid en dit kan vooralsnog alleen worden gerealiseerd binnen het kader van deze specifieke regeling. Voorts gaat het om uitbreiding van de dienstverlening aan de burger. De huidige regeling biedt geen mogelijkheid de subsidie rechtstreeks aan de vervoerbedrijven uit te keren. Overigens ben ik wel bereid in overleg met betrokkenen te bezien welke andere mogelijkheden er zijn de gesignaleerde knelpunten op te lossen. </antwoord>
      <noten afkomstig="antwoord"/>
   </antwoorden>
</kvr>
