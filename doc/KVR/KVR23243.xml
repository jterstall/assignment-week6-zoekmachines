<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de minister voor Vreemdelingenzaken en Integratie over de opvang van moslimmeisjes die bang zijn om te worden uitgehuwelijkt. (Ingezonden 11 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23243
</item>
         <item attribuut="Inhoud">Vragen over bericht dat opvanghuizen in de Randstad steeds vaker rond de zomervakantie moslimmeisjes over de vloer krijgen die van huis vluchten, uit angst voor uithuwelijking tijdens de vakantie naar het land van herkomst. Hoe verhoudt de uithuwelijking van meisjes door hun ouders (tegen hun wil) zich tot het streven naar integratie en het recht van burgers op vrije partnerkeuze?</item>
         <item attribuut="Rubriek">Cultuur en taal (Overig) Welzijn (Vrouwen)</item>
         <item attribuut="Trefwoorden">Godsdiensten Minderheden Vrouwen</item>
         <item attribuut="Vindplaats">Kamervragen met antwoord 2004-2005, nr. 1852, Tweede Kamer</item>
         <item attribuut="Vraagnr_bij_indiening">2040512550</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2005-06-13</item>
         <item attribuut="Datum_indiening">2005-04-11</item>
         <item attribuut="Document-id">KVR23243</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3939" allpagenumbers="3939 3940" vetnummer="2040512550" code="0405tkkvr1852" lopendefooter="Tweede Kamer, vergaderjaar 2004–2005, Aanhangsel" filenaam="KVR23243" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1852" onderwerp="" indiendatum="2005-04-11">
         <vrager partij="CDA" oorsprong="parlement">Sterk</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="13 juni 2005), zie ook Aanhangsel Handelingen nr. 1574, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht dat de opvanghuizen in de Randstad steeds vaker rond de zomervakantie moslimmeisjes over de vloer krijgen die van huis vluchten omdat ze bang zijn uitgehuwelijkt te worden tijdens de vakantie naar het land van herkomst? <voetnoot nummer="1"/>
      </vraag>
      <vraag nummer="2">Hebben alleen opvanghuizen in de Randstad hier mee te maken of wordt de vrouwenopvang in andere delen van Nederland ook in toenemende mate geconfronteerd met dit fenomeen? Zo ja, hebt u hier gegevens van? </vraag>
      <vraag nummer="3">Is bekend hoeveel meisjes (en jongens) per jaar hun toevlucht zoeken tot een opvanghuis uit angst voor uithuwelijking? </vraag>
      <vraag nummer="4">Hoe beoordeelt u in het licht van de integratie het feit dat deze meisjes tegen hun wil worden uitgehuwelijkt door hun ouders? </vraag>
      <vraag nummer="5">Deelt u de mening dat gedwongen uithuwelijking in strijd is met het recht van burgers op vrije partnerkeuze? </vraag>
      <vraag nummer="6">Wat gaat u ondernemen om te zorgen dat deze gedwongen uithuwelijking op zo kort mogelijke termijn stopt? </vraag>
      <vraag nummer="7">Wat vindt u in dit kader van een verbod op neef-nicht huwelijken, omdat daarbij zelden sprake is van een vrij gekozen huwelijk? </vraag>
      <noten afkomstig="vraag">
         <noot nummer="1" datum="2005-04-5" bron="Algemeen Dagblad">Algemeen Dagblad, 5 april 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Op verzoek van de staatssecretaris van Volksgezondheid, Welzijn en Sport heeft de Federatie Opvang bij de vrouwenopvanginstellingen de vraag uitgezet of zij inzicht hebben in de aard en omvang van opvang van vrouwen die te maken hebben met een dreiging van een gedwongen huwelijk. Elf instellingen hebben gegevens geleverd. Uit deze gegevens komt het volgende beeld naar voren. Niet alleen opvanghuizen in de Randstad hebben te maken met meisjes die vrezen gedwongen uitgehuwelijkt te worden. Aangegeven wordt dat opvang buiten de Randstad soms te verkiezen valt in verband met de aanwezigheid van familie en grotere allochtone gemeenschappen in de grote steden. Verder bestaat bij de vrouwenopvang niet de indruk dat er sprake is van een grote toename van het fenomeen. Cijfers over de omvang zijn niet beschikbaar, omdat «dreigend gedwongen huwelijk» als item niet standaard is opgenomen in de registratie van de vrouwenopvang. </antwoord>
      <antwoord nummer="4, 5 en 6">Het recht op vrije partnerkeuze is in verschillende internationale verdragen vastgelegd, bijvoorbeeld in het VN-vrouwenverdrag. Regelen ouders een huwelijk voor hun kind tegen diens wil of zonder diens toestemming, dan handelen zij in strijd met het principe van de vrije partnerkeuze. Ik keur dat ten zeerste af. Vanuit het integratiebeleid zie ik het bestaan van gedwongen huwelijken in Nederland als een indicatie dat betrokkenen (ouders) een sterke oriëntatie hebben op de eigen groep en cultuur en een grote afstand vertonen tot de Nederlandse samenleving. Ook vind ik het fenomeen gedwongen huwelijken strijdig met het streven van dit kabinet om de emancipatie en integratie van allochtone vrouwen en meisjes in Nederland te bevorderen. De verhoging van de leeftijdsgrens van 18 naar 21 jaar voor gezinsvorming, die dit kabinet heeft gerealiseerd, beschouw ik als een van de maatregelen die mede bijdragen aan de bevordering van een vrije partnerkeuze. Daarnaast heb ik de Adviescommissie voor Vreemdelingenzaken ACVZ gevraagd mij te adviseren over mogelijkheden om via beleid het verschijnsel van gedwongen huwelijken in de Nederlandse context te kunnen bestrijden. Dit advies wordt eind juni verwacht. </antwoord>
      <antwoord nummer="7" voetnoot="1">Initiatieven die als doel hebben een vrije partnerkeuze te bevorderen, dienen tevens te zijn gestoeld op een besef dat familierelaties als verschijnsel wereldwijd bekend is en ook in de Turkse en Marokkaanse culturen voorkomt. Hierbij is ook te wijzen op mogelijke gezondheidsrisico’s voor kinderen die uit een neef-nicht-huwelijk worden geboren <voetnoot nummer="1"/>. Een verbod op neef-nicht huwelijken heeft in Nederland nimmer bestaan. Een invoering van een verbod op huwelijken tussen neven en nichten als middel om het verschijnsel gedwongen huwelijken te bestrijden, acht ik disproportioneel, en kan in de praktijk ontduiking uitlokken en wellicht ook goede gezondheidsvoorlichting in de weg staan. In reactie op het eerdergenoemde ACVZ-advies zal ik u informeren over beleid inzake gedwongen huwelijken. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2004–2005, Aanhangsel, 1077–1079</noot>
      </noten>
   </antwoorden>
</kvr>
