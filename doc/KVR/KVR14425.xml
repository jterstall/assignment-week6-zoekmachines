<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Scheltema-de Nie (beiden D66) aan de ministers van Justitie en van Binnenlandse Zaken en Koninkrijksrelaties over de veiligheid in Nederland. (Ingezonden 9 oktober 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14425
</item>
         <item attribuut="Inhoud">Vragen naar aanleiding van een vermelding in het rapport van de Raad van Hoofdcommissarissen over het (enorme) aantal niet in behandeling genomen aangiften van misdrijven als straatroof en inbraak.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteitsbestrijding</item>
         <item attribuut="Vindplaats">Kamervragen met antwoord 2001-2002, nr. 102, Tweede Kamer</item>
         <item attribuut="Vraagnr_bij_indiening">2010200870</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">2001-10-11</item>
         <item attribuut="Datum_indiening">2001-10-09</item>
         <item attribuut="Document-id">KVR14425</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="207" allpagenumbers="207 208 209" vetnummer="2010200870" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14425" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="102" onderwerp="" indiendatum="2001-10-9">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Scheltema-de Nie</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-10-11">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hoe verhoudt zich de vermelding in het rapport van de Raad van Hoofdcommissarissen dat de politie jaarlijks één miljoen aangiften van misdrijven niet in behandeling neemt, tot de vermelding in de nota Criminaliteitsbeheersing <voetnoot nummer="1"/>dat er jaarlijks ongeveer 80.000 aangiften niet in behandeling worden genomen? <voetnoot nummer="2"/>
      </vraag>
      <vraag nummer="2">Hoe vaak komt het gemiddeld voor dat misdrijven als straatroof, mishandeling en woninginbraak niet in behandeling worden genomen? Waarom staat in de nota Criminaliteitsbeheersing dat burgers in Nederland in vergelijking met het buitenland minder vaak slachtoffer worden van dit soort zware misdrijven, terwijl Nederland inmiddels behoort tot de top drie van Europese Landen waar criminaliteit de meeste slachtoffers maakt? </vraag>
      <vraag nummer="3">Op welke punten behoeft de nota Criminaliteitsbeheersing aanpassing naar aanleiding van de analyse van de Raad van Hoofdcommissarissen? Bent u bereid hierover tijdig voor het notaoverleg van 29 oktober 2001 aan de Kamer te berichten? </vraag>
      <vraag nummer="4" voetnoot="3">Herinnert u zich uw antwoorden op onze kamervragen over de technische recherche in Amsterdam-Amstelland <voetnoot nummer="3"/>en meer in het bijzonder uw antwoord dat er op dit moment geen sprake is van een enorme onderbezetting binnen het korps? Hoe verhoudt zich dit antwoord tot het rapport van Spectra BV van 30 juni 2001, waaruit blijkt dat de relatieve sterkte van de Technische Recherche maximaal 79 procent lager is dan die van andere grote korpsen? </vraag>
      <vraag nummer="5">Bent u nog steeds van mening dat u juist geïnformeerd bent door de korpsleiding van het regionale politiekorps Amsterdam-Amstelland over de situatie in de betreffende regio? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 834" documentnummer="2">Kamerstuk 27 834, nr. 2</noot>
         <noot nummer="2" datum="2001-10-6" bron="Volkskrant">Volkskrant, 6 oktober 2001</noot>
         <noot nummer="3" documenttype="Kamervragen" documentnummer="1420">Aanhangsel Handelingen, nr. 1420, Vergaderjaar 2000–2001.</noot>
      </noten>
   </vragen>
   <antwoorden aantal="3">
      <antwoord nummer="1">Het werkdocument «Misdaad laat zich tegenhouden» van de projectgroep Opsporing van de Raad van Hoofdcommissarissen (het «rapport Van Riessen») is eind vorige week in afschrift aan onze ministeries gezonden. Het werkdocument, dat een advies bevat over de aanpak bestrijding en opsporing van criminaliteit, heeft niet meer dan de status van een discussiestuk voor de Nederlandse politie. Het zal worden gebruikt om een startnotitie te maken alvorens tot een definitieve opvatting van de Raad van Hoofdcommissarissen te komen. Aanleiding voor het werkdocument is de overtuiging bij de korpschefs dat de bestrijding en opsporing van de bovenregionale, nationale en internationale criminaliteit beter moet worden georganiseerd, dat Nederland aan zijn internationale verplichtingen moet kunnen voldoen en dat de politie moet voorkomen dat op den duur de legitimiteit van de politie wordt aangetast door het onvoldoende reageren op strafbare feiten. Het betreft vraagstukken die ook in de nota «Criminaliteitsbeheersing», die wij 26 juni 2001 aan Uw Kamer hebben aangeboden, aan de orde zijn gesteld. Het belang om tot een goed antwoord te komen op deze vraagstukken is groot. Ik zie het bovenbedoelde rapport als een bijdrage in de dialoog tussen het veld en de ministers die uiteindelijk dient te leiden tot de best denkbare oplossing. In het werkdocument wordt gesproken over 1,3 miljoen aangiften waarvan er 1 miljoen zouden blijven liggen. De auteurs noemen in dat verband de nota «Criminaliteitsbeheersing». Hun weergave van die nota is echter niet helemaal juist. In de nota Criminaliteitsbeheersing die wij op 26 juni jongstleden aan Uw Kamer hebben aangeboden hebben wij de volgende cijfers genoemd. Jaarlijks geven slachtoffers (burgers en bedrijven) circa 1,1 miljoen misdrijven bij de politie aan waarin nader onderzoek nodig is. Dat getal komt uit de politiestatistiek en is al jaren vrij constant. Het getal van 1,3 miljoen is het totaal aantal misdrijven dat in 1999 bij de politie bekend is geworden. Daar zitten dus niet alleen de aangiften in, maar ook die zaken die de politie zelf op het spoor komt. Bijvoorbeeld dronken rijders die betrapt worden. Van die zaken wordt geen aangifte gedaan. Veel daarvan zijn bovendien meteen opgehelderd op het moment dat de politie ze ontdekt. Het totaal aantal van 1,3 miljoen misdrijven is dus niet nieuw. In de nota «Criminaliteitsbeheersing» is aangegeven dat van de 1,1 miljoen aangiften er bij benadering zo’n 770 000 zijn die geen aanknopingspunt bieden wat een nader onderzoek zinvol maakt. Er is in die gevallen geen indicatie die tot opsporingsinspanningen noopt. Het is echter niet verantwoord om op basis van deze getallen direct tot de conclusie te komen dat de politie in die gevallen niets heeft gedaan. Namelijk bij aangiften wordt, rekening houdend met de zwaarte van het delict, het aanbod van andere zaken, en de beschikbare capaciteit, door de politie bezien of er indicaties zijn om nadere onderzoeken in te stellen zoals inzet van technische recherche, een buurtonderzoek of anderszins. Helaas komt het ook vaak voor dat de aangever zelf te weinig informatie verschaft om tot nader onderzoek over te kunnen gaan. Bijvoorbeeld de aangever die niet méér weet te vertellen dan dat zijn bruine herenfiets tussen vrijdagavond en maandagochtend in het centrum van de stad is gestolen. Daar kun je de politie ook niet op aanspreken. Het enige dat de politie in zo’n geval kan – en ook móet – doen, is de aangifte goed registreren. De overige circa 330 000 aangiftes bevatten wel een of meer aanknopingspunten om verder onderzoek te doen. Er zijn bijvoorbeeld vingerafdrukken gevonden of er is een signalement van de dader bekend. Die gevallen moeten, zo zijn wij van mening, allemaal door de politie in onderzoek worden genomen. Maar in een kwart van die 330 000 gebeurt dat nu niet wegens capaciteitsgebrek. Dat zijn de 80 000 zaken die blijven liggen, die wij in de nota «Criminaliteitsbeheersing» hebben genoemd. Die 80 000 zaken zijn er echter 80 000 teveel. Daarom is in de nota «Criminaliteitsbeheersing» uiteengezet dat de politie versterkt moet worden met 2000 fte specifiek om die zaken op te kunnen pakken. Over die nota spreken wij eind deze maand uitvoerig met Uw Kamer. Daarnaast bepleiten wij in de bovenbedoelde nota een versterking van de opsporing met nog eens 1000 fte voor de aanpak van criminele groepen en netwerken. Zo’n 300 daarvan zouden op landelijk niveau gealloceerd moeten worden. Daaruit moge blijken dat ook wij oog hebben voor de noodzaak van versterking van de recherche op zowel regionaal als op landelijk niveau. De nota «Criminaliteitsbeheersing» besteedt ook aandacht aan kwalitatieve impulsen voor het opsporingswerk. Die zouden ertoe kunnen leiden dat de grens tussen kansloze en kansrijke zaken verschuift. Anders gezegd: als de politie bijvoorbeeld beter dan nu met informatie omgaat, blijkt misschien meer dan een derde van de aangiften kansrijk. Inmiddels hebben wij in de begrotingen voor 2002 ook al een begin gemaakt met de realisatie. Voor de nota «Criminaliteitsbeheersing» staat volgend jaar al ruim 350 miljoen gulden op de begrotingen van Binnenlandse Zaken en Koninkrijksrelaties en Justitie. Dat is weliswaar niet alleen bestemd voor de verbetering van de opsporing, maar dat thema is natuurlijk wel een belangrijk onderdeel van de investeringen. Wij delen dus de zorg over het niveau van de opsporing. Juist daarom hebben wij de nota «Criminaliteitsbeheersing» opgesteld en uitgebracht. Wij kunnen nu in ieder geval constateren dat deze zorg door de politie zelf wordt gedeeld. Dat lijkt ons een belangrijk vertrekpunt voor verbeteringen. </antwoord>
      <antwoord nummer="2">Zoals in het antwoord op vraag 1 is uiteengezet, moet onderscheiden worden naar de redenen van het niet in behandeling nemen van aangiften van misdrijven. Van de aangiften met opsporingsindicatie wordt – zoals aldaar uiteengezet – een kwart, dus gemiddeld een op de vier, niet in behandeling genomen wegens capaciteitsgebrek. De internationaal vergelijkende cijfers ontleent de nota «Criminaliteitsbeheersing» voor een belangrijk deel aan het rapport «Juridische infrastructuur in internationaal perspectief. Criminaliteitsbeheersing» van februari 2000 (Directie Algemene Justitiële Strategie van het Ministerie van Justitie). In dat rapport – een eerste proeve om op deze manier criminaliteit en de reactie daarop internationaal te vergelijken – is ten behoeve van de internationale vergelijking een conceptueel onderscheid gemaakt naar «zware» en «minder zware» criminaliteit. Onder «zware» criminaliteit wordt in dat verband verstaan: moord, geweld, inbraak en autodiefstal. Onder «minder zware» bedreiging, diefstal van persoonlijke goederen (zoals portemonnee of sportkleding), fietsendiefstal, vernieling aan auto’s en vandalisme.Voor de goede orde: hiermee is uiteraard geen waarde-oordeel gegeven over de ernst van deze misdrijven. Terwijl Nederland over het totaal hoog scoort (ook dat is in de nota «Criminaliteitsbeheersing» vermeld, zie figuur 2), blijkt er dus wel enig verschil te bestaan in het vóórkomen van de verschillende categorieën van misdrijven in de verschillende landen; daarop berust de uitspraak dat Nederlanders relatief minder vaak slachtoffer worden van de delicten die in dit rapport worden samengevat onder de noemer «zware criminaliteit». De analyse uit het werkdocument «Misdaad laat zich tegenhouden» is ontleend aan de nota «Criminaliteitsbeheersing» en ligt dus al ten grondslag aan het beleid dat wij in die nota voorstellen. Aanleiding tot bijstelling van de voornemens uit de nota is er dan ook niet. </antwoord>
      <antwoord nummer="4 en 5">Het rapport van Spectra BV van 30 juni 2001 is ons bekend. Wij zullen hierover navraag doen, de korpsbeheerder van het regiokorps Amsterdam-Amstelland terzake een ambtsbericht vragen en u zo spoedig mogelijk nader berichten. </antwoord>
      <noten afkomstig="antwoord"/>
   </antwoorden>
</kvr>
