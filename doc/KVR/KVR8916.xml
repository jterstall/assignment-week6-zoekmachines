<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over psychogeriatrische patienten in algemene ziekenhuizen. (Ingezonden 23 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8916
</item>
         <item attribuut="Inhoud">Betreft een dementerende 71-jarige vrouw die al twee maanden opgesloten zit in een algemeen ziekenhuis, omdat zij vanwege wachtlijsten niet terecht kan in een verpleeghuis.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Zorginstellingen)</item>
         <item attribuut="Trefwoorden">Geestelijke gezondheidszorg Verpleeghuizen</item>
         <item attribuut="Vindplaats">Kamervragen met antwoord 1998-1999, nr. 971, Tweede Kamer</item>
         <item attribuut="Vraagnr_bij_indiening">2989908240</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-03-17</item>
         <item attribuut="Datum_indiening">1999-02-23</item>
         <item attribuut="Document-id">KVR8916</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1989" allpagenumbers="1989 1990" vetnummer="2989908240" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8916" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="971" onderwerp="" indiendatum="1999-02-23">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-03-17">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is u de situatie bekend van een dementerende 71-jarige mevrouw uit Rijssen die al twee maanden opgesloten zit in een kamer op een gewone afdeling in het Almelose Streekziekenhuis Twenteborg, omdat zij vanwege wachtlijsten niet terecht kan in een verpleeghuis? 1, 2 </vraag>
      <vraag nummer="2">Vindt u dit soort gevolgen van wachtlijsten voor verpleeghuiszorg acceptabel? Zo neen, wat kunt u in zijn algemeenheid hieraan doen? Ziet u mogelijkheden in deze specifieke situatie te bemiddelen? </vraag>
      <vraag nummer="3">Hebben meerdere psychogeriatrische patiënten die vanwege tekort aan doorstroommogelijkheden in algemene ziekenhuizen verblijven, te maken met vrijheidsbeperkende maatregelen? </vraag>
      <vraag nummer="4">Vallen (algemene afdelingen van) algemene ziekenhuizen onder de reikwijdte van de BOPZ? Zo neen, is deze vorm van dwang dan wettelijk gelegitimeerd? Hoe wordt hier op toegezien? </vraag>
      <vraag nummer="5">Vindt u deze vrijheidsbeperking acceptabel, gezien het feit dat deze (deels) voorkomen kan worden indien deze psychogeriatrische patiënten in een verpleeghuis terecht kunnen? </vraag>
      <vraag nummer="6">Is het waar dat pyschogeriatrische patiënten die in een ziekenhuis verblijven een eigen bijdrage op grond van de AWBZ moeten betalen zodra er een verpleeghuisindicatie is? Zo ja, hoe kunt u dit rechtvaardigen, aangezien deze patiënten niet de zorg krijgen waar ze recht op hebben? </vraag>
      <vraag nummer="7">Moeten deze patiënten na 6 maanden de hoge eigen bijdrage gaan betalen, ongeacht of zij inmiddels in een verpleeghuis verblijven? Vanaf welk moment gaan de 6 maanden in: vanaf het moment van ziekenhuisopname, het moment dat de lage eigen bijdrage betaald moet worden of vanaf het moment dat een patiënt in een verpleeghuis verblijft? </vraag>
      <noten afkomstig="vraag">
         <noot nummer="1" datum="1999-02-16" bron="Tubantia">Tubantia, 16 februari 1999</noot>
         <noot nummer="2" datum="1999-01-30" bron="Trouw">Trouw, 30 januari 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. Deze mevrouw is een aantal keren weggelopen en heeft door de wijk gedwaald. In overleg met de familie is toen besloten de kamerdeur af te sluiten. </antwoord>
      <antwoord nummer="2">Wanneer wachtlijsten veroorzaken dat mensen in «noodsituaties» terechtkomen is dit in alle voorkomende gevallen niet acceptabel. Hierin kan in specifieke zin geen bemiddeling plaatsvinden. De grootste druk op de wachtlijsten zal moeten worden opgelost door extra capaciteit. In het kader van de Meerjarenafspraken voor de sector Verpleging en Verzorging is voor 1999 afgesproken dat een bedrag van 218,6 mln. beschikbaar komt. </antwoord>
      <antwoord nummer="3">Volgens informatie van de Inspectie van de Gezondheidszorg zijn momenteel in deze regio geen andere gevallen bekend. </antwoord>
      <antwoord nummer="4">De somatische afdelingen van algemene ziekenhuizen vallen niet onder de reikwijdte van de Bopz en de toepassing van dwang bij mensen met een geestesstoornis is daar derhalve niet op grond van de Wet Bopz gelegitimeerd. IGZ heeft de problematiek van vrijheidsbeperkende maatregelen in niet BOPZ-aangemerkte instellingen in de Staat voor de Gezondheidszorg en de Jaarrapportage gesignaleerd en mij hierover geadviseerd. Vooruitlopend op een wettelijk kader heb ik aan IGZ gevraagd een werkgroep in te stellen, die nu criteria ontwikkelt voor verantwoord handelen in voorkomende gevallen. De rechter zal een uitspraak moeten doen over de legitimatie van deze vrijheidsbeperkende maatregelen. </antwoord>
      <antwoord nummer="5">Vrijheidsbeperking is in het belang van de zorg, die deze groep patiënten behoeven, soms onontkombaar. Ook een verplaatsing kan niet in alle gevallen vrijheidsbeperking voorkomen. </antwoord>
      <antwoord nummer="6 en 7">Uitgangspunt is dat verzekerden van 18 jaar en ouder die verblijven in een instelling waarvan het verblijf ten laste van het Algemeen Fonds Bijzondere Ziektekosten (AFBZ) komt, een bijdrage in de kosten van dat verblijf betalen. De verschuldigde bijdrage is geregeld in het Bijdragebesluit zorg en de daarop gebaseerde Bijdrageregeling zorg. In twee situaties kan het verblijf in een ziekenhuis voor rekening van het AFBZ komen. In beide situaties wordt voor dat verblijf een bijdrage als geregeld in voornoemd besluit, opgelegd. In de eerste plaats gaat het om de situatie dat de verzekerde langer dan 365 dagen in een ziekenhuis verblijft. Dan bestaat aanspraak op verblijf op grond van de Algemene Wet Bijzondere Ziektekosten (AWBZ). De tweede situatie betreft de volgende. Voor verzekerden die in een ziekenhuis verblijven, is geregeld dat het verblijf voor rekening van het AFBZ komt vier weken nadat een advies op grond van 9b, eerste lid, van de AWBZ is vastgesteld waaruit blijft dat de verzekerde een verpleeghuisindicatie heeft en indien de verzekerde vanwege een tekort aan plaatsen niet in een verpleeghuis kan worden opgenomen. Dat verblijf wordt gesubsidieerd op grond van het Besluit Ziekenfondsraad tijdelijke vergoedingsregeling ziekenhuisverblijf. Voor de tussenliggende 4 weken, waarbij er dus geen sprake meer is van een indicatie voor het verblijf in een ziekenhuis (en dus geen aanspraak meer is op dat verblijf), is geregeld dat het verblijf in het ziekenhuis voor rekening van de ingevolge de Ziekenfondswet onderscheidenlijk de Wet op de toegang tot ziektekostenverzekeringen 1998 komt. Ook op grond van overige particuliere ziektekostenverzekeringen vindt vergoeding in deze tussenliggende periode in het algemeen plaats. In de hiervoor genoemde subsidieregeling is geregeld dat op de vergoeding aan de verzekerde de bijdrage in mindering wordt gebracht zoals die ingevolge het Bijdragebesluit zorg zou zijn vastgesteld indien de verzekerde in een verpleeginrichting zou zijn opgenomen. Voor verblijf in een verpleeginrichting geldt voor ongehuwden en gehuwden die tezamen worden opgenomen, de hoge bijdrage vanaf de eerste dag van het verblijf indien er sprake is van duurzaam verblijf. Indien er sprake is van een gehuwde verzekerde met een thuiswonende partner of indien kortdurend verblijf is geïndiceerd, wordt de lage bijdrage opgelegd. Zodra de ongehuwde verzekerde langer dan zes maanden in de AWBZ-instelling verblijft, wordt de hoge bijdrage opgelegd. Indien de partner van de gehuwde wordt opgenomen, wordt eveneens op een gegeven moment de hoge bijdrage betaald. Indien voor beiden de indicatie kortdurend geldt, moet voor beiden de zes maanden verlopen zijn voor zij de hoge bijdrage moeten betalen. Indien de ene een indicatie heeft voor duurzaam verblijf en de andere een indicatie voor kortdurend en deze laatste persoon blijft langer dan een half jaar opgenomen, wordt na afloop van dat half jaar de hoge bijdrage betaald. Bij een opname op grond van een psychogeriatrische stoornis is er sprake van duurzaam verblijf vanaf de eerste dag van opname. In die situatie zijn ongehuwde verzekerden en gehuwden verzekerden die tezamen zijn opgenomen vanaf de eerste dag dat het verblijf ten laste van het AFBZ komt, de hoge bijdrage verschuldigd. De periode van zes maanden is dan niet van toepassing. In casu is de hoge bijdrage dus voor het verblijf in het ziekenhuis verschuldigd vier weken nadat de verpleeghuisindicatie is vastgesteld, tenzij het betreft verzekerden met een thuiswonende partner. Deze verzekerden zijn de lage bijdrage verschuldigd. </antwoord>
      <noten afkomstig="antwoord"/>
   </antwoorden>
</kvr>
