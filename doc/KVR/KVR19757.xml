<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermans (LPF) aan de minister van Verkeer en Waterstaat over mogelijke invoer van verplichte cruise control. (Ingezonden 5 februari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19757
</item>
         <item attribuut="Inhoud">Uit een onderzoek van SWOV blijkt dat het systeem van cruise control bij druk verkeer de verkeersveiligheid nadelig beïnvloedt. Zie ook Aanhangsel van de Handelingen II, 2003-2004, nr. 381.</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Motorrijtuigen Verkeersveiligheid</item>
         <item attribuut="Vindplaats">Kamervragen met antwoord 2003-2004, nr. 1074, Tweede Kamer</item>
         <item attribuut="Vraagnr_bij_indiening">2030407720</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="LPF">Hermans</persoon>
         </item>
         <item attribuut="Datum_reaktie">2004-03-15</item>
         <item attribuut="Datum_indiening">2004-02-05</item>
         <item attribuut="Document-id">KVR19757</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2269" allpagenumbers="2269 2270" vetnummer="2030407720" code="0304tkkvr1074" lopendefooter="Tweede Kamer, vergaderjaar 2003–2004, Aanhangsel" filenaam="KVR19757" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1074" onderwerp="" indiendatum="2004-02-5">
         <vrager partij="LPF" oorsprong="parlement">Hermans</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-03-15">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met de onderzoeksresultaten van de Stichting Wetenschappelijk Onderzoek Verkeersveiligheid (SWOV) ten aanzien van de advanced cruise control, waarbij wordt geconcludeerd dat het systeem bij druk verkeer de verkeersveiligheid nadelig beïnvloedt? </vraag>
      <vraag nummer="2" voetnoot="1">Kunt u in tegenstelling tot uw antwoord op eerdere kamervragen <voetnoot nummer="1"/>nu wel oordelen over de gevolgen voor de verkeersveiligheid ten gevolge van een mogelijke invoer van de verplichte cruise control, bijvoorbeeld in het licht van het onderzoek uitgevoerd door het SWOV? Zo neen, waarom niet? </vraag>
      <vraag nummer="3">Bent u van plan de verplichte invoer van cruise control te schrappen als blijkt dat de verkeersveiligheid negatief wordt beïnvloedt door dit systeem? </vraag>
      <vraag nummer="4">Op wat voor manier laat u de gevolgen voor de verkeersveiligheid, door de mogelijke invoer van cruise control, onderzoeken? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="381" documentjaargang="2003-2004">Aanhangsel Handelingen, nr. 381, vergaderjaar 2003–2004.</noot>
      </noten>
   </vragen>
   <antwoorden aantal="3">
      <antwoord nummer="1">Ik ben bekend met de onderzoeksresultaten van de SWOV ten aanzien van de advanced cruise control (ACC), ook wel intelligente cruise control genoemd. Het desbetreffende rapport betreft literatuuronderzoek, gebaseerd op onderzoek van experimentele systemen. Inmiddels is ook een SWOV-rapport uitgekomen (nr. D-2003-4) over praktijkervaringen met een af-fabriek ingebouwde moderne ACC. Deze ervaringen zijn overwegend positief, ook voor wat betreft het verkeersveiligheidseffect. Het is vooral een comfortverhogend systeem, bedoeld om een instelbare snelheidsgerelateerde afstand tot een voorligger aan te houden, en geen anti-botssysteem. Niettemin kan het wel een bijdrage leveren aan het voorkomen van kop-staartbotsingen. Hoe dan ook dienen dergelijke systemen met verstand te worden gebruikt. De bestuurder moet er mee leren omgaan en beoordelen wanneer hij het moet in- en uitschakelen. </antwoord>
      <antwoord nummer="2">Beide onderzoeken betroffen ACC, niet de conventionele cruise control. Zij werpen dus geen nieuw licht op de veiligheidsaspecten daarvan. </antwoord>
      <antwoord nummer="3 en 4">Bij mijn eerdere beantwoording van vragen van de heer Hermans over cruise control hebik reeds aangegeven dat er geen sprake is van een voornemen tot verplichte invoering daarvan. Waar de staatssecretaris van Volkshuisvesting, Ruimtelijke Ordening en Milieubeheer en ik in EU-verband naar streven is standaard montage in nieuwe auto’s van een boordcomputer die het actuele verbruik toont. Voor de cruise control geldt dat wij voorstander zijn van EU-brede afspraken met de auto-industrie, zodat er standaard cruise control wordt ingebouwd in auto’s die bedoeld zijn voor het afleggen van langere afstanden. Dat wil nog niet zeggen dat cruise control op de kortere afstand nutteloos is, want zeker als er weinig verkeer op de weg is, kan ook op andere dan auto(snel)wegen de cruise control bijdragen aan een gelijkmatig en daardoor relatief zuinig rijgedrag. Al jaren geleden is in een praktijkonderzoek door NOVEM gebleken dat cruise control bijdraagt aan zuiniger rijden en minder snelheidsovertredingen. Beide gegevens wettigen de conclusie dat de cruise control een kalmerend effect op het rijgedrag heeft, waaruit ook een gunstige invloed op de verkeersveiligheid kan worden afgeleid. De conventionele cruise control heeft niet, zoals de ACC, het voordeel dat bij het te dicht naderen van een voorligger automatisch snelheid wordt geminderd. Bij het gebruik ervan zal de bestuurder meer zelf moeten doen, dus zo nodig zelf bijremmen en daarna de cruise control weer inschakelen. Dat neemt niet weg dat ook bij de ACC de bestuurder zelf alert moet zijn en verantwoordelijk blijft. De ongerustheid over de veiligheidsaspecten van de cruise control waarvan de heer Hermans blijk geeft, vloeit voort uit ongevallen met vrachtauto’s in België, die zijn toegeschreven aan het gebruik van de cruise control. Ten aanzien van vrachtauto’s en touringcars merk ik het volgende op. Met deze voertuigen worden vaak lange afstanden gereden, hetgeen de kans vergroot dat de chauffeur indommelt. In zo’n geval wordt vaak onbewust de voet op het gas gehouden en is er, ook zonder cruise control, kans op een ongeval, zoals het achteroprijden van een file. Ik zie daarom meer in de verdere ontwikkeling van zgn. «sleep alert» systemen (de inmiddels al toegepaste «lane departure warning assistant» is daar een voorbeeld van) en «crash avoidance» systemen dan in het verbieden of ontmoedigen van het gebruik van cruise control op zware voertuigen. Tot het zelf laten uitvoeren van nieuw onderzoek naar de veiligheid van cruise control, in aanvulling op de onderzoeken die er inmiddels al naar zijn gedaan, zie ik geen aanleiding. Wel is aan de Adviesdienst Verkeer en Vervoer opgedragen een inventarisatie te maken van de actuele kennis over de effecten van ACC op verkeersveiligheid, milieu en doorstroming. </antwoord>
      <noten afkomstig="antwoord"/>
   </antwoorden>
</kvr>
