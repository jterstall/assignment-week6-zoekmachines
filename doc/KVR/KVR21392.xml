<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fierens (PvdA) aan de minister van Binnenlandse Zaken en Koninkrijksrelaties over de accountantscontrole 2004. (Ingezonden 27 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21392
</item>
         <item attribuut="Inhoud">Vragen over de onduidelijkheid over de reikwijdte van de rechtmatigheidstoets. Dit zijn aanvullende vragen op eerder gestelde vragen van het lid De Pater-van der Meer, ingezonden 27 septemeber 2004, over de jaarrekening van gemeenten.</item>
         <item attribuut="Rubriek">Overheidsfinanciën (Gemeentelijke financiën)</item>
         <item attribuut="Trefwoorden">Gemeentefinanciën</item>
         <item attribuut="Vindplaats">Kamervragen met antwoord 2004-2005, nr. 182, Tweede Kamer</item>
         <item attribuut="Vraagnr_bij_indiening">2040500550</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Fierens</persoon>
         </item>
         <item attribuut="Datum_reaktie">2004-10-19</item>
         <item attribuut="Datum_indiening">2004-09-27</item>
         <item attribuut="Document-id">KVR21392</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="381" allpagenumbers="381 382" vetnummer="2040500550" code="0405tkkvr182" lopendefooter="Tweede Kamer, vergaderjaar 2004–2005, Aanhangsel" filenaam="KVR21392" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="182" onderwerp="" indiendatum="2004-09-27">
         <vrager partij="PvdA" oorsprong="parlement">Fierens</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-10-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat het Rijk niet meer duidelijkheid wilde verschaffen over de reikwijdte van de rechtmatigheidtoets? Wat waren uw overwegingen om geen verdere duidelijkheid te verschaffen, bijvoorbeeld via een circulaire? </vraag>
      <vraag nummer="2">Hoe beoordeelt u het initiatief van de VNG en de publicatie van Nivra en Deloitte om zelf de rechtmatigheidtoets in te vullen? Hoe beoordeelt u de kwaliteit van het door hen opgestelde advies aan de gemeenten betreffende de rechtvaardigheidstoets? </vraag>
      <vraag nummer="3">Wat waren voor u doorslaggevende redenen om desgevraagd niet in te gaan op het voorstel van onder andere de VNG om tot een getrapte invoering van de rechtvaardigheidtoets over te gaan, wat zou kunnen leiden tot mogelijk negatieve beschikkingen en derhalve negatieve publiciteit over gemeenten? </vraag>
      <vraag nummer="4">Bent u bereid, gezien het ontbreken van duidelijke instructies vanuit het ministerie, dit jaar te beschouwen als een proefjaar, dan wel overgangsjaar ten aanzien van de rechtmatigheidtoets? Bent u bereid om in een brief aan de Tweede Kamer hierover binnen een week duidelijkheid te verschaffen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid De Pater-van der Meer (CDA), eveneens ingezonden 27 september 2004 (vraagnummer 2040500490). </toelichting>
   <antwoorden aantal="4">
      <antwoord nummer="1">Met ingang van begrotingsjaar 2004 is de accountantscontrole bij gemeenten en provincies vernieuwd. Zo is in de Gemeentewet (en Provinciewet) voorgeschreven dat de accountant een verklaring geeft over het getrouwe beeld en de rechtmatigheid. Tot en met 2003 gaf de accountant een verklaring over het getrouwe beeld en ging hij in het verslag van bevinding in op de rechtmatigheid. Dat de accountant de rechtmatigheid meeneemt in zijn controle is dus niet nieuw. Wel is het gewicht van de rechtmatigheid in de vernieuwde accountscontrole verhoogd. Bovendien geldt met ingang van begrotingsjaar 2004 het Besluit accountantscontrole provincies en gemeenten (BAPG). Dit besluit geeft de nadere voorschriften voor de reikwijdte en rapportering voor de accountantscontrole op grote lijn weer. Dat wil o.a. zeggen dat de minimum goedkeuringstoleranties zijn voorgeschreven. Voor het BAPG waren er geen voorschriften voor de reikwijdte van de accountantscontrole. De nota van toelichting van het BAPG geeft een uitgebreid algemeen kader voor rechtmatigheid. Specifiek voor gemeenteraden en provinciale staten is ook nog informatie verschaft in de Handreiking voor de financiële verordening en controleverordening van de Vernieuwingsimpuls. Naar mijn mening heeft het rijk hiermee de kaders voldoende afgebakend. Verdere operationalisering is de verantwoordelijkheid van de beroepsgroep (het Nivra) en de provincies en gemeenten. </antwoord>
      <antwoord nummer="2">Zoals in het antwoord op vraag 1 aangegeven vind ik het passend bij het Nivra, accountantskantoren, zoals Deloitte en de VNG dat ze vanuit hun verantwoordelijkheden komen tot handreikingen en andere aanbevelingen. Ik sta positief tegenover dergelijke initiatieven. Het is niet aan mij een oordeel te hebben over de publicaties van Nivra, Deloitte of de VNG over de invulling van de accountantscontrole in de praktijk. Daarbij horen echter twee kanttekeningen. In de eerste plaats is dat de kanttekening dat ik het cruciaal vind dat de verantwoordelijkheidsverdeling tussen accountants en gemeenten helder is en dat iedereen ook daadwerkelijk zijn eigen verantwoordelijkheid neemt. Dit punt heeft mijn aandacht en wordt meegenomen in het traject verder uitgewerkt bij het antwoord op vraag 3. Daarnaast vind ik het mijn taak om te volgen hoe de invoering van de vernieuwde accountantscontrole, zeker gedurende het eerste jaar, verloopt. Dit doe ik zoveel mogelijk in samenwerking met Nivra en VNG. Voor een verdere uitwerking, zie eveneens het antwoord op vraag 3. </antwoord>
      <antwoord nummer="3" voetnoot="1">Ik heb de VNG en gemeenten in een brief (de brief heb ik volledigheidshalve bijgevoegd) <voetnoot nummer="1"/>aangegeven dat ik geen reden zie de vernieuwde accountantscontrole uit te stellen of gefaseerd in te voeren. De signalen dat een substantieel deel van de gemeenten geen goedkeurende accountantsverklaring zal krijgen over de jaarrekening 2004 is voor mij geen reden tot uitstel of fasering, integendeel. Een van de hoofdredenen voor de veranderingen rond de accountantscontrole bij gemeenten is de versterking van de controlerende taak van de gemeenteraad. Rechtmatigheid is een belangrijk criterium waaraan het handelen van overheden dient te voldoen. Het belang van rechtmatigheid is in de Gemeentewet benadrukt door rechtmatigheid een onderdeel te laten zijn van de accountantsverklaring (in plaats van alleen het verslag van bevindingen). Bij een niet-goedkeurende accountantsverklaring is het essentieel dat naar de redenen hiervoor wordt gekeken. Een niet-goedkeurende accountantsverklaring is een aanleiding voor een goede discussie tussen college en raad over de accountantsverklaring en het verslag van bevindingen en vervolgens tot het maken van afspraken over hoe de gemeentelijke organisatie zo te verbeteren dat in de komende jaren wel een goedkeurende accountantsverklaring wordt verkregen. Bovendien kunnen niet-goedkeurende accountantsverklaringen in het eerste jaar van invoering van de vernieuwde accountantscontrole juist een stimulans zijn voor de interne organisatie van gemeenten (zie het antwoord op vraag 4 van kamerlid De Pater). Kort samengevat de te verwachten niet-goedkeurende accountantsverklaringen bewijzen eerder nut en noodzaak van de vernieuwde accountantscontrole dan dat ze uitstel rechtvaardigen. Aangezien het Besluit accountantscontrole provincies en gemeenten in 2001 is gepubliceerd vind ik ook dat de invoeringstermijn ruim voldoende is geweest en dus geen reden is tot uitstel van invoering van de vernieuwde accountantscontrole. Dat de initiatieven van VNG, Nivra en Deloitte zomer 2004 tot publicaties hebben geleid is een verantwoordelijkheid van die partijen en doet niets af aan de ruime invoeringstermijn van de vernieuwde accountantscontrole. Ik ben mij er van bewust dat niet-goedkeurende accountantsverklaringen negatieve effecten kunnen hebben op de beeldvorming over gemeenten. Ik heb derhalve een traject voor ogen ter begeleiding van ten minste het eerste jaar van de invoering van de vernieuwde accountantscontrole. Onderdelen van dit traject zijn onder andere een circulaire aan gemeenteraden over de verantwoordelijkheidsverdeling rond de accountantscontrole bijvoorbeeld in het geval van een niet-goedkeurende accountantsverklaring. Deze circulaire, die gepland is voor najaar 2004, stuur ik ook naar de Kamer. Een ander onderdeel van het traject is dat ik de ontwikkelingen rond de implementatie zal volgen, met name via de Jaarlijkse Evaluatie Financiële Functie (JEFF), die vanaf 2004 wordt opgezet. Daarnaast zal ik, samen met de VNG en het Nivra, een platform oprichten dat adviseert over vraagstukken uit de praktijk rond de uitvoering van het BAPG. </antwoord>
      <antwoord nummer="4">Ik beschouw het eerste jaar van de vernieuwde accountantscontrole als een niet-vrijblijvend proefjaar, niet-vrijblijvend in de zin dat de vernieuwde accountantscontrole en daarmee de vernieuwde accountantsverklaringen ingevoerd worden. Het proefjaar zit er vooral in dat het krijgen van een niet-goedkeurende accountantsverklaring als stimulans wordt opgevat om gemeentelijke processen te verbeteren en bijvoorbeeld de gemeentelijke regelgeving op te schonen. Dit uiteraard mits gemeenten met een niet-goedkeurende accountantsverklaring hun processen daadwerkelijk verbeteren, zodat in de toekomst wel een goedkeurende accountantsverklaring wordt verkregen. Het is overigens aan de gemeenteraden zelf om te beoordelen hoe zwaar ze de diverse onrechtmatigheden opvatten en welk proces zij inzetten ter oplossing van de gebreken. De reden om het eerste jaar van de vernieuwde accountantscontrole te beschouwen als een niet vrijblijvend proefjaar is hoofdzakelijk dus om gemeenten de gelegenheid te geven de vernieuwde accountantscontrole constructief op te pakken. Het is goed hierbij te benadrukken dat het om een ingewikkeld traject gaat. Ook verbeterprocessen bij het rijk, zoals de operatie comptabel bestel, hebben diverse jaren gekost. Zoals in het antwoord op vraag 1 aangegeven vind ik dat de kaders die door mij zijn gesteld voldoende zijn. Meer regelen betekent dat het rijk treedt in verantwoordelijkheden van hetzij gemeenten, hetzij accountants en dat past niet in deze tijd waarin het kabinet, via het programma andere overheid, juist een duidelijkere verantwoordelijkheidsafbakening nastreeft. Zoals in het antwoord op vraag 3 aangegeven is er een circulaire gepland in het najaar van 2004. Deze circulaire zal ook naar de Kamer worden gestuurd. Met die circulaire, evenals met de antwoorden op uw vragen en de vragen van de kamerleden De Pater en Vendrik geef ik m.i. voldoende duidelijkheid over dit onderwerp. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
