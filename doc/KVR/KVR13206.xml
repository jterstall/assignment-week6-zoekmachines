<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de capaciteit van het ziekenhuis Velp. (Ingezonden 8 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13206
</item>
         <item attribuut="Inhoud">Vragen over de plannen van de verschillende ziekenhuizen met betrekking tot verbouwen, sluiten en zorgverdeling bij de ziekenhuizen in Velp, Kerkrade, Heerlen, Oss en Veghel.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 768, Tweede Kamer</item>
         <item attribuut="Vraagnr_bij_indiening">2000106170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-03-01</item>
         <item attribuut="Datum_indiening">2001-02-08</item>
         <item attribuut="Document-id">KVR13206</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1591" allpagenumbers="1591 1592" vetnummer="2000106170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13206" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="768" onderwerp="" indiendatum="2001-02-8">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Op welke manier wordt een goede spreiding van de functies geregeld in de aanvraag om een besluit te nemen tot vermindering van de capaciteit van het ziekenhuis Velp? </vraag>
      <vraag nummer="2" voetnoot="1">Gaat u het advies volgen van het College Bouw Ziekenhuisvoorzieningen om voor te schrijven dat, met het oog op een doelmatige functieverdeling (bijvoorbeeld van verloskunde) over de drie ziekenhuizen, de voorgenomen omvorming van het ziekenhuis Velp tot transmuraal centrum ter goedkeuring wordt voorgelegd? Zo nee, waarom niet? Hoe strookt dit met uw toezegging in de Kamer? <voetnoot nummer="1"/>
      </vraag>
      <vraag nummer="3">Zijn de berichten waar dat de voorgenomen sluiting van het ziekenhuis in Kerkrade niet in 2008 na verbouwing en uitbreiding van het ziekenhuis in Heerlen, maar al in 2002 zal plaatsvinden, terwijl de verbouwing van het Heerlens ziekenhuis dan nog maar net gestart zal zijn? Zo ja, hoe kan gegarandeerd worden dat de gezondheidszorg niet verslechtert en de wachtlijsten niet toenemen? </vraag>
      <vraag nummer="4">Wat is uw mening over de plannen van de directie van het Sint Anna Ziekenhuis in Oss en het Sint Joseph Ziekenhuis te Veghel om binnen tien jaar een nieuw ziekenhuis te bouwen ergens tussen beide gemeenten? </vraag>
      <vraag nummer="5" voetnoot="2">Wat is uw mening over de uitspraak van de directie van de betrokken ziekenhuizen dat ze op korte termijn streven naar concentratie van de gynaecologie en verloskunde? <voetnoot nummer="2"/>
      </vraag>
      <vraag nummer="6">Wanneer en op welk moment kunt u en gaat u optreden om een goede spreiding van functies in deze regio te bewaken? </vraag>
      <noten afkomstig="vraag">
         <noot nummer="1" datum="2001-12-7" bron="AO positionering algemene ziekenhuizen">AO positionering algemene ziekenhuizen, 7 december 2001, Kamerstuk 27 295, nr. 3</noot>
         <noot nummer="2" titel="Anna moet blijven">Persbericht actiecomité «Anna moet blijven», 28 januari 2001 (0412-638885)</noot>
      </noten>
   </vragen>
   <antwoorden aantal="6">
      <antwoord nummer="1">De spreiding van de functies in de regio Arnhem–Rheden–Zevenaar is vastgelegd in het strategisch document «Koppelen, schakelen en versnellen, masterplan SSZ i.o.» van april 1999. De directie van de holding Rijnstate/Velp heeft daarop een nader voorstel geformuleerd. In het kader van de formele adviesaanvraag daarover aan ondernemingsraad, stafbestuur en cliëntenraad is sprake van het realiseren van 10 à 12 bedden voor verlengd verblijf in plaats van een short stay voorziening. Verlengd verblijf betekent dat een patiënt, indien nodig, nog een nacht kan blijven. Definitieve besluitvorming daarover dient nog plaats te vinden. Het College van Gedeputeerde Staten van de provincie Gelderland heeft op advies van de regionale klankbordgroep, een positief advies over het nadere voorstel uitgebracht. </antwoord>
      <antwoord nummer="2">Het Ziekenhuis Velp gaat dagverpleging bieden voor alle snijdende disciplines voor de regio Arnhem/Rheden/Velp. Daarnaast zal de klinische oogheelkunde voor de hele regio in Velp geconcentreerd worden. Naast de klinische zorg in de vorm van dagverpleging zullen in Ziekenhuis Velp poliklinische voorzieningen aanwezig zijn voor nagenoeg alle vakken. Ook zullen ten behoeve van de diagnostiek allerlei functieafdelingen aanwezig zijn. Een dergelijk profiel past in het perspectief zoals ik dat geschetst heb in mijn brief van 13 december 2000 aan uw Kamer. De medisch inhoudelijke ontwikkelingen zijn zodanig dat een steeds groter deel van de medisch specialistische zorg dicht bij de patiënt gegeven kan worden: het belang van klinische bedden neemt af, zo schreef ik. In februari 1999 heb ik het rapport van de Commissie Feitsma op hoofdlijnen aanvaard. Naar mijn mening past het nu nader uitgewerkte profiel in de hoofdlijnen van dat rapport. Gedeputeerde Staten van de provincie Gelderland hebben zich in dezelfde zin uitgesproken. Tegen die achtergrond zie ik dan ook geen reden om te bepalen dat het nieuwe profiel van het Ziekenhuis Velp ter goedkeuring aan mij dient te worden voorgelegd. </antwoord>
      <antwoord nummer="3">Het ziekenhuis heeft mij inderdaad op de hoogte gesteld van het voornemen om de locatie Kerkrade in klinische zin versneld af te bouwen, dat wil zeggen eerder dan 2006 zoals was voorzien. Het ziekenhuis zal de poliklinische activiteiten voortzetten, de transferafdeling uitbreiden en een deel van de kliniek herbestemmen voor ouderenzorg. Ook hier is sprake van enerzijds concentratie van de complexe zorg en anderzijds van een blijvend klinisch aanbod dicht bij de patiënt. Tijdens een recent werkbezoek heb ik mij er persoonlijk van vergewist dat van een verslechtering van de zorg of van een toename van de wachtlijsten geen sprake zal zijn. </antwoord>
      <antwoord nummer="4">Recentelijk hebben medewerkers van mijn ministerie en van het College Bouw Ziekenhuisvoorzieningen een werkbezoek gebracht aan de beide locaties. Daarbij is behalve met de ziekenhuisdirectie en het bestuur van de medische staf ook gesproken met vertegenwoordigers van de thuiszorg, de ouderenzorg, de geestelijke gezondheidszorg, de huisartsen en de verzekeraars. Afgesproken is dat de horizontale en verticale samenwerking inhoudelijk verdiept en uitgeschreven wordt. Op basis van een dergelijk document is de toekomstige infrastructurele behoefte te formuleren. Tegelijkertijd zal door het College Bouw Ziekenhuisvoorzieningen een studie gemaakt worden van de toekomstige bruikbaarheid van de gebouwen in Veghel, over de gebouwen in Oss is al een dergelijke studie beschikbaar. Afgesproken werd om op basis van de nog te produceren documenten het overleg voort te zetten. </antwoord>
      <antwoord nummer="5">Het persbericht van de directie luidde dat het noodzakelijk lijkt de klinische verloskunde op één locatie te concentreren. Een werkgroep beraadt zich over een scala aan mogelijkheden en voert hierover overleg met onder andere eerstelijns verloskundigen en huisartsen. Een definitief besluit is dus nog niet genomen. Tijdens het bovengenoemde werkbezoek is ook over dit thema gesproken: een van de mogelijkheden waaraan gedacht wordt is het oprichten van een verloskundig centrum in de regio, samen met de vrijgevestigde verloskundigen. </antwoord>
      <antwoord nummer="6">Onder andere het eerderbedoelde werkbezoek geeft aan dat ik nauw betrokken ben bij de ontwikkeling van de plannen in de regio. Het feit dat ook met vertegenwoordigers van aanbieders van aanpalende voorzieningen gesproken is, illustreert het belang dat ik hecht aan afstemming en draagvlak in de regio. Het moment van besluitvorming mijnerzijds is afhankelijk van het moment waarop het ziekenhuis beslisrijpe stukken voorlegt. </antwoord>
      <noten afkomstig="antwoord"/>
   </antwoorden>
</kvr>
