<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de minister van Buitenlandse Zaken over de besteding van Europese en Nederlandse hulpgelden in Rusland en andere landen van de voormalige Sovjetunie. (Ingezonden 26 april 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25616
</item>
         <item attribuut="Inhoud">Vragen naar aanleiding van de conclusie van de Europese Rekenkamer dat het grootste deel van de 2,8 miljard euro die de EU sinds 1991 aan Europese hulpprojecten in Rusland heeft besteed, weggegooid geld is. Deze vragen dienen ter aanvulling op eerdere vragen van het lid Van Bommel (SP), ingezonden 24 april 2006, over door TACIS gefinancierde projecten in de Russische Federatie.</item>
         <item attribuut="Rubriek">Internationale betrekkingen (Europese Unie) Ontwikkelingssamenwerking (Economische hulp)</item>
         <item attribuut="Trefwoorden">EU Ontwikkelingssamenwerking Rusland</item>
         <item attribuut="Vindplaats">Kamervragen met antwoord 2005-2006, nr. 1482, Tweede Kamer</item>
         <item attribuut="Vraagnr_bij_indiening">2050612420</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2006-05-17</item>
         <item attribuut="Datum_indiening">2006-04-26</item>
         <item attribuut="Document-id">KVR25616</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3161" allpagenumbers="3161 3162" vetnummer="2050612420" code="0506tkkvr1482" lopendefooter="Tweede Kamer, vergaderjaar 2005–2006, Aanhangsel" filenaam="KVR25616" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1482" onderwerp="" indiendatum="2006-04-26">
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-05-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is de Europese Rekenkamer tot de conclusie gekomen dat het grootste deel van de 2,8 miljard euro die de Europese Unie sinds 1991 in Rusland heeft gepompt weggegooid geld is? <voetnoot nummer="1"/>Zo ja, deelt u de conclusies van de Europese Rekenkamer? Indien u de conclusies niet deelt, waarom niet? </vraag>
      <vraag nummer="2">Deelt u de conclusie van de Europese Rekenkamer dat maar een zeer klein deel van de 275 gelanceerde Europese projecten in Rusland het beoogde doel heeft bereikt? Was er inderdaad sprake van een groot aantal «witte olifanten», zoals steun voor een Russische regio die bij nader inzien niet eens bestond en gewoon was verzonnen om Europees geld binnen te halen? Geldt hetzelfde voor de projecten in andere landen van de voormalige Sovjetunie? </vraag>
      <vraag nummer="3">Welke gevolgen verbindt u aan de conclusies van de Europese Rekenkamer? Bent u bereid ervoor te zorgen dat degenen die verantwoordelijk zijn voor de verspilling van geld, worden aangepakt en zo mogelijk strafrechtelijk worden vervolgd? Zo ja, op welke wijze gaat u dit aanpakken? Zo neen, waarom niet? </vraag>
      <vraag nummer="4">Bent u bereid op basis van de conclusies van de Europese Rekenkamer in Europees verband een onmiddellijke stopzetting van de (project)hulprelatie met Rusland en andere betroffen landen te bepleiten? Zo neen, waarom niet? </vraag>
      <vraag nummer="5">Bent u voorts bereid er in Europees verband voor te zorgen dat geld dat is overgemaakt naar Rusland en mogelijk andere betrokken landen, maar daar niet volgens de afspraken is besteed, wordt teruggevorderd van de Russische en andere autoriteiten? Zo ja, op welke wijze gaat u dit aanpakken? Zo neen, waarom niet? </vraag>
      <vraag nummer="6">Kunt u garanderen dat er met de gelden die Nederland sinds 1991 rechtstreeks naar Rusland en andere landen van de voormalige Sovjetunie heeft overgemaakt, niet op dezelfde wijze is omgesprongen? Zo ja, waaruit blijkt dat? Zo neen, bent u bereid de Algemene Rekenkamer opdracht te verlenen een soortgelijk onderzoek te doen naar de besteding van de Nederlandse hulpgelden als door de Europese Rekenkamer naar Europese hulpgelden is gedaan? Zo ja, op welke termijn kan de Kamer hiervan de resultaten tegemoet zien? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-04-22" bron="Het Volk, België">Het Volk, België, 22 april 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Bommel (SP), ingezonden 24 april 2006, (vraagnummer 2050612300). </toelichting>
   <antwoorden aantal="6">
      <antwoord nummer="1">De Rekenkamer onderzocht 29 van de in totaal 275 projecten. Bij 12 van deze projecten werden de doelstellingen niet gehaald, terwijl bij de 17 andere projecten de doelstellingen volledig of gedeeltelijk werden gehaald. Deze projecten werden gefinancierd in het kader van de actieprogramma’s 1997–2000 en beslaan dus een beperkte periode. Ik heb met grote zorg kennisgenomen van de bevindingen van de Europese Rekenkamer, maar constateer ook dat de Europese Commissie vanaf 2001 belangrijke hervormingen inzake de externe hulpprogramma’s heeft doorgevoerd. </antwoord>
      <antwoord nummer="2">Wij delen de conclusie van de Europese Rekenkamer dat met ongeveer éénderde van de gecontroleerde 29 projecten de doelstellingen werden gehaald, dat in acht gevallen de doelstellingen gedeeltelijk werden gehaald en in twaalf gevallen de doelstelling niet werd gehaald. Uit het rapport van de Rekenkamer kan niet worden afgeleid of het geld van de twaalf projecten die de doelstellingen niet hebben gehaald onrechtmatig is besteed. Er bestaan momenteel geen concrete aanwijzingen voor projecten die de doelstellingen niet hebben gehaald in andere landen van de Sovjet-Unie. </antwoord>
      <antwoord nummer="3">De regering is positief over de in 2001 door de Commissie doorgevoerde hervormingen van de externe bijstandsprogamma’s. Decentralisatie van het projectbeheer naar de Commissiedelegaties, een nieuw projectcyclusbeheer en de opzet van een directoraat kwaliteitsondersteuning hebben reeds geleid tot een belangrijke kwaliteitstoename van de implementatie van het externe bijstandsprogramma. Er blijft echter voldoende ruimte voor verbetering. Zo ook bij het ontvangende land. De Russische autoriteiten geven niet altijd prioriteit aan het TACIS-programma, getuige onder andere de geringe personele bezetting van de nationale Russische coördinatie-eenheid (slechts vier personen). Bovendien heeft de Commissie vaak te maken met verschillende belangen binnen de Russische bureaucratie. NL zal ervoor zorgdragen dat het thema effectiviteit van de hulp hoog op de Brusselse agenda blijft staan. Uit het Rekenkamerrapport kan niet worden geconcludeerd dat er geld onrechtmatig is besteed. Vervolging van personen die op enigerlei wijze bij de 12 mislukte projecten betrokken waren, is dan ook niet aan de orde. </antwoord>
      <antwoord nummer="4">Nee, hiertoe geeft het rapport geen aanleiding. Nederland zal wel kritisch blijven ten aanzien van de opvolging van de aanbevelingen van de Europese Rekenkamer. </antwoord>
      <antwoord nummer="5">Nee. Twaalf projecten voldeden weliswaar niet aan de doelstellingen, maar dit betekent niet automatisch dat het geld onrechtmatig werd besteed. Bij enkele projecten werden de doelstellingen niet goed geformuleerd waardoor de resultaten van een project niet meetbaar waren. </antwoord>
      <antwoord nummer="6">Ja. Op 17 januari 2006 is aan uw Kamer het verslag aangeboden van het evaluatieonderzoek naar het Matra-projectenprogramma en de Matra-kleine ambassadeprojecten, uitgevoerd door bureau Berenschot en de UNDP van juni tot oktober 2005. Uit deze evaluatie bleek dat 57% van de in Rusland onderzochte projecten als zeer goed of buitengewoon goed kon worden gekwalificeerd. Het aantal slechte of zeer slechte projecten in de steekproef bedroeg 17%. De gelden die sinds 1991 in het kader van het Matra-programma zijn uitgegeven hebben bijgedragen aan het versterken van het maatschappelijk middenveld in Rusland, Oekraïne, Wit-Rusland en de Baltische Staten. Deze gelden zijn op een verantwoorde en doeltreffende manier besteed. Voor Matra-subsidies gelden uitgebreide en duidelijke procedures. Projectvoorstellen worden vooraf zorgvuldig beoordeeld in een strikte selectieprocedure en getoetst aan kwaliteitscriteria. Bij de uitvoer van de projecten vindt zowel een inhoudelijke als financiële monitoring plaats. </antwoord>
      <noten afkomstig="antwoord"/>
   </antwoorden>
</kvr>
