<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gijzel (PvdA) aan de minister van Verkeer en Waterstaat over de juridische haalbaarheid van een luchthaven in zee. (Ingezonden 5 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8098
</item>
         <item attribuut="Inhoud">Vragen naar aanleiding van uitspraken over de juridische haalbaarheid van een luchthaven in zee.</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Internationaal recht Luchthavens Noordzee</item>
         <item attribuut="Vindplaats">Kamervragen met antwoord 1998-1999, nr. 258, Tweede Kamer</item>
         <item attribuut="Vraagnr_bij_indiening">2989901200</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Van Gijzel</persoon>
         </item>
         <item attribuut="Datum_reaktie">1998-11-02</item>
         <item attribuut="Datum_indiening">1998-10-05</item>
         <item attribuut="Document-id">KVR8098</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="523" allpagenumbers="523 524" vetnummer="2989901200" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8098" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="258" onderwerp="" indiendatum="1998-10-5">
         <vrager partij="PvdA" oorsprong="parlement">Van Gijzel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-11-2">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de uitspraak van de heer Mendes de León van het Instituut voor Lucht en Ruimterecht dat het operationeel maken van een luchthaven in zee vrijwel onmogelijk is? <voetnoot nummer="1"/>
      </vraag>
      <vraag nummer="2" voetnoot="2">Hoe valt dit te rijmen met de uitspraak in de TNLI Locatiestudie Luchthaven Noordzee, dat er juridisch geen onoverkomelijke bezwaren zijn voor een vliegveld in zee? <voetnoot nummer="2"/>
      </vraag>
      <vraag nummer="3" voetnoot="3">Hoe beoordeelt u de positieve uitlatingen over de juridische mogelijkheden van de heer Molenaar van het Netherlands Institute for the Law of the Seas over de juridische mogelijkheden? <voetnoot nummer="3"/>
      </vraag>
      <vraag nummer="4">Is in de beoordeling van bovengenoemde locatiestudie rekening gehouden met de soevereine rechten voor het verlenen van landingsrechten buiten de territoriale zee in zowel internationaal zeerecht als internationaal luchtrecht? </vraag>
      <vraag nummer="5">Bent u van mening dat de uitspraak van de heer Mendes de Léon een ander licht werpt op de conclusies van de TNLI studie? </vraag>
      <noten afkomstig="vraag">
         <noot nummer="1" datum="1998-10-1" bron="NOS Radio 1, Ochtendjournaal">NOS Radio 1, Ochtendjournaal, 1 oktober 1998</noot>
         <noot nummer="2" datum="1998-07-31" bron="Grontmij Advies &amp; Techniek en TNO-INRO, De Bilt/Delft">Grontmij Advies &amp; Techniek en TNO-INRO, De Bilt/Delft, 31 juli 1998, p. 113</noot>
         <noot nummer="3" datum="1998-09-19" bron="Trouw">Trouw, 19 september 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De uitspraken in de TNLI-Locatiestudie Luchthaven Noordzee en de uitlatingen van de heer Molenaar van het Netherlands Institute for the Law of the Seas met betrekking tot de juridische implicaties van een luchthaven in de Noordzee verschillen niet wezenlijk van elkaar. Dit geldt uitdrukkelijk niet voor de achtergrond waartegen deze uitspraken respectievelijk uitlatingen zijn gedaan. De TNLI-Locatiestudie Luchthaven Noordzee is primair een verkennend onderzoek naar de ruimtelijke aspecten van een luchthaven in de Noordzee, waarbij niet is gestreefd naar een uitputtende beschrijving van het juridisch-bestuurlijk kader. Met een verwijzing in deze studie naar de resultaten van de themastudie «Interactie zeegebonden gebruik» is niet alleen de voorlopige conclusie getrokken dat er juridisch geen onoverkomelijke bezwaren zouden zijn voor een luchthaven in de Noordzee. Tevens is aangegeven dat bij de aanleg van een luchthaven buiten de territoriale zee rekening moet worden gehouden met verschillende internationale randvoorwaarden en afspraken. De heer Molenaar heeft, specifiek tegen de achtergrond van het Verdrag van de Verenigde Naties inzake het recht van de zee, aangegeven dat, hoewel dat verdrag de aanleg van een luchthaven in zee in beginsel niet in de weg staat, Nederland bij – de planning van – de aanleg van een luchthaven in zee rekening dient te houden met de belangen van andere staten. Overleg en afstemming met andere gebruikers van de Noordzee en internationale organisaties horen daarbij. De voorlopige conclusie blijft voorshands, ook al is nader onderzoek nodig, dat het internationaal recht niet prohibitief lijkt te zijn ten aanzien van een locatie van een luchthaven op een kunstmatig eiland buiten de territoriale zee. </antwoord>
      <antwoord nummer="4">In het kader van de bovengenoemde locatiestudie is daarmee, gelet op de aard en de invalshoek van die studie, niet expliciet rekening gehouden. Deze verkennende studie dateert van 31 juli 1998. Op 1 oktober 1998 is de eindversie vastgesteld van het door METRO (Maastrichts Europees Instituut voor Transnationaal Rechtswetenschappelijk Onderzoek) verricht onderzoek naar de bestuurlijk-juridische mogelijkheden en knelpunten die verbonden zijn aan de aanleg van een luchthaven op een kunstmatig eiland in zee, al dan niet buiten de territoriale zee. Dit onderzoek is in het kader van het TNLI thema Interactie zeegebonden gebruik, in opdracht van TNLI uitgevoerd. In deze studie op hoofdlijnen is onder meer aandacht geschonken aan het internationale zeerecht en het internationale luchtrecht. Duidelijk is dat de benadering vanuit het internationale zeerecht niet geheel parallel loopt met die vanuit het internationale luchtrecht als het gaat om de aanleg en het gebruik van een luchthaven op een kunstmatig eiland buiten de territoriale zee. Niettemin is de voorlopige conclusie van deze studie (eveneens) dat, met inachtneming van bestuurlijk-juridische randvoorwaarden, er geen onoverkomelijke bezwaren lijken te zijn voor een locatie van een luchthaven buiten de territoriale zee. Wel wordt in deze studie voorgesteld dat voor een vollediger beeld nader onderzoek is vereist. Met het oog daarop zal via overleg met deskundigen worden nagegaan welke acties bij een eventuele keuze van die locatie nodig zijn. </antwoord>
      <antwoord nummer="5">Neen, aangezien de heer Mendes de León, blijkens zijn uitlatingen, ook aandacht vraagt voor de internationale dimensie. </antwoord>
      <noten afkomstig="antwoord"/>
   </antwoorden>
</kvr>
