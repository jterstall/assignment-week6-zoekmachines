<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) over de invoering van de Wet Inschakeling Werkzoekenden. (Ingezonden 13 oktober 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5858
</item>
         <item attribuut="Inhoud">De vragen betreffen knelpunten bij de invoering van de Wet inschakeling werkzoekenden per 1 januari 1998.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Bestrijding jeugdwerkloosheid Sociale werkvoorziening Werkloosheidsbestrijding</item>
         <item attribuut="Vindplaats">Kamervragen met antwoord 1997-1998, nr. 167, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1997-10-21</item>
         <item attribuut="Datum_indiening">1997-10-13</item>
         <item attribuut="Document-id">KVR5858</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="339" allpagenumbers="339 340" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5858" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="167" onderwerp="" indiendatum="1997-10-13">
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1997-10-21">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebt U signalen ontvangen van gemeenten die in de knel komen met de voor 1 januari 1998 beoogde invoering van de Wet Inschakeling Werkzoekenden, nu zij nog altijd essentiële informatie voor die uitvoering ontberen? Hebben gemeenten bijvoorbeeld reeds inzicht in hun budget per 1 januari jl., afgezien van de eenmalige invoeringskosten, die inmiddels bij regeling in de Staatscourant van 9 september jl. zijn toegekend? </vraag>
      <vraag nummer="2">Wat is de achtergrond van het feit dat de gemeenten die informatie nog niet hebben ontvangen? Indien het probleem gelegen mocht zijn in het feit dat de Eerste Kamer de wet nog niet behandeld heeft, acht u het dan niet uw taak om de Tweede Kamer hierover te informeren, gelet op uw in juni gedane toezegging dat gemeenten in ieder geval tijdig voor de begrotingsopstelling duidelijkheid over hun budget zouden krijgen, en overigens tijdig voor de invoering alle overige relevante informatie? </vraag>
      <vraag nummer="3">Op welke wijze denkt u aan de problemen van gemeenten tegemoet te komen? Streeft u nog steeds naar (volledige) invoering per 1 januari 1998, en, zo ja, welke nadere stappen dienen daarvoor te worden gezet? Hoe verhoudt zich de gang van zaken met de afspraken die met de VNG zijn gemaakt over de minimale duur van een verantwoord invoeringstraject? Wat gebeurt er indien de invoeringsdatum van 1 januari niet zou worden gehaald? Lopen in dat geval de bestaande regelingen (banenpool, JWG etc.) door? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2">Bij brief van 30 september heeft de Vereniging van Nederlandse Gemeenten (VNG) aandacht gevraagd voor een viertal knelpunten met betrekking tot de invoering van de Wet inschakeling werkzoekenden (WIW) per 1 januari 1998. Desondanks is de VNG van mening dat gemeenten die gereed zijn met de voorbereidingen per 1 januari 1998 met de uitvoering van de wet moeten kunnen starten. De vier knelpunten die door de VNG in verband met de invoering per 1 januari a.s. signaleert, hebben betrekking op het volgende. Ten eerste wijst de VNG erop dat niet alle gemeenten er in zullen slagen vóór 1 januari 1998 een aanwijzingsbesluit, bedoeld in artikel 8 van de wet te nemen en stelt daarom voor dergelijke besluiten met terugwerkende kracht in werking te laten treden. Naar mijn oordeel ligt hier geen probleem. Wanneer de gemeente ervoor kiest een rechtspersoon met terugwerkende kracht met de uitvoering van de wet te belasten, dan is dit een aangelegenheid tussen het gemeentebestuur en de rechtspersoon. Voor het rijk is dit niet relevant, omdat de gemeente immers in alle opzichten aanspreekbaar blijft op de uitvoering van de wet, ongeacht of een aanwijzingsbesluit wel of niet met terugwerkende kracht is genomen. Ten tweede bepleit de VNG om, indien de Arbeidsvoorzieningsorganisatie gedurende de eerste zes maanden na inwerkingtreding van de wet geen WIW-verklaring (artikel 12, eerste lid) verstrekt, gemeenten de mogelijkheid geven WIW-dienstbetrekkingen (voor personen van 23 jaar en ouder) zonder WIW-verklaring aan te gaan. Tevens wordt gevraagd de eerste zes maanden geen toezicht te houden op de verplichting tot het maken van samenwerkingsafspraken met de Arbeidsvoorzieningsorganisatie over de uitvoering van de wet (artikel 7). Dit voorstel van de VNG om personen zonder WIW-verklaring een WIW-dienstbetrekking aan te bieden kan niet op mijn instemming rekenen. Het betekent immers dat afgeweken wordt op een essentiële bepaling van de wet, die beoogt te bewerkstelligen dat een juiste indicatie wordt gesteld alvorens een WIW-dienstbetrekking (of werkervaringsplaats) wordt aangeboden. In overleg met het CBA zullen nadere bestuurlijke afspraken worden gemaakt teneinde te voorkomen dat deze situatie ontstaat. Ten aanzien van het aangaan van een samenwerkingsafspraak over de uitvoering van de WIW met de Arbeidsvoorzieningsorganisatie is toegezegd in de eerste zes maanden na inwerkingtreding van de wet coulance in het toezicht te zullen betrachten teneinde betrokken partijen voldoende tijd te bieden deze afspraken te maken. Ten derde meent de VNG dat het vaststellen van gemeentelijke uitstroomplannen mogelijk zou zijn, aangezien de financiële ruimte in de WIW voor de desbetreffende gemeenten (en de beleidsmatige vertaling daarvan) en de omvang van het scholings- en activeringsbudget nog niet bekend zijn. De VNG verbindt daaraan de consequentie dat het toezicht op de naleving van deze verplichting gedurende de eerste zes maanden niet van kracht mag zijn. Gemeenten dienen sinds de inwerkingtreding van de nieuwe Awb per 1 januari 1996 onder meer uitstroomplannen vorm te geven. Nieuw element hierbij zal zijn dat hierin ook de vertaling van de WIW-plannen wordt opgenomen. Gemeentelijke uitstroomplannen hebben echter een bredere strekking dan de wijze waarop in de betreffende gemeente de mogelijkheden van de WIW ten behoeve van het activerings- en uitstroombeleid nader worden geconcretiseerd. Voor een integrale tijdelijke stopzetting van het toezicht op het naleven van de verplichting tot het vaststellen van een gemeentelijk uitstroomplan is derhalve geen aanleiding. In de loop van de eerste helft van 1998 kan het gemeentelijke uitstroomplan worden aangevuld met een nadere inkleuring en operationalisering van de beleidsmatige vertaling van de mogelijkheden van de WIW voor het gemeentelijke activerings- en uitstroombeleid. De realisatie van die voornemens kunnen dan alsnog in het beleidsverslag over 1998 worden meegenomen. Ten vierde stelt de VNG voor om de daadwerkelijke aanlevering van beleidsinformatie door gemeenten op informatiebesluit niet eerder te laten plaatsvinden dan na zes maanden na publicatie van het besluit. Dit voorstel is door mij overgenomen. De gemeenten zijn bij budgetbrief van 9 oktober jl. geïnformeerd over hun (voorlopige) WIW-budgetten voor 1998 onder voorbehoud van de instemming van de Eerste Kamer met het wetsvoorstel en het advies van de Raad van State over de algemene maatregel van bestuur en een juiste opgave van de gemeenten van de relevante gegevens in de vierde kwartaaldeclaraties sociale zekerheid 1996. De definitief verleende budgetten zullen namelijk worden gebaseerd op de door de gemeenten verstrekte jaaropgaven, die zijn voorzien van een accountantsverklaring. De VNG is volgens afspraak belast met een implementatieproject dat tot doel heeft gemeenten tijdig op de invoering van de wet voor te bereiden. Het implementatieproject – dat volledig wordt gefinancierd door het rijk – voorziet onder meer in de organisatie van congressen en workshops, de vervaardiging van een schriftelijke handreiking en nieuwsbrieven en de instelling van een telefonische helpdesk en een overlegplatform voor automatiseringsvraagstukken. De losbladige handreiking is bestemd voor uitvoerders en bevat onder meer de wettekst met een toelichting. Deze is aan alle gemeenten toegezonden en wordt geactualiseerd op basis van de behandeling van de wet in de Eerste Kamer en de totstandkoming van lagere regelgeving. Langs deze lijn ontvangen de gemeenten tijdig de voor de uitvoering relevante informatie. </antwoord>
      <antwoord nummer="3">Zie de beantwoording van vragen 1 en 2. Wijziging van de voorziene invoeringsdatum van 1 januari a.s. wordt niet overwogen. Uiteraard staat dit onder het beslag van de aanvaarding van het wetsvoorstel door de Eerste Kamer, waarna de wet met bijbehorende lagere regelgeving kan worden gepubliceerd. In een bestuurlijk overleg met de VNG op 5 maart 1997 is gesproken over de invoeringstermijn van de wet. Daarbij is vastgesteld dat wanneer de Tweede Kamer het wetsvoorstel voor het zomerreces zou aanvaarden, de gemeenten een half jaar voorbereidingstijd zouden hebben. Door het instellen van het implementatieproject door de VNG werd een voorbereiding van een half jaar ook goed mogelijk geacht. Mocht onverhoopt de invoeringsdatum van 1 januari a.s. niet worden gehaald, dan spreekt het voor zich dat de Jeugdwerkgarantiewet en de Rijksbijdrageregeling banenpools zullen worden gecontinueerd, waarbij de bekostigingssystematiek zou moeten worden aangepast vanwege de beëindiging van de bijdragen uit het Fonds sociale vernieuwing en de CBA-begroting. </antwoord>
      <noten afkomstig="antwoord"/>
   </antwoorden>
</kvr>
