<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hoof en Essers-Huiskamp (beiden VVD) over Arbeidsbemiddeling. (Ingezonden 25 februari 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6752
</item>
         <item attribuut="Inhoud">Vragen naar aanleiding van een artikel in de Volkskrant van 24 februari 1998 over het Ctsv-rapport 'Bemiddeling in perspectief' waaruit zou blijken dat eenderde van de bij Arbeidsvoorziening en GAK-Arbeidsintegratie ingeschreven gedeeltelijk arbeidsongeschikte personen geen sollicitatietraining, bijscholing of hulp bij het zoeken naar een werkgever krijgen.</item>
         <item attribuut="Rubriek">Arbeid (Arbeidsbemiddeling) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsbemiddeling Arbeidsongeschiktheid</item>
         <item attribuut="Vindplaats">Kamervragen met antwoord 1997-1998, nr. 926, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Van Hoof</persoon>
            <persoon partij="VVD">Essers-Huiskamp</persoon>
         </item>
         <item attribuut="Datum_reaktie">1998-03-18</item>
         <item attribuut="Datum_indiening">1998-02-25</item>
         <item attribuut="Document-id">KVR6752</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1901" allpagenumbers="1901 1902" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6752" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="926" onderwerp="" indiendatum="1998-02-25">
         <vrager partij="VVD" oorsprong="parlement">Van Hoof</vrager>
         <vrager partij="VVD" oorsprong="parlement">Essers-Huiskamp</vrager>
         <vraagt-aan/>
      </vraagdata>
      <antwoorddata antwoorddatum="1998-03-18">
         <antwoorder functie="minister" ministerie="beiden Sociale Zaken en Werkgelegenheid">Melkert en staatssecretaris De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Arbeidsbemiddelaars zijn niet goed genoeg» <voetnoot nummer="1"/>waarin melding wordt gemaakt van een Ctsv-rapport waaruit zou blijken dat eenderde van de bij Arbeidsvoorziening en GAK-Arbeidsintegratie ingeschreven gedeeltelijk arbeidsongeschikte personen geen sollicatietraining, bijscholing of hulp bij het zoeken naar een werkgever krijgen. Blijkt uit dit rapport dat dit mede veroorzaakt wordt door gebrek aan motivatie van het bemiddelend personeel? </vraag>
      <vraag nummer="2">Is een van de redenen voor het gegeven dat vele gedeeltelijk arbeidsongeschikten alleen maar worden ingeschreven, dat betrokkenen in het intake-gesprek zelf weinig interesse toonden? </vraag>
      <vraag nummer="3">Hoe verhoudt een en ander zich met het breed gedragen beleid om gedeeltelijk arbeidsongeschikten maximaal te reïntegreren, onder verwijzing naar de Wet op de Reïntegratie? </vraag>
      <vraag nummer="4">Welke stappen bent u bereid te ondernemen om aan de geschetste problematiek een einde te maken in het belang van de reïntegratie van gedeeltelijk arbeidsongeschikten? Pleit een en ander niet eens te meer voor een versnelde afschaffing van de verplichte winkelnering opdat ook elders dan bij de Arbvo scholing en arbeidsbemiddeling kan worden ingekocht? </vraag>
      <vraag nummer="5">Kunt u genoemd rapport voorzien van een kabinetsstandpunt zo spoedig mogelijk aan de Kamer doen toekomen? </vraag>
      <noten afkomstig="vraag">
         <noot nummer="1" datum="1998-02-24" bron="De Volkskrant">De Volkskrant, 24 februari 1998</noot>
      </noten>
   </vragen>
   <antwoorden aantal="3">
      <antwoord nummer="1 en 2">Wij hebben kennisgenomen van het betreffende artikel en van het Ctsv-rapport «Bemiddeling in perspectief» waarnaar het artikel verwijst. In dit rapport wordt niet ingegaan op de motivatie van het personeel, maar wel op de motivatie van gedeeltelijk arbeidsgeschikten. Het Ctsv heeft onderzocht wat er gebeurt met gedeeltelijk arbeidsgeschikten die geen werk hebben. Een deel van deze personen, circa 60%, ontvangt op een of andere wijze hulp ten behoeve van de reïntegratie bij een nieuwe werkgever. Uit het onderzoek van het Ctsv blijkt inderdaad, dat een deel van de personen die in bemiddeling worden genomen, alleen passief wordt bemiddeld en dat omgerekend naar de totale populatie uiteindelijk een derde in aanmerking komt voor scholing en andere actieve vormen van bemiddelingsactiviteiten. Er zijn verschillende redenen, zo blijkt uit het onderzoek, waarom niet de totale groep (actief) bemiddeld wordt. Een deel van de cliënten geeft aan zelf werk te willen zoeken en geen hulp nodig te hebben. Een andere reden waarom cliënten niet actief bemiddeld worden is dat men helemaal niet meer wil werken of dat men denkt dat men niet meer in staat is om te werken, ondanks dat er een zekere arbeidscapaciteit is vastgesteld. In deze twee situaties worden de betreffende personen volgens het onderzoek van het Ctsv als niet gemotiveerd beschouwd. De motivatie van de cliënt en de afstand tot de arbeidsmarkt spelen een belangrijke rol, veelal in combinatie, bij de bepaling van de mate waarin personen actief worden bemiddeld. Door het Ctsv wordt geconstateerd dat dit een, vanuit de bemiddelingsinstanties gezien, te begrijpen opstelling is. Immers motivatie is een belangrijke bepalende factor voor het succes van een bemiddeling(splan). Motivatie is echter, zoals het Ctsv ook opmerkt, een factor die beïnvloed kan worden. Personen zijn soms niet gemotiveerd omdat ze denken weinig kans te maken. Het is dus niet uitsluitend een kwestie van niet willen, maar ook van denken dat men niet meer kán werken of dat men toch niet meer een baan vindt, gezien de beperkingen die men heeft. Hierbij valt bijvoorbeeld te denken aan personen die enige tijd nodig hebben om zich de gedachte eigen te maken dat zij door hun arbeidshandicap écht niet kunnen hervatten in hun oude beroep of sector en dat zij zich derhalve zullen moeten richten op geheel nieuwe werkzaamheden (inclusief de bijbehorende omscholing). Uit informatie van Arbeidsvoorziening Arbeidsintegratie blijkt dat door GAK Arbeidsintegratie is onderkend dat motivatie een te beïnvloeden factor is. In 1997 is ter stimulering van de motivatie van cliënten in een toenemend aantal gevallen extra dienstverlening aangeboden die specifiek hierop is gericht. Het betreft hier de motivatiebevorderende producten «motivatie-interventie» en «oriëntatie arbeidsmogelijkheden». Voor 17% van de personen die in bemiddeling zijn genomen, is in 1997 een motivatie bevorderend traject gestart. Aantal productopeningen 1997 product kw. 1 kw. 2 kw. 3 kw. 4 totaal Motivatie-interventie 239 412 600 657 1908 Oriëntatie arbeidsmoge- lijkheden 641 1055 1242 1510 4448 Totaal 881 1469 1845 2171 6356 Bron: Arbeidsvoorziening concern eenheid Arbeidsintegratie. Overigens geldt dat indien een cliënt (die een sollicatieverplichting heeft) medewerking weigert of ook na inzet van een motivatie bevorderend traject nog steeds niet in aanmerking wil komen voor arbeidstoeleiding, een sanctie op de uitkering (wegens onvoldoende meewerken aan activiteiten gericht op de arbeidsinschakeling) opgelegd dient te krijgen. </antwoord>
      <antwoord nummer="3 en 4">Het wetsvoorstel Wet op de (re)integratie arbeidsgehandicapten (Wet REA) beoogt de kansen van arbeidsgehandicapten op de arbeidsmarkt te bevorderen. Dit gebeurt allereerst door middel van uitbreiding van de doelgroep. Ook worden zowel voor de arbeidsgehandicapte als voor de werkgever nieuwe instrumenten geïntroduceerd. Voor werkgevers die overwegen een arbeidsgehandicapte in dienst te nemen, gaat het daarbij met name om het plaatsingsbudget, de uitbreiding van werkingsduur en doelgroep van artikel 29b ZW, het gedurende zes jaar niet voor rekening van de werkgever komen van een aan een arbeidsgehandicapte toegekende WAO-uitkering en de staffeling van de premiekwijtscheldings- en kortingsregeling basispremie WAO. Daarnaast wordt de financiering van door het Lisv en de uitvoeringsinstellingen in te zetten reïntegratie-instrumenten eenvoudiger. Daarvoor wordt namelijk één fonds opgericht: het Reïntegratiefonds. Ten slotte wordt de verantwoordelijkheid tussen instanties die een arbeidsgehandicapte moeten helpen bij het vinden van werk bij een nieuwe werkgever gewijzigd: de uitkeringsorganisaties (Lisv/uitvoeringsinstellingen en gemeenten) worden verantwoordelijk voor de reïntegratie van hun eigen uitkeringsgerechtigden en Arbeidsvoorziening wordt verantwoordelijk voor de overige arbeidsgehandicapten. Wij verwachten dat de Wet REA toteen meer effectieve aanpak van de reïntegratie van arbeidsgehandicapten leidt en met name tot meer plaatsingen van arbeidsgehandicapten bij een nieuwe werkgever. Deze vergroting van plaatsingskans alleen al, zal de motivatie van arbeidsgehandicapten om een arbeidstoeleidingstraject in te gaan naar verwachting verhogen. Wat betreft het in aanmerking brengen van arbeidsgehandicapten voor dergelijke trajecten het volgende. Het Lisv/de uitvoeringsinstellingen en de gemeenten zullen ter uitvoering van hun reïntegratietaak in ieder geval in 1998 in belangrijke mate diensten moeten inkopen bij Arbeidsvoorziening. Zoals reeds in het antwoord op de vragen 1 en 2 is aangegeven, zijn in toenemende mate in 1997 door GAK-Arbeidsintegratie instrumenten ingezet om de motivatie van cliënten te vergroten en de oriëntatie op arbeid te verbeteren. Met de overgang van GAK-AI naar Arbeidsvoorziening is deze dienstverlening ondergebracht bij Arbeidsvoorziening Arbeidsintegratie. Het ligt in de rede dat deze producten ook daadwerkelijk worden ingekocht voor degenen die zich bij de intake weliswaar ongemotiveerd voordoen, maar die de uitvoerder wel motiveerbaar acht. Op grond van het bovenstaande zijn wij van mening, dat er bij inwerkingtreding van de Wet op de (re)integratie arbeidsgehandicapten voldoende mogelijkheden zullen zijn om op het eerste gezicht niet voor arbeidstoeleiding gemotiveerde arbeidsgehandicapten toch te motiveren. Daarom zien wij in de geschetste problematiek op dit moment geen redenen om tot (versnelde) afschaffing van de verplichte winkelnering over te gaan. </antwoord>
      <antwoord nummer="5">Bijgaand ontvangt u het bedoelde Ctsv-rapport («Bemiddeling in perspectief; De uitvoering van de arbeidsbemiddeling van gedeeltelijk arbeidsgeschikten in de periode 1995–1997; R98/2). Zoals ook al uit de antwoorden op de vragen 3 en 4 kan worden afgeleid, zijn wij van mening dat als gevolg van de Wet op de (re)integratie arbeidsgehandicapten, die naar wij hopen nog dit voorjaar in werking zal kunnen treden, de uitvoering voldoende impulsen krijgt om in eerste instantie niet gemotiveerde arbeidsgehandicapten te motiveren en naar arbeid toe te leiden. Een apart kabinetsstandpunt vinden wij daarom niet nodig. Wij zenden u hierbij tevens het tegelijk met bovenstaand rapport door het Ctsv vastgestelde rapport «Bemiddeling van gedeeltelijk arbeidsgeschikten; een vergelijking van de arbeidsbemiddeling van herbeoordeelden en toetredingsgekeurden» (R 97/9). Indien nadere bestudering van deze rapporten daartoe aanleiding geeft, ontvangt u nog een aanvullende reactie. </antwoord>
      <noten afkomstig="antwoord"/>
   </antwoorden>
</kvr>
