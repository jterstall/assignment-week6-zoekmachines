<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Graus (PVV) aan de staatssecretaris van Economische Zaken over diens uitspraken inzake «groen protectionisme». (Ingezonden 18 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31604
</item>
         <item attribuut="Inhoud">Vragen naar aanleiding van een interview met de staatssecretaris van Economische Zaken in De Financiële Telegraaf van 15 maart 2008 over diens uitspraken inzake 'groen protectionisme'. De indiener vraagt aan de staatssecretaris welke stappen hij gaat ondernemen om onze boeren, vissers en het bedrijfsleven te beschermen tegen het hierdoor steeds groter wordende ongelijke speelveld.</item>
         <item attribuut="Rubriek">Handel en economie (Handelsbelemmeringen) Handel en economie (Import) Natuur (Dierenbescherming)</item>
         <item attribuut="Trefwoorden">Dierenwelzijn Handelsbelemmeringen Import</item>
         <item attribuut="Vindplaats">Kamervragen met antwoord 2007-2008, nr. 2002, Tweede Kamer</item>
         <item attribuut="Vraagnr_bij_indiening">2070814980</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PVV">Graus</persoon>
         </item>
         <item attribuut="Datum_reaktie">2008-04-10</item>
         <item attribuut="Datum_indiening">2008-03-18</item>
         <item attribuut="Document-id">KVR31604</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4099" allpagenumbers="4099 4100" vetnummer="2070814980" code="0708tkkvr2002" lopendefooter="Tweede Kamer, vergaderjaar 2007–2008, Aanhangsel" filenaam="KVR31604" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2002" onderwerp="" indiendatum="2008-03-18">
         <vrager partij="PVV" oorsprong="parlement">Graus</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2008-04-10">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Vindt u dat onze hoge dierenwelzijnseisen, welke wij ook stellen aan andere landen betreffende importproducten, ook vallen onder «groen protectionisme»? Zo neen, deelt u de mening dat dierenwelzijn volledig moet worden losgekoppeld van alle hedendaagse natuur- en milieupaniek? <voetnoot nummer="1"/>
      </vraag>
      <vraag nummer="2">Waarop doelt u met de uitspraak «angst is een slechte raadgever»? Is het niet juist de huidige regering welke enkel uit angst handelt, en hiermede angst en onrust zaait in het bedrijfsleven, terwijl u juist het goede voorbeeld zou moeten geven? Zo neen, graag een onderbouwing van uw vermeende gelijk? </vraag>
      <vraag nummer="3">Deelt u de mening dat we juist, als een van oudsher belangrijk handelsland, onze rug recht moeten houden en niet «moeten wachten op de volgende ronde»? Zo neen, welke stappen gaat u ondernemen om onze boeren, vissers en het bedrijfsleven te beschermen tegen het hierdoor steeds groter wordende ongelijke speelveld? </vraag>
      <vraag nummer="4">Hoe denkt u «vooruit te willen en meer binnen te halen aan grotere markttoegang voor onze industrieproducten en diensten» in dit ongelijke speelveld? </vraag>
      <vraag nummer="5">Hoeveel bedrijven gaan er sneuvelen en/of ons land verlaten tijdens het «wachten op de volgende ronde» in het ongelijke speelveld? </vraag>
      <noten afkomstig="vraag">
         <noot nummer="1" datum="2008-03-15" bron="Interview met de staatssecretaris in De Financiële Telegraaf">Interview met de staatssecretaris in De Financiële Telegraaf, 15 maart 2008</noot>
      </noten>
   </vragen>
   <antwoorden aantal="5">
      <antwoord nummer="1">Nederland heeft niet de mogelijkheden om dierenwelzijnseisen te stellen aan importproducten uit landen buiten de EU. Wel kan een land eisen stellen die een directe relatie hebben met de bescherming van de volksgezondheid of diergezondheid. Producten uit andere EU-lidstaten dienen aan de Europese productiestandaarden te voldoen, die in Europees verband zijn vastgesteld. </antwoord>
      <antwoord nummer="2">Met mijn uitspraak «angst is een slechte raadgever» doel ik op de angst voor toenemende concurrentie van producenten uit landen buiten de EU bij verdere vrijmaking van de wereldhandel. Wederzijdse handelsliberalisatie schept ook kansen voor Nederlandse exporteurs op derde markten. Het Nederlandse bedrijfsleven en het overgrote deel van de agrarische sector zijn zeer concurrerend en kunnen de concurrentie op de wereldmarkt aan. Bovendien leveren goedkopere producten als gevolg van grotere concurrentie keuzevrijheid en koopkrachtwinst voor consumenten op. Ten onrechte wordt in het debat over de WTO echter vaak de nadruk gelegd op de defensieve aspecten van vrijere handel. Die nadruk komt ten dele voort uit ongefundeerde angst en het is die angst die ik als een slechte raadgever betitel. </antwoord>
      <antwoord nummer="3">Zoals u terecht aangeeft is Nederland van oudsher een belangrijk handelsland. Juist vanwege onze positie als handelsnatie is het voor Nederland van groot belang dat het wereldhandelssysteem transparant is en gebaseerd op multilateraal overeengekomen regels en rechtsordening en wederzijds voordelige tariefliberalisatie. Zoals ik uw Kamer op 29 februari jl. schreef is de Nederlandse positie erop gericht dat de EU niet alleen in de toekomstige onderhandelingsronde, maar ook in de huidige Doha-ronde blijft inzetten op de behandeling van non-trade concerns (TK 25 074, nr. 149). Zoals ik echter al gezegd heb in het algemeen overleg met uw Kamer van 20 juni 2007, bestaat in het algemeen weinig draagvlak bij de WTO-landen voor het inbrengen van non-trade concerns in de huidige onderhandelingen, wellicht buiten het toestaan van niet handelsverstorende landbouwsubsidies voor dierenwelzijn. Dit betekent dat we realistisch dienen te zijn over de mogelijkheden hierin vergaande stappen te zetten in de huidige ronde. Wel wil ik nu al nadenken over de zogeheten «post-Doha» agenda, waarin de non-trade concerns een plek verdienen. Ook hiervoor is het van belang de huidige ronde zo spoedig mogelijk af te ronden. </antwoord>
      <antwoord nummer="4">Onafhankelijk van het speelveld is de Nederlandse inzet in de huidige WTO-ronde gericht op een ambitieus en evenwichtig akkoord dat rekening houdt met de offensieve en defensieve belangen van Nederland en dat ook serieus werk maakt van de ontwikkelingsdimensie van deze ronde. Inzet is een akkoord dat de EU additionele marktopening biedt bij landbouw en additionele markttoegang voor industrieproducten in onder andere opkomende economieën verkrijgt en waarbij vooruitgang geboekt wordt in het dienstendossier. Dit gebeurt door zorgvuldig te onderhandelen binnen de WTO, waarbij middels het uitwisselen van concessies de gewenste vooruitgang kan worden geboekt. De Nederlandse inbreng in de interne EU onderhandelingen over de WTO is er steeds op gericht deze boodschap aan de Commissie mee te geven en er is tot op heden geen reden aan te nemen dat deze aanpak niet zou leiden tot vooruitgang in de onderhandelingen. </antwoord>
      <antwoord nummer="5">Of bedrijven verdwijnen of naar het buitenland vertrekken is afhankelijk van een groot aantal uiteenlopende factoren, die per geval verschillend zijn. Het is onmogelijk aan te geven of, en zo ja hoeveel, invloed het «wachten op de volgende ronde» hierop heeft, laat staan concrete aantallen te noemen. Daarbij komt dat een evenwichtig en ambitieus akkoord in de huidige ronde juist weer nieuwe kansen voor Nederlandse bedrijven zal opleveren. </antwoord>
      <noten afkomstig="antwoord"/>
   </antwoorden>
</kvr>
