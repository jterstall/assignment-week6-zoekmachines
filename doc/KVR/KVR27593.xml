<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bosma (PVV) aan de ministers van Onderwijs, Cultuur en Wetenschap en van Justitie over de site Marokko.nl. (Ingezonden 26 januari 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27593
</item>
         <item attribuut="Inhoud">Vragen naar aanleiding van uitlatingen op website Marokko.nl, die onlangs een subsidie van 135.000 euro van het Bedrijfsfonds voor de Pers heeft ontvangen, wegens 'het voorzien van een behoefte onder Nederlands-Marokkaanse jongeren tussen 15 en 20 jaar'. Indiener stelt dat op het forum van de site 'vaak' teksten tegen joden en homoseksualiteit te vinden zijn. Indiener zet vraagtekens bij het verlenen van de subsidie en bepleit strafrechtelijk onderzoek naar de uitspraken.</item>
         <item attribuut="Rubriek">Communicatie, media en informatievoorziening (Netwerken) Cultuur en taal (Nederlandse taal) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Discriminatie Internet Minderheden Pers Subsidies</item>
         <item attribuut="Vindplaats">Kamervragen met antwoord 2006-2007, nr. 1051, Tweede Kamer</item>
         <item attribuut="Vraagnr_bij_indiening">2060706400</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PVV">Bosma</persoon>
         </item>
         <item attribuut="Datum_reaktie">2007-03-21</item>
         <item attribuut="Datum_indiening">2007-01-26</item>
         <item attribuut="Document-id">KVR27593</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2233" allpagenumbers="2233 2234" vetnummer="2060706400" code="0607tkkvr1051" lopendefooter="Tweede Kamer, vergaderjaar 2006–2007, Aanhangsel" filenaam="KVR27593" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1051" onderwerp="" indiendatum="2007-01-26">
         <vrager partij="PVV" oorsprong="parlement">Bosma</vrager>
         <vraagt-aan>de ministers van Onderwijs, Cultuur en Wetenschap en van Justitie</vraagt-aan>
      </vraagdata>
      <antwoorddata antwoorddatum="21 maart 2007), zie ook Aanhangsel Handelingen nr. 898, vergaderjaar 2006–2007">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Bent u ervan op de hoogte dat de site Marokko.nl <voetnoot nummer="1"/>, recentelijk, te weten op 11 januari 2007, een bedrag van 135.000 euro heeft ontvangen als subsidie van het Bedrijfsfonds voor de Pers? <voetnoot nummer="2"/>
      </vraag>
      <vraag nummer="2" voetnoot="3">Bent u bereid kennis te nemen van deze site, in het bijzonder van het forum van deze site, waar teksten te vinden zijn als «ik was net in Amsterdam daar waren zo veel joden, ik kon het niet aanzien», «eerst joden uitrooien en dan allah om regen vragen», «raespect voor taliban toen ze die beelden van boedha vernietigden», «dood aan de joooddd», «het zal een feit blijven dat vele Allochtonen homoseksualiteit niet zullen accepteren vanwege hun geloof», waar een lid onder interesse invult: «joden opsporen en vernietigen», en waar 28 procent van de deelnemers aan een poll aangeeft homoseksualiteit een ziekte te vinden? <voetnoot nummer="3"/>
      </vraag>
      <vraag nummer="3">Kunt u uitleggen waarom deze site boordevol met teksten die vaak een antisemitisch, anti-Nederlands en anti-westers karakter hebben met belastinggeld moet worden gesteund? </vraag>
      <vraag nummer="4">Kunt u bevestigen dat het Bedrijfsfonds in zijn persbericht meldt dat de site in een rustiger vaarwater terecht is gekomen en (dat) de uitgever tendensen van radicalisering heeft aangepakt en moderatoren heeft aangesteld? Kunt u dit rijmen met de onder vraag 2 genoemde teksten waarvan er velen te vinden zijn, waaronder teksten die vele maanden oud zijn? </vraag>
      <vraag nummer="5">Deelt u de mening van de uitgever van de site eens dat deze site voorziet in de behoefte van Nederland Marokkaanse jongeren tussen 15 en 20 jaar? </vraag>
      <vraag nummer="6">Bent u bereid in overleg te treden met het Bedrijfsfonds voor de pers ten einde dit te bewegen onmiddellijk te stoppen met de subsidiering? Zo neen, waarom niet? </vraag>
      <vraag nummer="7">Bent u bereid te bevorderen dat het Openbaar Ministerie een strafrechtelijk onderzoek instelt gelet op de uitspraken zoals vermeld onder vraag 2? </vraag>
      <noten afkomstig="vraag">
         <noot nummer="1">www.marokko.nl</noot>
         <noot nummer="2">www.bedrijfsfondspers.nl</noot>
         <noot nummer="3">Spelling en hoofdletters ongecorrigeerd</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik heb de site bezocht om zelf een indruk te krijgen. Voor alle duidelijkheid: voorzover de site racistische en/of discriminerende teksten bevat, keur ik dat af. Ik vind dat de exploitant van de site, Marokko Media, zijn uiterste best moet doen om dergelijke uitlatingen te blokkeren c.q. zo snel mogelijk te verwijderen. Ik heb van Marokko Media begrepen dat er momenteel 28 moderators actief zijn die per dag ca. 2000 berichten verwijderen. Dit zijn overigens niet alleen uitingen die strafbaar zijn bij wet, maar ook uitingen die in strijd zijn met de eigen gedragsregels van marokko.nl (de zogeheten net-etiquette van de site). Er worden per dag echter tienduizenden berichten op de site geplaatst en dan kan het voorkomen dat ongewenste uitingen enige tijd op de site blijven staan. De moderators worden aangesteld en opgeleid in overleg met het Meldpunt Discriminatie Internet (MDI). Met het MDI zijn gesprekken gevoerd over de opzet en invulling van de trainingen en over het Handvest voor Moderators. De uiteindelijk fysieke bijdrage binnen de trainingen verzorgt het Meldpunt Discriminatie Amsterdam (MDA), omdat de moderatortraining ook wordt ondersteund met middelen van de gemeente Amsterdam. Zie ook het antwoord bij vraag 7. </antwoord>
      <antwoord nummer="3">Het Bedrijfsfonds voor de Pers heeft besloten de site te steunen, omdat de aanvraag van Marokko Media voldoet aan de voorwaarden die gelden voor een subsidieverlening op grond van de Tijdelijke subsidieregeling minderhedenbladen en journalistieke internetinformatieproducten. Deze regeling biedt het Fonds de mogelijkheid subsidie te verlenen aan projecten die gericht zijn op de totstandkoming en verspreiding van journalistieke informatieproducten via het internet. Subsidie kan slechts worden verstrekt voor activiteiten uitgevoerd overeenkomstig een goedgekeurd projectplan dat uitzicht biedt op verdere continuïteit in de exploitatie en verschijning van het journalistieke informatieproduct. Verder dient het informatieproduct naar inhoud en strekking, exploitatiewijze of vormgeving zodanig af te wijken van andere journalistieke informatieproducten, dat de verscheidenheid van informatie en opinievorming wordt vergroot en daarmee een vernieuwende bijdrage levert aan de journalistieke informatievoorziening via het internet. Bij het beoordelen van een aanvrage onthoudt het Bedrijfsfonds zich nadrukkelijk van inhoudelijke bemoeienis, omdat zulks zich niet verdraagt met de grondwettelijk gegarandeerde vrijheid van meningsuiting. Uiteraard is dat geen vrijbrief voor het verspreiden van racistische en/of discriminerende teksten, want daartegen kan worden opgetreden op basis van het wetboek van strafrecht. </antwoord>
      <antwoord nummer="4">Het Bedrijfsfonds meldt dit inderdaad in zijn persbericht. Marokko Media heeft verklaard dat de inspanning van de moderators vooral gericht is op de nieuw geplaatste berichten, waardoor oudere berichten minder prioriteit krijgen. Berichten die aan de aandacht van de moderators ontsnapt zijn en die geen reacties oproepen, kunnen dan in het archief van het forum verdwijnen. Wanneer moderators attent worden gemaakt op oude berichten die niet door de beugel kunnen, dan worden deze alsnog verwijderd, aldus Marokko Media. Daarbij moeten we niet uit het oog verliezen dat de site zeer druk bezocht wordt: per dag zijn er volgens Marokko Media tussen de 40 000 en 50 000 unieke bezoekers. Uit de statistieken op www.marokko.nl (peildatum: 7 februari 2007) blijkt dat er intussen 127 258 leden zijn, dat de site 339 197 onderwerpen telt en dat er in totaal meer dan 10 miljoen reacties zijn ingezonden. </antwoord>
      <antwoord nummer="5">Afgaand op het grote aantal dagelijkse unieke bezoekers, de veelheid van onderwerpen en het enorme aantal reacties bestaat er kennelijk een grote behoefte aan een dergelijk discussieforum. Mij is niet bekend of de deelnemers allemaal Nederlands Marokkaanse jongeren zijn tussen 15 en 20 jaar (gezien de omvang van de groep unieke dagelijkse bezoekers is de kring van deelnemers waarschijnlijk ruimer dan die specifieke leeftijds- en bevolkingscategorie) maar volgens uitgever Marokko Media is zijn site wel op die doelgroep gericht. </antwoord>
      <antwoord nummer="6">Het Bedrijfsfonds heeft mij laten weten dat, indien Marokko Media door de rechter verantwoordelijk wordt gesteld voor strafbare uitingen en daardoor het bij het Bedrijfsfonds ingediende project niet zou kunnen uitvoeren, de subsidieverlening zal worden stopgezet. </antwoord>
      <antwoord nummer="7">Het internet is een medium waarop dagelijks vele uitingen worden geplaatst via onder meer webfora, weblogs en chatrooms. Via het openstellen van dergelijke interactieve (delen van) sites wordt bezoekers hiervan de mogelijkheid geboden middels het plaatsen van berichten discussie te voeren over tal van onderwerpen. Bij het aantreffen van (mogelijk) strafbare uitingen op het internet bestaat voor een ieder de mogelijkheid hiervan rechtstreeks aangifte te doen bij politie of melding te doen bij het Meldpunt Discriminatie Internet (MDI). Als er melding wordt gedaan bij het MDI en deze constateert dat de uiting mogelijk strafbaar is volgens de relevante artikelen in het Wetboek van Strafrecht dan stuurt het MDI over het algemeen een waarschuwing/verzoek tot verwijdering aan de plaatser/verspreider/beheerder van de uiting. Als een betrokkene niet aan een dergelijk verwijderingsverzoek tegemoet komt, gaat het MDI in de regel over tot het doen van aangifte. Inmiddels heeft de politie contact opgenomen met Marokko.nl in verband met vorenbedoelde uitingen. Dit heeft er toe geleid dat de uitingen van de website zijn verwijderd. Het OM ziet in dit licht geen reden om een strafrechtelijk onderzoek te starten. </antwoord>
      <noten afkomstig="antwoord"/>
   </antwoorden>
</kvr>
