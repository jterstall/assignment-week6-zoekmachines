<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) aan de ministers van Verkeer en Waterstaat en van Binnenlandse Zaken en Koninkrijksrelaties over het vervoer van gevaarlijke stoffen per spoor. (Ingezonden 14 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11978
</item>
         <item attribuut="Inhoud">Vragen over welke gevaarlijke stoffen in Nederland per spoor vervoerd worden en hoe de regionale hulpverlening hierover geïnformeerd wordt.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Milieu (Gevaarlijke stoffen) Verkeer, vervoer en waterstaat (Spoorwegen)</item>
         <item attribuut="Trefwoorden">Rampenbestrijding Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 1999-2000, nr. 1525, Tweede Kamer</item>
         <item attribuut="Vraagnr_bij_indiening">2990012540</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">2000-07-06</item>
         <item attribuut="Datum_indiening">2000-06-14</item>
         <item attribuut="Document-id">KVR11978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3465" allpagenumbers="3465 3466" vetnummer="2990012540" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11978" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1525" onderwerp="" indiendatum="2000-06-14">
         <vrager partij="RPF" oorsprong="parlement">Stellingwerf</vrager>
         <vraagt-aan>de ministers van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="6 juli 2000), zie ook Aanhangsel Handelingen nr. 1424, vergaderjaar 1999–2000">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Welke gevaarlijke stoffen (gassen, gifstoffen, explosieve stoffen) worden in Nederland per spoor vervoerd? </vraag>
      <vraag nummer="2">Op welke trajecten vindt dat vervoer plaats, of als die vraag makkelijker te beantwoorden is, op welke trajecten vindt dat vervoer niet plaats? </vraag>
      <vraag nummer="3">Wie is verantwoordelijk voor de informatievoorziening over het in de eerste vraag bedoelde vervoer? </vraag>
      <vraag nummer="4">In hoeverre en op welk moment kunnen de regionale hulpverleningsdiensten inzicht hebben in welk vervoer op welk moment over welk tracé plaats vindt? </vraag>
      <vraag nummer="5" voetnoot="1">Hebben de regionale hulpverleningsdiensten, die voor de rampenbestrijding langs de verschillende spoorwegtracés verantwoordelijk zijn, nog steeds geen directe en exacte informatie over wat er op welk moment over de door hun werkgebied lopende spoortracés aan gevaarlijke stoffen wordt vervoerd? Geldt datzelfde voor de stilstaande wagons op rangeerterreinen? <voetnoot nummer="1"/>
      </vraag>
      <vraag nummer="6" voetnoot="1">Zo ja, wordt hierdoor de mogelijkheid om adequate hulpverlening tot stand te brengen niet onnodig bemoeilijkt c.q. wordt een tijdige hulpverlening zo niet onnodig gefrustreerd? Gaan via de eerder door u aangegeven wijze van informatieverstrekking <voetnoot nummer="1"/>kostbare minuten verloren alvorens de rampenbestrijding en hulpverlening een aanvang kunnen nemen? </vraag>
      <vraag nummer="7">Is de huidige wijze van informatieverstrekking aan regionale hulpverleningsdiensten over het vervoer van gevaarlijke stoffen per spoor niet veel te gedateerd? Kan b.v. wel voldoende worden ingesprongen op van het gebruikelijke patroon afwijkende transporten b.v. ingeval van door storingen ontstane omleidingen? </vraag>
      <vraag nummer="8" voetnoot="2">Bent u bereid zodanige maatregelen te treffen dat de, bij spoortracés optredende ongevallen met gevaarlijke stoffen, verantwoordelijke hulpverleningsdiensten vooraf zijn geïnformeerd over wat er op welk moment over die tracés aan gevaarlijk vervoer plaats vindt? <voetnoot nummer="2"/>
      </vraag>
      <vraag nummer="9" voetnoot="3">Kan daarbij ook worden bepaald dat de exacte treinsamenstelling bij de hulpverleningsdiensten vooraf bekend is zodat bij een ongeval precies bekend is welke maatregelen waar moeten worden getroffen? <voetnoot nummer="3"/>
      </vraag>
      <vraag nummer="10">Kunt u deze vragen beantwoorden voordat op 22 juni a.s. het overleg over de Noord Oost Verbinding van de Betuwelijn plaats vindt zodat deze informatie bij dat overleg kan worden betrokken? </vraag>
      <noten afkomstig="vraag">
         <noot nummer="1">Zie schriftelijke vragen van 18 februari 1998, kamerstuknummer 97980939</noot>
         <noot nummer="2">Het moet via geautomatiseerde gegevensverwerking mogelijk zijn deze informatie via standaardprocedures op elk gewenst moment van de dag bij de regionale hulpverleningsdiensten te krijgen</noot>
         <noot nummer="3">De mogelijkheid waarop door de regering in antwoord op eerder gestelde schriftelijke vragen, 18 februari 1998 werd gewezen, nl. dat op elke wagon een papier is bevestigd waarop te lezen is wat in de wagon zit niet adequaat is. Bij brand is dergelijke informatie immers niet meer af te lezen</noot>
      </noten>
   </vragen>
   <antwoorden aantal="10">
      <antwoord nummer="1">Volgens internationaal vervoersverdrag (RID) mogen de meeste gevaarlijke stoffen worden vervoerd mits adequate veiligheidsmaatregelen zijn getroffen. In het algemeen geldt dat naarmate een stof gevaarlijker is, de technische en organisatorische eisen aan verpakkingen en vervoermiddelen (bijvoorbeeld ketelwagens) hoger zijn. Op basis van classificatiecriteria die gelden voor toelating van stoffen mogen bepaalde stoffen niet per spoor worden vervoerd. Een criterium is bijvoorbeeld dat stoffen die niet fysisch of chemisch stabiel genoeg zijn (gemaakt), zodat spontane reactie, gevaarlijke ontleding of polymerisatie kan optreden, niet vervoerd mogen worden. Bepaalde organische peroxiden en zelfontledende stoffen, die temperatuurbeheersing vereisen tijdens het vervoer, mogen ook niet per spoor vervoerd worden. Voor wat betreft de in de vraag genoemde stofcategorieën worden vooral LPG, chloor en ammoniak als belangrijke risico-opleverende stoffen vervoerd, voorts toxische vloeistoffen zoals acrylonitril en fluorwaterstof. Soms vinden er munitietransporten plaats. In 1999 werd circa 23 miljoen ton aan goederen per spoor vervoerd, waarvan 4,6 miljoen ton gevaarlijke stoffen. </antwoord>
      <antwoord nummer="2">Er zijn formeel geen baanvakken uitgesloten voor het vervoer van gevaarlijke stoffen per spoor. Er kunnen wel omstandigheden zijn waardoor het vervoer een voorkeursroute volgt. In de praktijk wordt onder normale omstandigheden het vervoer afgewikkeld op een aantal specifieke baanvakken. De dienstregeling wordt gekozen op grond van capaciteit, technische mogelijkheden (asbelasting etc.), risico-analytische beschouwingen alsmede vergunningseisen in het geval spoorwegemplacementen worden aangedaan. </antwoord>
      <antwoord nummer="3">De taakorganisaties (Railned, NS Railinfrabeheer en NS Verkeersleiding) verzorgen in principe deze informatievoorziening. Hierbij teken ik aan dat in het kader van de liberalisatie van het spoorvervoer de oude «NS-procedure» momenteel vervangen wordt door een nieuwe procedure waarbij de goederenvervoerders informatie over lading verstrekken aan de genoemde taakorganisaties voor centrale verwerking. De informatie is daarna direct oproepbaar. </antwoord>
      <antwoord nummer="4">Op het moment dat een ongeval gebeurt kunnen de gegevens van de treinsamenstelling en de lading direct opgevraagd worden bij de Centrale Meldkamer door NS Verkeersleiding, die verantwoordelijk is voor de calamiteitenorganisatie. De gegevens zijn binnen enkele minuten beschikbaar voor de hulpverleningsdiensten. Van elke wagon in de trein is dan de soort lading bekend. Voor stukgoed dienen echter de vrachtdocumenten te worden geraadpleegd, omdat mogelijk een grote verscheidenheid aan stoffen verpakt is. </antwoord>
      <antwoord nummer="5">De in vraag 4 bedoelde informatie kan op elk tijdstip worden geleverd, maar wordt niet vooraf geleverd. Inmiddels wordt er door mijn ambtenaren gewerkt aan een zogenaamde «risicoatlas spoor». Deze atlas heeft als doel om informatie te leveren over de vervoersstromen gevaarlijke stoffen in Nederland en is bedoeld voor de ruimtelijke ordening en voor de preparatie in het kader van de rampenbestrijding. Voor rangeerterreinen is dergelijke informatie beschikbaar. Het is reeds gebruikelijk dat NS Railinfrabeheer het bevoegd gezag (provincies en gemeenten) elk jaar informeert over de categorieën gevaarlijke stoffen die een emplacement aandoen voor rangeerhandelingen, voor zover de dienstregeling van het betreffende vervoer bekend is. In ongevalssituaties kan de hulpverleningsorganisatie via twee mogelijkheden gegevens krijgen over lading van wagons. De eerste mogelijkheid is op de plaats van het ongeval. De machinist is in het bezit van de vrachtbrieven en iedere wagon is voorzien van een etiket. De tweede mogelijkheid is via het Hoofd Verkeersleiding in Utrecht (de genoemde centrale gegevensbeheerder). De laatste informatiebron wordt veelal geraadpleegd vanuit de regionale alarmcentrale van de brandweer welke de gegevens doorspeelt naar de bevelvoerders ter plaatse. De eerste informatiebron is echter niet altijd beschikbaar als gevolg van het ongeval. Op basis van deze gegevens (waaronder de gevaarseigenschappen van de betrokken stoffen) kunnen de hulpdiensten hun inzet bepalen. </antwoord>
      <antwoord nummer="6">Juist de wijze van gegevensopslag met betrekking tot het spoorvervoer biedt mogelijkheden voor het snel verstrekken van informatie bij incidenten. De huidige situatie voorziet in een snelle en betrouwbare informatieverstrekking naar de hulpverleningsdiensten. </antwoord>
      <antwoord nummer="7">De informatie uit de hiervoor genoemde risicoatlas is niet bedoeld als informatie van hoe op te treden bij een specifiek ongeval, onder meer vanwege genoemde mogelijke spoorwegomleidingen op enig moment. Ik wijs daarentegen op de reeds genoemde mogelijkheid de informatie direct centraal op te vragen. </antwoord>
      <antwoord nummer="8">Hier moet het verstandige midden worden gekozen tussen transparantie en overzichtelijkheid. </antwoord>
      <antwoord nummer="9">Zie hiervoor het antwoord op vraag 4, 5 en 8. </antwoord>
      <antwoord nummer="10">Het was niet mogelijk hieraan te voldoen vanwege de voorbereidingstijd die de beantwoording, inclusief de daarvoor benodigde interdepartementale afstemming, vraagt. </antwoord>
      <noten afkomstig="antwoord"/>
   </antwoorden>
</kvr>
