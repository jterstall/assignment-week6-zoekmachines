<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over de mogelijke toename van de schuldenlast onder ouderen. (Ingezonden 1 april 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19919
</item>
         <item attribuut="Inhoud">Vragen naar aanleiding van schattingen dat de schuldenlast onder ouderen flink toegenomen zou zijn, alsmede een verdrievoudiging van het aantal incasso's. De ouderen (met AOW-uitkering) zouden tevens geen gebruik maken van de compensatiemaatregelen van de overheid.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Inkomen en rechtspositie (Inkomens) Welzijn (Ouderen)</item>
         <item attribuut="Trefwoorden">Ouderen Schuldenregeling</item>
         <item attribuut="Vindplaats">Kamervragen met antwoord 2003-2004, nr. 1220, Tweede Kamer</item>
         <item attribuut="Vraagnr_bij_indiening">2030411830</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-04-01</item>
         <item attribuut="Datum_indiening">2004-04-01</item>
         <item attribuut="Document-id">KVR19919</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2583" allpagenumbers="2583 2584" vetnummer="2030411830" code="0304tkkvr1220" lopendefooter="Tweede Kamer, vergaderjaar 2003–2004, Aanhangsel" filenaam="KVR19919" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1220" onderwerp="" indiendatum="2004-04-1">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-04-1">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u het beeld bevestigen dat het incassobureau Intrum Justitia schetst over de toename van de schuldenlast onder ouderen, alsmede de door dit bureau ten opzichte van het jaar 2000 geconstateerde verdrievoudiging van het aantal incasso’s? <voetnoot nummer="1"/>Zo neen, waarom niet? </vraag>
      <vraag nummer="2">Bent u het met genoemd incassobureau eens dat deze schulden bij ouderen met name ontstaan door een te laag inkomen en doordat zij om uiteenlopende redenen geen gebruik maken van de compensatiemaatregelen van de overheid? Zo neen, hoe ontstaan deze schulden dan volgens u? </vraag>
      <vraag nummer="3">Kunt u tevens bevestigen dat zeker 200.000 ouderen onder of op de armoedegrens leven, en dat het hierbij vooral gaat om ouderen die alleen een AOW-uitkering dan wel een AOW-uitkering met een klein aanvullend pensioen hebben? </vraag>
      <vraag nummer="4">Als er steeds meer ouderen in schulden terecht komen en dit een direct gevolg is van hun te lage inkomen, welke maatregelen gaat u treffen om hun inkomen structureel te verhogen? </vraag>
      <vraag nummer="5">Als de compensatiemaatregelen van de overheid bij ouderen niet blijken te werken (bijvoorbeeld omdat die te ingewikkeld zijn dan wel ouderen zich schamen om daarop een beroep te doen) waarom worden die maatregelen dan niet categoriaal getroffen zonder dat een aparte aanvraag nodig is? </vraag>
      <vraag nummer="6">Klopt het dat de komende jaren tienduizenden ouderen van allochtone herkomst ook nog eens in de financiële problemen zullen komen omdat zij een onvolledige AOW-uitkering hebben? Welke maatregelen gaat u treffen om deze financiële problemen aan te pakken en op te lossen? </vraag>
      <noten afkomstig="vraag">
         <noot nummer="1">De Volkskrant, 30maart 2004</noot>
      </noten>
   </vragen>
   <antwoorden aantal="4">
      <antwoord nummer="1 en 2" voetnoot="1">Het door het incassobureau geschetste beeld van een toename van de schuldenlast onder ouderen kan ik niet bevestigen. De beschikbare onderzoeken en ander cijfermateriaal <voetnoot nummer="1"/>laten een beeld zien van een beperkte vertegenwoordiging van deze groep onder de mensen met problematische schulden. Zoals blijkt uit de Armoedemonitor 2003 is in de periode 1990–2001 de koopkracht van ouderen met een minimuminkomen met 14% toegenomen. Voor de gemiddelde Nederlander is in die periode de inkomensontwikkeling lager, namelijk 9,5%. Ondanks de generiek gunstige ontwikkeling voor ouderen met een minimuminkomen, kan het voorkomen dat ouderen met een grote zorgvraag in de knel komen. Aangezien dit niet met generieke maatregelen is op te lossen, is er gekozen voor een combinatie van fiscale maatregelen en bijzondere bijstand. Hierbij kunnen mensen met hoge kosten gericht worden gecompenseerd, gedeeltelijk via de belastingen en indien nodig via de gemeenten. De Rijksoverheid heeft ter bevordering van het gebruik van deze fiscale compensatiemaatregelen verschillende maatregelen ingezet (zoals meer in detail vermeld bij de antwoorden op vraag 4 en 5). Gezien deze ontwikkelingen moet ik uw tweede vraag ontkennend beantwoorden. Conform een eerdere toezegging aan de Tweede Kamer laat ik momenteel een onderzoek doen naar de omvang van het aantal huishoudens met problematische schulden. In het onderzoek zal er gedifferentieerd worden naar type huishouden. Ook het aantal huishoudens met een problematische schuldsituatie waarvan de kostwinner 65-plusser is, zal aangegeven worden. In het voorjaar 2004 zullen de resultaten van het onderzoek aan de Tweede Kamer gepresenteerd worden. </antwoord>
      <antwoord nummer="3">Het SCP hanteert het begrip «lage inkomensgrens» welke boven het niveau van het sociaal minimum ligt. Volgens deze definitie hadden in 2000 200.000 personen van 65 jaar of ouder een huishoudinkomen op of beneden deze grens. Hierbij gaat het met name om ouderen zonder of met een klein aanvullend pensioen. Uit voorlopige cijfers over 2001 blijkt dat mede als gevolg van de gunstige inkomenseffecten van de belastingherziening het aantal personen in huishoudens met een laag inkomen in 2001 is gedaald tot 151.000. Deze personen vormen in totaal 131.000 huishoudens. Hiervan zijn er 84.000 aangewezen op een inkomen dat niet hoger is dan 101% van het sociaal minimum. Dit betreft vooral ouderen zonder aanvullend pensioen. </antwoord>
      <antwoord nummer="4 en 5">Het kabinet heeft er in het generieke beeld voor gezorgd dat ouderen er relatief beter voor staan dan de overige huishoudens. Daartoe is ondermeer de ouderenkorting verhoogd. Ouderen met hogere noodzakelijke kosten (een grote zorgvraag) en een laag inkomen kunnen echter in de knel komen. De problemen van deze specifieke huishoudens zijn echter niet met generieke maatregelen op te lossen. Om deze het hoofd te bieden heeft het kabinet recent een aantal maatregelen genomen. In de Wet werk en bijstand (WWB) is de categoriale bijzondere bijstand voor 65-plussers gehandhaafd. Voor chronisch zieken en gehandicapten wordt de categoriale bijzondere bijstand weer ingevoerd. Een deel van de 65-plussers behoren ook tot die doelgroep. Voorts biedt de WWB de gemeenten mogelijkheden tot maatwerk. Naast de maatregelen bij de bijzondere bijstand zijn in de fiscale sfeer maatregelen getroffen, via de aanpassing van de aftrekpost voor buitengewone uitgaven. Het Tijdelijk besluit tegemoetkoming buitengewone uitgaven regelt vervolgens dat de aftrekpost ook verzilverd kan worden. Het kabinet hecht er groot belang aan dat deze maatregelen de doelgroep daadwerkelijk bereiken. Daarom is er vanuit de Ministerie van Sociale Zaken en Werkgelegenheid, Financiën, en Volksgezondheid, Welzijn en Sport een gezamenlijke voorlichtingscampagne gestart die ouderen, chronisch zieken en gehandicapten informeert over de mogelijkheden van de bijzondere bijstand en de fiscale buitengewone uitgavenaftrek. Gemeenten hebben onlangs de Handreiking voor de verlening van bijzondere bijstand aan chronisch zieken, gehandicapten en ouderen ontvangen. In de Handreiking komen mogelijkheden aan de orde om de aanvraagprocedure voor de bijzondere bijstand efficiënt en non-bureaucratisch in te richten, bijvoorbeeld door te voorkomen dat voor elke kostensoort een aparte aanvraag moet worden ingediend. Ook worden momenteel de mogelijkheden onderzocht om door koppeling van bestanden te komen tot pro-actieve dienstverlening. Hierbij is een zorgvuldige, sluitende selectie van het grootste belang. Het risico van verstrekken zonder aanvraag is namelijk dat mensen tussen de wal en het schip van de gekoppelde bestanden komen. </antwoord>
      <antwoord nummer="6">Het kabinet onderkent dat allochtone ouderen in de komende jaren relatief meer dan ouderen van autochtone afkomst, zullen worden geconfronteerd met de toekenning van een AOW-pensioen waarop een korting is toegepast wegens niet verzekerde jaren. Naar aanleiding van de discussie met de vaste commissie van Sociale Zaken en Werkgelegenheid over het SER-rapport «Onvolledige AOW-opbouw» van mei 2000, heeft mijn ambtsvoorganger het standpunt ingenomen dat deze problematiek moet worden bezien in samenhang met de vraag naar de wenselijkheid en de mogelijkheden om de AOW in de toekomst zo in te richten dat deze wet meer aansluit bij de hedendaagse maatschappelijke en internationale situatie en de te verwachten ontwikkelingen. Hij heeft aangekondigd daartoe de WRR om advies te vragen. Naar verwachting zal deze adviesaanvraag voor het zomerreces zijn afgerond. </antwoord>
      <noten afkomstig="antwoord">
         <noot nummer="1">Benchmark schuldhulpverlening 2003 Doelgroepenonderzoek gemeente Dordrecht (2004). IVA, Problematische schulden: zicht op het onzichtbare (1999)</noot>
      </noten>
   </antwoorden>
</kvr>
