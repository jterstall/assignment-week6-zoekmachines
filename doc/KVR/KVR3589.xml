<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hillen (CDA) over een diskette met geheime informatie. (Ingezonden 4 juni 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3589
</item>
         <item attribuut="Inhoud">Betreft vragen over de diskette waar ongeveer 300 interne CID-rapportages van de RCID-Kennemerland waren opgeslagen.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie Software</item>
         <item attribuut="Vindplaats">Kamervragen met antwoord 1995-1996, nr. 1621, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Hillen</persoon>
         </item>
         <item attribuut="Datum_reaktie">1996-08-26</item>
         <item attribuut="Datum_indiening">1996-06-04</item>
         <item attribuut="Document-id">KVR3589</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3301" allpagenumbers="3301 3302 3303" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1621" onderwerp="" indiendatum="1996-06-4">
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is er na 29 maart 1994 gebeurd met de geheime informatie op de diskette (floppy) waar ongeveer 300 interne CID-rapportages van de RCID-Kennemerland waren opgeslagen en waarvan de door de heren Van Belzen en Limmen via korpschef Nordholt aan het BVD-hoofd Docters Van Leeuwen op die dag een copie werd overhandigd? <voetnoot nummer="1"/>Rechtvaardigde de daad van deze informatie de gang naar de BVD? </vraag>
      <vraag nummer="2">Welke informatie staat er precies op deze diskette? Gaat het ondermeer om gegevens over de door het IRT Noord-Holland/Utrecht tot december 1993 gebezigde werkmethode en de werkmethoden binnen de RCID Kennemerland? Heeft deze informatie ook betrekking op elementen uit het Delta-onderzoek die later door de enqueˆtecommissie en de Rijksrecherche naar buiten zijn gebracht? Omvatten deze gegevens, ook ten opzichte van het rapport-Wieringa, aanvullende informatie? </vraag>
      <vraag nummer="3">Welke politie- en/of justitiefunctionarissen zijn op de hoogte gebracht van de informatie die op de diskette staat en sinds wanneer? </vraag>
      <vraag nummer="4">Is de minister van Justitie op de hoogte gebracht van de informatie? Zo ja, wanneer? </vraag>
      <vraag nummer="5">Wat is met de informatie gedaan? </vraag>
      <vraag nummer="6">Waar bevindt zich thans de orginele diskette en wie bezitten er nog kopiee¨n van? </vraag>
      <vraag nummer="7">Is bij het «feiten-onderzoek» van de hoofd-officier van Justitie te Haarlem naar het functioneren en de integriteit van de RCID-Kennemerland, dat op 30 maart 1994 door de Rijksrecherche naar aanleiding van de vragen van de heren Limmen en Van Belzen werd gestart, de informatie van de diskette betrokken? Waarom heeft dit onderzoek nauwelijks gevolgen gekregen? </vraag>
      <vraag nummer="8">Bent u bereid de informatie die betrekking heeft op de diskette, te overleggen aan de Kamer? </vraag>
      <noten afkomstig="vraag">
         <noot nummer="1">Zie het rapport van het Fort-team van de Rijksrecherche van 29 maart 1996, op de bladzijden 43 tot en met 45 en 110 tot en met 112</noot>
      </noten>
   </vragen>
   <antwoorden aantal="6">
      <antwoord nummer="1, 5 en 7">De heren Van Belzen en Limmen hadden bij de heer Van Kastel (voormalig chef van het IRT Noord-Holland/Utrecht) hun bezorgdheid geuit over de werkwijze bij de RCID Kennemerland. Ter adstructie van hun betoog hadden zij een diskette met CID-informatie bij zich. De heer Van Kastel lichtte daarop de korpsleiding te Amsterdam in, die de hoofdofficier van justitie inlichtte. De mededelingen van de heren Van Belzen en Limmen waren ernstig. De beide RCID-medewerkers konden echter, naar het oordeel van de korpsleiding en de hoofdofficier te Amsterdam, niet worden terugverwezen naar Haarlem gezien hun relaas van eerdere vergeefse pogingen deze bezorgdheid aldaar onder de aandacht te brengen. Een eigen actie van politie of justitie te Amsterdam lag evenmin voor de hand. Op dat moment liep bij de BVD een onderzoek naar bedreigingen van politiefunctionarissen van het korps Amsterdam-Amstelland alsmede naar mogelijke manipulatie van informatie daaromtrent. Dit bracht de hoofdofficier en de hoofdcommissaris ertoe contact te leggen met de directeur van de BVD die zich bereid toonde bovengenoemde medewerkers te ontvangen. De beslissing om de zaak aan de BVD voor te leggen, werd niet ingegeven door de informatie op de diskette, maar door de informatie die de heren Van Belzen en Limmen aandroegen ter illustratie van hun bezorgdheid. Bij de BVD kwam men tot de conclusie dat het hier om een justitie¨le aangelegenheid ging. Daarop is langs ministerie¨le weg bewerkstelligd dat de zaak alsnog aan de hoofdofficier van justitie te Haarlem werd voorgelegd, waarna in opdracht van de procureur-generaal te Amsterdam door de rijksrecherche een onderzoek is ingesteld, enerzijds naar het functioneren en de integriteit van de RCID Kennemerland en anderzijds naar overtreding van artikel 272 van het Wetboek van Strafrecht door de heren Limmen en Van Belzen. Op 31 maart 1994 is de achtergebleven kopie van de diskette ter inbeslagneming in het kader van het strafrechtelijk onderzoek tegen de heren Van Belzen en Limmen door een rechercheur van de Rijksrecherche Amsterdam opgehaald bij de BVD. Op 7 april 1994 is deze diskette door de Rijksrecherche afgegeven aan het plaatsvervangend hoofd van de RCID Kennemerland, die de inhoud van de floppy vergeleken heeft met de bij de RCID Kennemerland aanwezige bestanden. Het plaatsvervangend hoofd heeft verklaard dat uit deze vergelijking niet is gebleken dat er iets was veranderd aan de inhoud van de diskette of dat deze gemanipuleerd was. De informatie op de diskette is niet gebruikt voor het strafrechtelijk onderzoek tegen de heren Van Belzen en Limmen en evenmin in het feitenonderzoek naar het functioneren van de RCID Kennemerland. De diskette bevatte gevoelige CID-informatie waarvan de Rijksrecherche toen niet gerechtigd was kennis te nemen. Voor het strafrechtelijk onderzoek bleek dat ook niet noodzakelijk te zijn. In bovengenoemd feitenonderzoek verklaarden de heren Van Belzen en Limmen dat zij geen vermoedens hadden over mogelijke strafbare feiten gepleegd door de heren Langendoen en/of Van Vondel en dat de integriteitsvraag voor hen ook niet aan de orde was. Beide functionarissen hebben voldoende mogelijkheden gehad om de informatie op de floppy te verstrekken of toe te lichten; hun verklaringen gaven echter geen aanleiding om vervolg-onderzoek te verrichten. De Rijksrecherche was vooralsnog niet gebleken dat aan de integriteit van de RCID Kennemerland c.q. de chef daarvan getwijfeld moest worden. Er was geen aanleiding om de heer Langendoen of anderen te wantrouwen, immers de IRT-methode was door de commissie Wierenga goedgekeurd, het Openbaar Ministerie bevestigde de gegeven informatie van de heer Langendoen en de korpsleiding leek volledig op de hoogte. De informatie op de diskette is later gebruikt ten behoeve van het onderzoek door het Fort-team. Het Fort-team heeft alle beschikbare geautomatiseerde CID-informatie van de RCID Kennemerland in een «moederbestand» opgenomen. Daarin bevindt zich dus tevens de informatie van de diskette van de heren Van Belzen en Limmen, aangezien de diskettes uit de kluis van de korpsleiding Kennemerland in dit moederbestand zijn ingebracht. Het moederbestand is door het Fort-team gebruikt als data-bank ten behoeve van completering, veredeling en analyse van de CID-informatie. Tijdens het onderzoek van het Fort-team naar het functioneren van de RCID Kennemerland, liep in Amsterdam met medeweten van dat team een onderzoek naar het functioneren van de RCID Gooi en Vechtstreek. In het kader van dat onderzoek heeft de verantwoordelijke officier van Justitie Amsterdam, na overleg met betrokken procureurs-generaal, van de heren Van Belzen en Limmen inzage gekregen in de informatie die op de diskette stond. Van een gedeelte daarvan heeft hij een uitdraai gemaakt. Gelet op het feit dat het hier gaat om CID-informatie is er voor gekozen deze uitdraai te bewaren in de kluis van het IRT Amsterdam-Amstelland/Gooi en Vechtstreek. </antwoord>
      <antwoord nummer="2">De diskette bevat ingevulde CID-informatieformulieren. Het betreft fragmentarische informatie over omstandigheden rond CID-activiteiten van de RCID-Kennemerland en geeft geen beeld van de werkmethode van het IRT Noord-Holland/Utrecht. De informatie heeft hoofdzakelijk betrekking op de werkzaamheden die werden ontplooid ter ondersteuning van het werk van het IRT. Het betreft bijzonderheden en opvallende waarnemingen die vooral betrekking hadden op afgeschermde CID-trajecten die de heren Van Belzen en Limmen niet kenden. Voorzover ik heb kunnen vaststellen heeft de commissie Wierenga niet de beschikking gehad over de informatie op de diskette. De gegevens van de floppy geven overigens geen ander beeld van de uitgevoerde operaties dan in het rapport van de Enqueˆtecommissie en dat van de rijksrecherche is geschetst. </antwoord>
      <antwoord nummer="3">Naast CID-officier van justitie Snijders (vanaf 1 oktober 1994) en de chef RCID-Kennemerland (van 1 september 1994 tot 1 maart 1995) is de informatie op de diskette in het najaar van 1995 bestudeerd door leden van het Fort-team. Deze hebben die informatie in meer algemene zin ter kennis gebracht van de leiding van dit team. Naast de (ex) RCID-functionarissen van Kennemerland is de korpsleiding in de gelegenheid gesteld om kennis te nemen van de inhoud van de floppy en de rest van het IRT-bestand. Ook sommige CID’ers van het IRT waren normaliter op de hoogte van dit type informatie en ontvingen de CID-informatieformulieren vanuit Kennemerland. Verder heeft de verantwoordelijke officier van justitie te Amsterdam in het onderzoek naar het functioneren van de RCID Gooi- en Vechtstreek inzage gehad in de informatie die op de bewuste diskette stond. </antwoord>
      <antwoord nummer="4">Neen. Ik ben door de rijksrecherche niet op de hoogte gebracht van de informatie. </antwoord>
      <antwoord nummer="6">De originele diskette bevindt zich bij de RCID Kennemerland. Een kopie van de diskette is op 29 maart 1994 door de heren Van Belzen en Limmen bij de BVD afgegeven. Op 31 maart 1994 is deze kopie, ter inbeslagneming in het kader van het strafrechtelijk onderzoek tegen de heren Van Belzen en Limmen, door een rechercheur van de Rijksrecherche Amsterdam opgehaald bij de BVD. Op 7 april 1994 is deze diskette door de Rijksrecherche afgegeven aan het plv.-hoofd van de RCID Kennemerland ten behoeve van onderzoek naar de inhoud van de diskette. Deze diskette bevindt zich ook bij de RCID Kennemerland. Een tweede kopie van de diskette is op 6 april 1994 door de heer Limmen overhandigd aan leden van de Rijksrecherche Amsterdam, die belast waren met het feitenonderzoek, en bevindt zich aldaar in de kluis. Tijdens het onderzoek van het Fort-team liep in Amsterdam een onderzoek naar het functioneren van de RCID Gooi- en Vechtstreek. De voor dat onderzoek verantwoordelijke officier van justitie te Amsterdam heeft van de heren Van Belzen en Limmen inzage gekregen in de informatie die op de diskette stond. Van een gedeelte daarvan heeft de betreffende officier van justitie een uitdraai gemaakt, die zich bevindt in de kluis van het IRT Amsterdam-Amstelland/Gooi- en Vechtstreek. Mij is niet bekend of nog anderen een kopie van de diskette bezitten. </antwoord>
      <antwoord nummer="8">De diskette bevat CID-informatie welke niet bestemd is om openbaar te worden gemaakt. </antwoord>
      <noten afkomstig="antwoord"/>
   </antwoorden>
</kvr>
