<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Walsem en Ter Veer (beiden D66) aan de staatssecretaris van Economische Zaken en de minister en staatssecretaris van Buitenlandse Zaken over de veroordeling door de WTO van het Europese bananenregime. (Ingezonden 20 april 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9385
</item>
         <item attribuut="Inhoud">Vragen over naleving door de Europese Unie van de uitspraak van de World Trade Organisation (WTO) in het handelsconflict tussen de EU en de Verenigde Staten over de import van bananen.</item>
         <item attribuut="Rubriek">Handel en economie (Handelsbelemmeringen) Handel en economie (Internationale handel)</item>
         <item attribuut="Trefwoorden">EU Fruit Handelsbelemmeringen Verenigde Staten</item>
         <item attribuut="Vindplaats">Kamervragen met antwoord 1998-1999, nr. 1391, Tweede Kamer</item>
         <item attribuut="Vraagnr_bij_indiening">2989911810</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="D66">Van Walsem</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">1999-05-18</item>
         <item attribuut="Datum_indiening">1999-04-20</item>
         <item attribuut="Document-id">KVR9385</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2767" allpagenumbers="2767 2768" vetnummer="2989911810" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9385" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1391" onderwerp="" indiendatum="1999-04-20">
         <vrager partij="D66" oorsprong="parlement">Van Walsem</vrager>
         <vrager partij="D66" oorsprong="parlement">Ter Veer</vrager>
         <vraagt-aan>de staatssecretaris van Economische Zaken en de minister en staatssecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-05-18">
         <antwoorder functie="staatssecretaris" ministerie="Economische Zaken">Ybema</antwoorder>
         <mede-antwoorder>de minister en staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Is het bericht <voetnoot nummer="1"/>waar dat de Europese Commissie zich neerlegt bij de veroordeling van het Europese bananenregime door de World Trade Organisation (WTO) en niet, zoals in The Economist werd gesuggereerd, <voetnoot nummer="2"/>voor de derde maal in beroep gaat? </vraag>
      <vraag nummer="2">Welk standpunt nemen de diverse EU-lidstaten op dit moment in deze kwestie in en welke acties richting deze landen onderneemt de Europese Commissie, ondanks de demissionaire staat, om naleving van de uitspraak te verzekeren? </vraag>
      <vraag nummer="3">Wat is de verdere procedure in de besluitvorming omtrent het al dan niet in beroep gaan? </vraag>
      <vraag nummer="4">Deelt u de verontrusting over de uitholling van de jurisdictie van bindende WTO-regels die een beroep tegen of mogelijk zelfs het negeren van de uitspraak van de arbitragecommissie zou veroorzaken? Deelt u ook de verontrusting dat een dergelijke uitholling schadelijk zou zijn voor zowel het internationale handelssysteem (dat baat heeft bij bindende multilaterale afspraken) als voor de bilaterale Europees-Amerikaanse (handels)betrekkingen? </vraag>
      <vraag nummer="5">Wat gaat u doen om zeker te stellen dat de Europese Unie zich aan de uitspraak van de arbitragecommissie zal houden, en ook andere lidstaten de uitspraak accepteren? </vraag>
      <vraag nummer="6">Wat voor gevolgen heeft de ontstane situatie voor het bestaande importquotum van Oké-bananen? Is er zicht op een spoedige verruiming? </vraag>
      <noten afkomstig="vraag">
         <noot nummer="1" datum="1999-04-15" bron="NRC Handelsblad">NRC Handelsblad, 15 april 1999</noot>
         <noot nummer="2">The Economist, 10–16 april 1999</noot>
      </noten>
   </vragen>
   <antwoorden aantal="6">
      <antwoord nummer="1">In de vergadering van de Algemene Raad van de EU op 26 april jl. is inderdaad bevestigd dat de Commissie niet in beroep zal gaan tegen de veroordeling van het Europese bananenregime. </antwoord>
      <antwoord nummer="2">De Europese Commissie zal een voorstel om het EU-invoerregime aan te passen moeten voorleggen aan de Raad, die daar dan – met gekwalificeerde meerderheid – over moet besluiten. Bij aanname van de verordening is het nieuwe regime voor alle lidstaten op uniforme wijze van toepassing. De Algemene Raad van 26 april heeft de Commissie uitgenodigd vòòr eind mei met een nieuw voorstel te komen. Dit zal overigens niet eenvoudig zijn. Dit niet alleen vanwege de demissionaire status van de Commissie en de vele, vaak uiteenlopende belangen die op het spel staan, maar zeker ook omdat de WTO niet precies heeft voorgeschreven hoe het nieuwe EU-regime eruit moet gaan zien, maar slechts een aantal opties heeft geschetst. De genoemde opties lopen uiteen van een zogenaamd «tariff only»-systeem (dus zonder volumebeperkingen) met een tariefpreferentie in de vorm van nulrecht voor bananen uit de ACS-landen tot een regime dat voorziet in volumebeperking door middel van één tariefcontingent met daarbinnen eigen volumequota voor zogenaamde «substantial suppliers» (zoals bijvoorbeeld Ecuador) en een tariefpreferentie voor ACS-landen. Voor alle (varianten) van deze opties zal een zogenaamde «waiver» (een ontheffing van de toepassing van bepaalde WTO-regels) moeten worden verkregen. Immers, zelfs de bestaande «waiver» (op grond waarvan een – beperkte – tariefpreferentie ten gunste van de ACS-landen is toegestaan) loopt eind februari 2000 af. Voor een «waiver» (of verlenging daarvan) is formeel tenminste de steun van driekwart van de WTO-leden vereist. In de praktijk pleegt hierover zelfs met consensus te worden beslist. De kans dat een «waiver» kan worden verkregen die qua reikwijdte wezenlijk verder gaat dan de huidige, is buitengewoon klein. Er moet thans worden gezocht naar een compromis dat voor voldoende EU-lidstaten aanvaardbaar is en dat tevens WTO-conform is (afgezien van aspecten waarvoor van de WTO-partners een «waiver» zou kunnen worden verkregen). Een «tariff only»-oplossing is binnen de WTO het minst omstreden en is qua beheer het meest doorzichtig en werkbaar voor handel en tevens het minst bureaucratisch en fraudegevoelig. Anderzijds verhoogt een dergelijk systeem de concurrentiedruk op de bananenproducenten in de EU zelf en in de ACS-landen. Daarom zal een «tariff only»-oplossing voor vele lidstaten niet aanvaardbaar zijn, tenzij er forse financiële compensatie tegenover staat. Het is de vraag of daarvoor binnen de overeengekomen budgettaire richtsnoeren ruimte te vinden zal zijn. Bij oplossingen op basis van een tariefcontingent stelt zich met name het probleem van de verdeling van de invoermogelijkheden. Het is moeilijk daarvoor een WTO-conforme methode te vinden die tevens voldoende rekening houdt met de belangen (en rechten) van de verschillende groepen importeurs. Bij een verdeelmethode die onvoldoende rekening houdt met de belangen van de Verenigde Staten is de kans groot dat deze, met een beroep op een (vermeend) gebrek aan WTO-conformiteit van de gekozen verdeelmethode, de getroffen retaliatiemaatregelen tegen de EU in stand zal laten. De EU zal dan zelf een WTO-procedure tegen de VS moeten starten waarin zij de rechtmatigheid van haar nieuwe verdeelmethode zal moeten aantonen teneinde de Amerikaanse strafmaatregelen opgeheven te krijgen. De Europese Commissie is zich uiteraard zeer bewust van de genoemde voor- en nadelen van de verschillende opties en zal trachten een voorstel te formuleren dat kan rekenen op de steun van zoveel mogelijk lidstaten en andere belanghebbende partijen. Te dien einde voert zij overleg met de Verenigde Staten en met de Latijns-Amerikaanse landen die een WTO-procedure tegen het EU-bananenregime hadden aangespannen. In het licht van de uitkomst van die besprekingen kan t.z.t. de meest werkbare en haalbare oplossing worden bepaald. De regering is eveneens doende, samen met haar EU-partners, de verschillende opties nader te onderzoeken. </antwoord>
      <antwoord nummer="3">Nu is besloten dat de EU niet in beroep zal gaan, is deze vraag niet meer aan de orde. In het algemeen geldt dat de Europese Commissie de bevoegdheid (en de taak) heeft om in de WTO aangevallen EG-wetgeving in rechte te verdedigen zolang daartoe (reële) mogelijkheden bestaan. Zij heeft dus formeel geen toestemming nodig van de Raad om in beroep te gaan. Het is overigens niet goed denkbaar dat de Commissie dit zou doen in een situatie waarin de Raad zich daartegen uitspreekt met (tenminste) dezelfde meerderheid als die waarmee de aangevallen EG-wetgeving indertijd werd aangenomen. </antwoord>
      <antwoord nummer="4">Zoals reeds in het antwoord op vraag 1 is vermeld, is inmiddels bevestigd dat de Commissie niet in beroep zal gaan tegen de uitspraak van het door Ecuador aangespannen vervolgpanel. Er is daarom geen sprake meer van de genoemde schadelijke consequenties van een eventueel beroep. Niet-naleving van de paneluitspraak zou volgens de regering inderdaad de door de vragenstellers gevreesde gevolgen hebben. </antwoord>
      <antwoord nummer="5">De regering zal binnen de EU blijven pleiten voor een WTO-conforme aanpassing van het bestaande invoerregime voor bananen. Zoals reeds werd opgemerkt in het antwoord op vraag 2, is hier geen aparte rol weggelegd voor de lidstaten, anders dan die in de besluitvorming over het EU-regime. </antwoord>
      <antwoord nummer="6">Over de concrete mogelijkheden die de thans ontstane situatie biedt om meer Oké-bananen in te voeren valt op grond van de paneluitspraak zelf nog geen oordeel te geven. Zoals al werd opgemerkt in het antwoord op vraag 2, kan het nieuwe EU-regime immers op verschillende wijzen WTO-conform worden ingevuld. Voor de regering zullen de belangen van de importeurs van «verantwoord geproduceerde» bananen, zoals de Oké-bananen, uiteraard een belangrijke factor vormen in het uiteindelijke besluit over het nieuwe EU-invoerregime voor bananen. Overigens is er geen sprake van een apart importquotum voor Oké-bananen. Op grond van de WTO-regels is dat ook niet mogelijk. </antwoord>
      <noten afkomstig="antwoord"/>
   </antwoorden>
</kvr>
