<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Financiën over hedge funds. (Ingezonden 27 september 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24135
</item>
         <item attribuut="Inhoud">Het lid Heemskerk vraagt onder meer of het waar is dat de hedge funds volgens de Autoriteit Financiële Markten (AFM) niet voldoen aan transparantie-eisen, en dat de risico's en de kosten onduidelijk zijn voor beleggers.</item>
         <item attribuut="Rubriek">Geld- en kapitaalmarkt (Beleggingen)</item>
         <item attribuut="Trefwoorden">Beleggingen</item>
         <item attribuut="Vindplaats">Kamervragen met antwoord 2005-2006, nr. 197, Tweede Kamer</item>
         <item attribuut="Vraagnr_bij_indiening">2050600410</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2005-10-20</item>
         <item attribuut="Datum_indiening">2005-09-27</item>
         <item attribuut="Document-id">KVR24135</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="417" allpagenumbers="417 418 419" vetnummer="2050600410" code="0506tkkvr197" lopendefooter="Tweede Kamer, vergaderjaar 2005–2006, Aanhangsel" filenaam="KVR24135" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="197" onderwerp="" indiendatum="2005-09-27">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="20oktober 2005">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kent u de berichtgeving omtrent hedge funds? 1, 2 </vraag>
      <vraag nummer="2">Is het waar dat deze hedge funds, volgens de Autoriteit Financiële Markten (AFM), niet voldoen aan transparantie-eisen, en dat de risico’s en de kosten onduidelijk zijn voor beleggers? </vraag>
      <vraag nummer="3">Schieten hedge funds tekort in hun informatievoorziening over historische of te verwachten resultaten aan klanten? </vraag>
      <vraag nummer="4">Hoe kan het dat hedge funds meetmethodes gebruiken die hun beleggingsresultaat gemiddeld met 5% overdrijven? Hoe houdt de AFM hier toezicht op? </vraag>
      <vraag nummer="5">Is het waar dat de managers van funds of (hedge) funds, volgens de AFM, zelf onvoldoende weten waarin zij beleggen en met welke risico’s? Waarom wordt aan hun deskundigheid getwijfeld en wordt deze onderworpen aan een onderzoek van de AFM? Waarom zijn zij niet eerder onderworpen aan de gebruikelijke integriteits- en deskundigheidstoets? </vraag>
      <vraag nummer="6">Deelt u de mening dat de informatievoorziening en het toezicht op hedge funds tekortschiet en de deskundigheid en het risico-inzicht van de beheerders niet buiten twijfel staan? Zo ja, wat gaat u hieraan doen? Zo neen, waarom komt de AFM dan met deze bevindingen? </vraag>
      <vraag nummer="7">Is het waar dat het marktaandeel van Nederland als vestigingsplaats voor hedge funds erg laag is ten opzichte van andere financiële diensten? Hoe laag is dit marktaandeel? </vraag>
      <vraag nummer="8">Hoeveel vergunningen voor hedge funds zijn door de AFM verstrekt? Hoe lang was de gemiddelde doorlooptijd van een vergunningaanvraag? </vraag>
      <vraag nummer="9">Kan het lage marktaandeel van hegdefunds duiden op concurrentienadelen, bijvoorbeeld op fiscaal of administratief gebied? Zo ja, wat kunt u hieraan doen? </vraag>
      <noten afkomstig="vraag">
         <noot nummer="1" datum="2005-09-6" bron="Financieel Dagblad" titel="AFM bezorgd over hedge funds">Financieel Dagblad, 6 september 2005: «AFM bezorgd over hedge funds»</noot>
         <noot nummer="2" datum="2005-09-7" bron="Financieel Dagblad" titel="Verkoop hedge funds onder de loep">Financieel Dagblad, 7 september 2005: «Verkoop hedge funds onder de loep»</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Naar aanleiding van de sterke opkomst van hedge funds en het feit dat hedge funds (en funds of hedge funds) in toenemende mate worden aangeboden aan kleinere particuliere beleggers, heeft AFM een verkennend onderzoek naar hedge funds uitgevoerd. In dit onderzoek heeft AFM gekeken naar onderwerpen die te maken hebben met het gedrag van hedge funds in het algemeen en mogelijke implicaties daarvan voor de Nederlandse markt. AFM geeft in het rapport geen oordeel over het gedrag van individuele hedge funds. Het rapport is op 6 september jl. gepubliceerd. Een van de onderwerpen waar AFM in haar onderzoek aandacht aan heeft besteed is beleggersbescherming en de in dat kader van belang zijnde transparantie van hedge funds (en funds of hedge funds) die aanbieden aan het publiek. AFM ziet enkele potentiële risico’s op dit gebied. Onderzochte thema’s zijn onder andere: de historische of toekomstgerichte informatie over het beleggingsbeleid, het meten of toerekenen van performance, de kostenstructuur en de waarderingsbasis voor de beleggingsportefeuille. Ten aanzien van risico’s is door de AFM gekeken naar de vraag of financiële instellingen en fondsbeheerders in staat zijn en over goede interne controles beschikken om de risico’s verband houdende met de exploitatie van een hedge fund of funds-of-hedge fund die aanbieden aan het publiek te beheersen en om die risico’s ook duidelijk aan de beleggers uit te leggen. In dit kader geldt uiteraard dat er op de belegger ook een eigen verantwoordelijkheid rust ten aanzien van de keuze voor een bepaalde belegging. Teneinde meer zicht te krijgen op deze risico’s, de invloed daarvan op de Nederlandse marktpraktijk en de mate waarin Nederlandse marktpartijen die aanbieden aan het publiek, voldoen aan de geldende normen op dit gebied, voert AFM momenteel een vervolgonderzoek uit. </antwoord>
      <antwoord nummer="3">In de Nederlandse regelgeving wordt geen onderscheid gemaakt tussen hedge funds en andere beleggingsinstellingen. Hedge funds die aanbieden aan het publiek moeten in Nederland dan ook, in tegenstelling tot andere landen, voldoen aan dezelfde wettelijke vereisten als alle andere beleggingsinstellingen. De regelgeving met betrekking tot beleggingsinstellingen die aanbieden aan het publiek, waaronder de eisen die worden gesteld aan informatievoorziening, is neergelegd in de Wet toezicht beleggingsinstellingen (Wtb). Zoals in het antwoord op vraag 2 reeds is aangegeven, heeft AFM enkele potentiële risico’s geïdentificeerd met betrekking tot hedge funds. AFM voert het bovengenoemde vervolgonderzoek uit, onder meer om vast te stellen in hoeverre Nederlandse marktpartijen die aanbieden aan het publiek voldoen aan de geldende normen op dit gebied. </antwoord>
      <antwoord nummer="4">Er is geen aanleiding om de individuele beleggingsresultaten van hedge funds in twijfel te trekken. Op grond van de Wtb moet de informatievoorziening over een beleggingsinstelling inhoudelijk juist en niet misleidend zijn. De AFM houdt toezicht op naleving hiervan. Anders gezegd: de AFM heeft op grond van de Wtb de mogelijkheid om een hedge fund dat aanbiedt aan het publiek en dat onjuiste (overdreven) rendementen meldt, aan te pakken. Dat het kan voorkomen dat hogere rendementen gemeld worden, is te verklaren uit een ander fenomeen. Wanneer het gemiddelde rendement wordt berekend van een groep hedge funds of zelfs van de hele sector, ontstaat, zo blijkt uit wetenschappelijk onderzoek dat AFM aanhaalt in haar rapport, een positieve «survival bias’. Dit doordat slecht presterende hedge funds zichzelf opheffen en uit deze berekening verdwijnen. </antwoord>
      <antwoord nummer="5">De managers van hedge funds en funds of hedge funds die aanbieden aan het publiek, zijn aan dezelfde betrouwbaarheids- en deskundigheidstoets onderworpen als de managers van andere beleggingsinstellingen die aanbieden aan het publiek. Daarnaast geldt dat de beleggingsinstelling die aanbiedt aan het publiek (al dan niet in de vorm van een fund of funds) voldoet aan de informatie vereisten voortvloeiend uit de Wtb. Een beheerder van een beleggingsinstelling moet onder meer een prospectus beschikbaar houden. Het prospectus moet de gegevens bevatten die voor de beleggers noodzakelijk zijn om zich een verantwoord oordeel te kunnen vormen over het aanbod van de beleggingsinstelling en de daaraan verbonden kosten en risico’s. Zonder deze informatie beschikbaar te hebben mag een beleggingsinstelling dus geen deelnemingsrechten aanbieden aan het publiek. In het kader van het verkennende onderzoek, heeft de AFM signalen opgevangen dat fund of hedge fund managers met name als gevolg van het minder transparante karakter van sommige onderliggende fondsen, zelf niet altijd toegang zouden hebben tot voldoende informatie om de risico’s van de belegging volledig te kunnen overzien. De AFM zal dit aspect meenemen in haar vervolgonderzoek naar de Nederlandse marktpraktijk. De AFM heeft op grond de Wtb de mogelijkheid om tegen aanbieders op te treden, mochten de signalen worden bevestigd. </antwoord>
      <antwoord nummer="6">Beleggingsinstellingen die aanbieden aan het publiek, moeten voldoen aan de vereisten van de Wtb. De AFM houdt toezicht op naleving van deze vereisten. De potentiële risico’s die AFM voor hedge funds heeft gesignaleerd zullen in het vervolgonderzoek van AFM worden beschouwd. </antwoord>
      <antwoord nummer="7">Hedge funds zijn relatief nieuw ten opzichte van andere financiële diensten en zijn ontwikkeld in grote financiële centra zoals New York en Londen. De meeste beheerders van hedge funds zijn dan ook daar gevestigd. Van de EU-hedge funds wordt 74% beheerd vanuit Londen. Het aandeel van EU-hedge funds dat vanuit Nederland wordt beheerd, is ten opzichte van overige EU-lidstaten niet klein hoewel dit aandeel slechts 1% bedraagt. Een ruwe schatting wijst uit dat hedge funds die aan het publiek aanbieden ongeveer 3% à 4% van de totale Nederlandse markt voor beleggingsfondsen uitmaken in termen van totaal beheerd vermogen. Dit percentage ligt in de meeste Europese landen lager. </antwoord>
      <antwoord nummer="8">In de Nederlandse regelgeving wordt geen onderscheid gemaakt tussen hedge funds en andere beleggingsinstellingen die aanbieden aan het publiek. Hedge funds worden niet als zodanig geregistreerd en er is ook geen sluitende of juridische definitie van de term hedge fund voorhanden. Ten behoeve van voornoemde marktverkenning is door de AFM een categorisatie gemaakt aan de hand van een aantal criteria. Op basis hiervan wordt het aantal hedge funds met een vergunning in Nederland door de AFM becijferd op ongeveer 45. Hiervan kunnen er tenminste vijf als «puur» hedge fund worden gecategoriseerd en de overige als fund of hedge funds. De Wtb stelt geen termijn voor de vergunningverlening. Derhalve gelden de termijnen van de Algemene wet bestuursrecht (Awb). De Awb bepaalt dat een beschikking moet worden genomen binnen een redelijke termijn na ontvangst van de aanvraag. Deze termijn is in ieder geval verstreken wanneer het bestuursorgaan binnen 8 weken na ontvangst van de aanvraag geen beschikking dan wel kennisgeving van uitstel heeft gegeven. Bij een dergelijke kennisgeving moet worden aangegeven binnen welke redelijke termijn de beschikking wel kan worden gegeven. Sinds 30 september 2005 is de nieuwe Wtb van kracht. Het is de verwachting dat de doorlooptijd van vergunningsaanvragen onder de nieuwe Wtb korter zullen zijn dan voorheen, zeker als reeds een vergunning op het niveau van de beheerder is afgegeven. De tot nu toe afgegeven vergunningen, zijn behandeld onder de Wtb zoals deze gold tot 30 september 2005. De doorlooptijd van een vergunningaanvraag door een nieuwe toetreder bedroeg onder de Wtb ongeveer 3 maanden, aangezien er vaak veel inhoudelijke opmerkingen zijn vanuit de AFM en ook de aanvraag regelmatig niet volledig wordt ingediend. Een bestaande aanbieder kreeg doorgaans binnen 8 weken een vergunning, daar de procedure wordt bespoedigd door enerzijds de ervaring van de aanvrager en anderzijds het feit dat een aantal werkzaamheden niet opnieuw door de AFM behoeven te worden uitgevoerd. Enkele aanbieders hebben binnen 4 weken een vergunning gekregen. </antwoord>
      <antwoord nummer="9">Hedge funds worden in Nederland hetzelfde behandeld als alle andere beleggingsfondsen. Er is derhalve geen sprake van concurrentienadelen voor hedge funds. </antwoord>
      <noten afkomstig="antwoord"/>
   </antwoorden>
</kvr>
