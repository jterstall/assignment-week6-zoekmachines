<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Zijlstra en Kalsbeek-Jasperse (beiden PvdA) over een mogelijke stijging van het aantal langdurig werklozen in Oost-Groningen. (Ingezonden 7 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4330
</item>
         <item attribuut="Inhoud">Vragen naar aanleiding van cijfers van de stichting Opmaat, de organisatie die o.m. de Banenpool en de Melkertbanen uitvoert in de gemeenten Winschoten, Reiderland, Scheemda en Bellingwedde</item>
         <item attribuut="Rubriek">Arbeid (Werkloosheidsbestrijding)</item>
         <item attribuut="Trefwoorden">Groningen Werkloosheid</item>
         <item attribuut="Vindplaats">Kamervragen met antwoord 1996-1997, nr. 648, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Zijlstra</persoon>
            <persoon partij="PvdA">Kalsbeek-Jasperse</persoon>
         </item>
         <item attribuut="Datum_reaktie">1997-02-11</item>
         <item attribuut="Datum_indiening">1997-01-07</item>
         <item attribuut="Document-id">KVR4330</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1327" allpagenumbers="1327 1328" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="648" onderwerp="" indiendatum="1997-01-7">
         <vrager partij="PvdA" oorsprong="parlement">Zijlstra</vrager>
         <vrager partij="PvdA" oorsprong="parlement">Kalsbeek-Jasperse</vrager>
         <vraagt-aan/>
      </vraagdata>
      <antwoorddata antwoorddatum="11 februari 1997).">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1 2">Is, blijkens cijfers van de stichting Opmaat <voetnoot nummer="1"/>het aantal (zeer) langdurig werklozen in Oost-Groningen de afgelopen drie jaar sterk gestegen? <voetnoot nummer="2"/>
      </vraag>
      <vraag nummer="2">Zo ja, hoe is deze ontwikkeling te verklaren? </vraag>
      <vraag nummer="3">Welke maatregelen denkt u eventueel te treffen om deze hoogst ongewenste ontwikkeling tegen te gaan? </vraag>
      <noten afkomstig="vraag">
         <noot nummer="1">De organisatie, die ondermeer de Banenpool en de Melkertbanen uitvoert in de gemeenten Winschoten, Reiderland, Scheemda en Bellingwedde</noot>
         <noot nummer="2" datum="1996-12-31" bron="Radio Noord">Radio Noord, 31 december 1996</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1 1">Dit blijkt niet uit de registratie van het aantal uitkeringsgerechtigden (zie tabel 1) <voetnoot nummer="1"/>. Hieruit blijkt dat het aantal mensen in het Opmaat-gebied die langer dan een jaar een werkloosheidsuitkering hadden per saldo met 100 is toegenomen (bij een daling van het aantal uitkeringsgerechtigden die langer dan drie jaar werkloos zijn). Deze stijging is beduidend minder dan de door de Stichting Opmaat gehanteerde cijfers m.b.t. het aantal personen dat bij de arbeidsbureaus staat ingeschreven als NWW over de periode eind 1993 tot en met eind 1996. Het gaat daarbij om een aggregatie van niet-werkende werkzoekenden uit de gemeenten Bellingwedde, Reiderland, Scheemda en Winschoten. De beroepsbevolking in deze vier gemeenten is ongeveer 16 000, ofwel eenderde van de beroepsbevolking van het Corop-gebied Oost-Groningen. Uit de NWW-cijfers van de stichting Opmaat blijkt inderdaad dat het aantal (zeer) langdurig ingeschreven niet-werkende werkzoekenden in het Opmaat-gebied, vooral in de jaren 1994 en 1995, relatief sterk is toegenomen (tabel 2). <voetnoot nummer="1"/>Aangezien de regionale statistieken van het CBS, op basis van de Enquête Beroepsbevolking, als kleinste regio het Corop-gebied Oost-Groningen hebben, is vergelijking van de statistieken van arbeidsbureaus met cijfers voor de werkloze beroepsbevolking niet mogelijk. Voor een nadere analyse van de verschillen tussen beide statistieken zouden de gegevens van de bestanden van de arbeidsbureaus gekoppeld moeten worden aan die van de uitkeringsadministratie. Dan zou bijvoorbeeld ook kunnen worden getoetst of het verschil in beeld te maken heeft met het verschil in populatie dat arbeidsbureaus respectievelijk uitkeringsinstanties hebben. Zo zijn er aan de ene kant ingeschreven niet-werkende werkzoekenden die geen recht op een uitkering hebben, of na de WW geen recht op een Rww-uitkering (vanwege inkomen partner), en aan de andere kant groepen die wel een uitkering hebben, maar zijn vrijgesteld van inschrijving bij het arbeidsbureau (vooral personen ouder dan 57,5 jaar). In het kader van het SWI-traject wordt in de vorm van het Cliënt Volg Communicatie Stelsel (CVCS) gewerkt met een koppeling tussen uitkerings- en arbeidsbureaubestand. Op termijn zal het hierdoor mogelijk worden om verschillen in regionale ontwikkeling op basis van NWW- en uitkeringscijfers nader te duiden. </antwoord>
      <antwoord nummer="2">In opdracht van de Stichting Opmaat heeft het Centrum van Arbeidsmarktvraagstukken van de Rijksuniversiteit Groningen voor het jaar 1995 onderzoek gedaan naar de oorzaak van de sterke stijging van de (langdurige) werkloosheid in Oost-Groningen zoals geregistreerd door arbeidsbureaus: «De werkloosheids-ontwikkeling in Oost-Groningen nader onderzocht». De uitkomst van genoemd onderzoek was dat de gestegen werkloosheid vooral terug te voeren lijkt op een ongunstige ontwikkeling van de werkgelegenheid in dit gebied, waarbij niet kon worden onderscheiden naar branches. Enerzijds zijn enkele grotere bedrijven uit het Opmaat-gebied vertrokken, anderzijds is er weinig nieuwe werkgelegenheid in het Opmaat-gebied ontstaan. Wat de ontwikkeling van de beroepsbevolking in de Opmaat-regio betreft constateerde het onderzoek dat in de periode 1992–94 een daling van de beroepsbevolking was opgetreden, hetgeen betekent dat de verklaring niet ligt in een plotseling gestegen aanbod van werkzoekenden. Per saldo luidde de conclusie van dit onderzoek dat de relatief beperkte nieuwe werkgelegenheid die ontstaat vooral wordt bezet door nieuwkomers op de arbeidsmarkt en de kortdurige werklozen. Dit wordt bevestigd door de ontwikkeling van de omvang van de kortdurige werkloosheid, welke zowel volgens de NWW- als de uitkeringscijfers gunstiger was dan landelijk. </antwoord>
      <antwoord nummer="3">Naast de algemene maatregelen gericht op werkgelegenheidsbevordering (door middel van algemene en specifieke werkgeverslastenverlichting; modernisering van regelgeving; bevordering van herverdeling van arbeid), heeft het kabinet een aantal maatregelen genomen specifiek ter vermindering van de langdurige werkloosheid. Voor deze regio is met name de subsidieregeling Experimenten activering uitkeringsgelden van belang. In het kader van deze regeling zijn in de regio Noord-Oost Groningen een drietal projecten goedgekeurd, te weten: 1. Regio Oldambt (Stichting Opmaat te Winschoten): 300 arbeidsplaatsen. 2. Gemeenten Veendam (Stichting Mobiel): 120 arbeidsplaatsen. 3. Regioraad Noord Groningen (Usquert): 132 arbeidsplaatsen. Doel van de regeling is door tijdelijke subsidiëring de kansen op permanent werk te bevorderen. De subsidie wordt – voor ten hoogste 2 jaar – verstrekt ter medefinanciering van de loonkosten van arbeidsovereenkomsten die met langdurige werklozen worden gesloten. Als het gaat om specifieke aandacht voor het werkgelegenheidsprobleem voor het totale gebied van Oost-Groningen, moet ook worden gewezen op de structurele arbeidsplaatsen die in het kader van de Regeling extra werkgelegenheid voor langdurig werklozen zijn toegewezen aan de gemeenten Hoogezand-Sappemeer en Delfzijl. Aan deze gemeenten zijn ingaande 1 januari 1997 respectievelijk 48 en 46 arbeidsplaatsen toegekend. Hiernaast zijn in het kader van deze regeling in het rayon van arbeidsbureau Winschoten 23 personen geplaatst op een baan in de zorgsector. In het kader van het bredere regionale werkgelegenheidsbeleid in dit deel van de provincie Groningen hebben de Minister van Economische Zaken en ondergetekende bovendien een intentieverklaring ondertekend om in de regio nieuwe werkgelegenheid te creëren om het verlies aan banen door de beëindiging van aluminiumproduktie in de komende tien jaar door Hoogovens-dochter Aldel te Delfzijl op te vangen. Daartoe is het Antheus-project gestart. Ook zij opgemerkt dat de regio Oost-Groningen middelen ontvangt uit hoofde van de doelstellingen van de Europese structuurfondsen, waaronder het Europees Sociaal Fonds. Verder moet worden gewezen op de zeer specifieke extra bijdrage, die het sociale werkvoorzieningsbedrijf Synergon heeft ontvangen om een schuldenlast te delgen en zo de werkgelegenheid voor de doelgroep van de WSW te behouden. Deze bijdrage, groot f 22,6 miljoen, is bij hoge uitzondering beschikbaar gesteld vanuit de algemene middelen. Het unieke karakter van deze bijdrage werd ook toen gerechtvaardigd door de erkend moeilijke werkgelegenheidssituatie in die regio. Tot slot kan de gehele regio Groningen voordeel hebben van de activiteiten van de Noordelijke Ontwikkelings Maatschappij (NOM) en de investeringspremieregelingen die uit hoofde van het Besluit subsidie regionale investeringsprojecten voor het Noorden beschikbaar zijn. Zowel NOM als investeringspremieregelingen zijn gericht op creatie van werkgelegenheid. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
