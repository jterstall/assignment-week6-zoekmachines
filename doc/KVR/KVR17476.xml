<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom (PvdA), Duyvendak (GroenLinks), Van der Ham (D66) en Van Velzen(SP) aan de staatssecretaris van Volkshuisvesting, Ruimtelijke Ordening en Milieubeheer over de opheffing van het verbod broomhoudende brandvertrager FR-720. (Ingezonden 11 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17476
</item>
         <item attribuut="Inhoud">Vragen over de opheffing van het verbod op de broomhoudende brandvertrager FR-720, in combinatie met het vernietigen van de vergunning voor productie door de Raad van State, die ertoe leidt dat FR-720 weer mag worden geïmporteerd, verhandeld, opgeslagen en gebruikt.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Milieu (Gevaarlijke stoffen)</item>
         <item attribuut="Trefwoorden">Brandpreventie Gevaarlijke stoffen</item>
         <item attribuut="Vindplaats">Kamervragen met antwoord 2002-2003, nr. 1018, Tweede Kamer</item>
         <item attribuut="Vraagnr_bij_indiening">2020308630</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="GroenLinks">Duyvendak</persoon>
            <persoon partij="D66">Van der Ham</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2003-03-27</item>
         <item attribuut="Datum_indiening">2003-03-11</item>
         <item attribuut="Document-id">KVR17476</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2127" allpagenumbers="2127 2128" vetnummer="2020308630" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17476" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1018" onderwerp="" indiendatum="2003-03-11">
         <vrager partij="PvdA" oorsprong="parlement">Samsom</vrager>
         <vrager partij="GroenLinks" oorsprong="parlement">Duyvendak</vrager>
         <vrager partij="D66" oorsprong="parlement">Van der Ham</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-03-27">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Klopt het dat de opheffing van de verbodsmaatregel op de broomhoudende brandvertrager FR-720, in combinatie met de Raad van State-uitspraak van 29 januari 2003 waarin alleen de vergunning voor productie wordt vernietigd, ertoe leidt dat FR-720 vanaf 7 maart wel weer mag worden geïmporteerd, verhandeld, opgeslagen en gebruikt in Nederland? </vraag>
      <vraag nummer="2">Hoe beoordeelt u die situatie, mede in het licht van het feit dat u zelf constateert dat er nog steeds «ernstige en onderbouwde vermoedens bestaan van gevaren van FR-720 voor mens en milieu»? </vraag>
      <vraag nummer="3">Hoe past het opheffen van het verbod op FR-720 in het kader van de Strategienota Omgaan Met Stoffen (SOMS)? </vraag>
      <vraag nummer="4">Bent u van plan maatregelen te nemen om ook na 7 maart 2003 gebruik, import en handel van het giftige FR-720 in Nederland te voorkomen? Zo ja, welke maatregelen zijn dat? Zo nee, waarom niet? </vraag>
      <vraag nummer="5">Heeft het feit dat een verlenging van de verbodsmaatregel aan de Europese Commisse ter notificatie moest worden voorgelegd, meegespeeld in de overweging de maatregel te beëindigen? </vraag>
      <vraag nummer="6">Kunt of wilt u voorkomen dat Broomchemie het onderzoek van het RIVM straks zal gebruiken voor een nieuwe vergunningsaanvraag, ondanks het feit dat u van mening bent dat «niet de overheid maar het bedrijfsleven zorg dient te dragen voor adequate gegevens over stofeigenschappen»? Zo ja, hoe kunt u dit voorkomen ? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Het niet verlengen van de verbodsmaatregel leidt ertoe dat met ingang van 7 maart 2003 – behoudens het vereiste dat beschikt wordt over daartoe toereikende vergunningen – geen beperkingen meer bestaan om de broomhoudende brandvertrager FR-720 of producten waarin deze stof is toegepast te vervaardigen, toe te passen, te importeren, te verhandelen of op te slaan. </antwoord>
      <antwoord nummer="2">Voor mijn opvatting verwijs ik u kortheidshalve naar mijn brief van 28 februari jl. (Kamerstuk, 27 646 nr. 11) waarin ik heb uiteengezet hoe ik de thans ontstane situatie beoordeel. </antwoord>
      <antwoord nummer="3">Ofschoon tot dusver geen nadere informatie over de stof FR-720 bekend is geworden en Broomchemie heeft laten weten mij geen informatie over deze stof meer te zullen verstrekken, heb ik in de recente uitspraak van de Raad van State aanleiding gezien tot heroverweging van de vigerende verbodsmaatregel. De Raad van State acht het in strijd met artikel 3:2 Awb om in een geval als bij Broomchemie zonder nader onderzoek naar ontbrekende gegevens over stofeigenschappen een vergunning te verlenen. Een en ander betekent derhalve dat inachtneming van dit zorgvuldigheidsvereiste niet zou mogen leiden tot een situatie als de onderhavige, waarbij een vergunning is verleend zonder dat voldoende gegevens over stofeigenschappen beschikbaar zijn. Volgens de Raad van State gebiedt artikel 3:2 Awb immers het bestuursorgaan om voldoende informatie in te winnen voor een zorgvuldige besluitvorming, hetgeen bij de vergunningverlening aan Broomchemie niet is gebeurd. Een en ander wil echter niet zeggen dat het bestuursorgaan die informatie zelf moet genereren. Het bestuursorgaan moet er ingevolge artikel 3:2 Awb slechts voor zorgen dat voldoende informatie beschikbaar is over stofeigenschappen om een verantwoord besluit te kunnen nemen. Daartoe kan het nadere informatie verzoeken aan de vergunningaanvrager in het kader van de beoordeling van de ontvankelijkheid van de vergunningaanvraag. Een en ander spoort volledig met het beleid zoals het kabinet dat in de Strategienota Omgaan met Stoffen (SOMS), alsmede in de eerste en de tweede voortgangsrapportage SOMS uiteen heeft gezet. Daaruit volgt immers dat geen of onvoldoende informatie over stoffen, ertoe leidt dat de betreffende stof niet op de markt zou moeten komen. De Raad van State heeft voor die benadering thans in artikel 3:2 Awb een juridische grondslag gevonden. </antwoord>
      <antwoord nummer="4">Neen. Zoals ik in mijn brief van 28 februari jl. heb aangegeven acht ik het belang van de bescherming van het milieu in beginsel voldoende afgedekt ten aanzien van vergunningplichtige handelingen zoals productie of gebruik van FR-720. Immers, de Raad van State stelt onverkort dat het zorgvuldigheidsbeginsel verlangt dat het bevoegd gezag terzake van vergunningverlening eerst over voldoende informatie over chemische stoffen dient te beschikken alvorens een productievergunning te kunnen verlenen. Er is dan ook geen noodzaak om de import van en de handel in FR-720 te verbieden omdat handel en import per definitie resulteren in de toepassing en het gebruik van de stof. Zoals gezegd zijn toepassing en gebruik van de stof vergunningplichtige handelingen en is het belang van de bescherming van het milieu in beginsel voldoende afgedekt in het vigerende vergunningenkader. </antwoord>
      <antwoord nummer="5">Ja, dit aspect heeft mede een rol gespeeld. </antwoord>
      <antwoord nummer="6">Zoals ik reeds op 9 december 2002 in antwoord op kamervragen heb gesteld (Aanhangsel Handelingen nr. 479 vergaderjaar 2002–2003), is het zeer te betreuren dat Broomchemie haar toezeggingen niet is nagekomen om onderzoeksinformatie over FR-720 beschikbaar te stellen. Ik ben overigens nog steeds van mening dat niet de overheid maar het bedrijfsleven zorg dient te dragen voor adequate gegevens over stofeigenschappen. Op zichzelf is het mogelijk om te voorkomen dat Broomchemie het door mijn ambtsvoorganger geïnitieerde RIVM-onderzoek gebruikt ten behoeve van de onderbouwing van een eventuele nieuwe aanvraag voor een productievergunning door het betreffende onderzoek met directe ingang te staken. Zoals ik in mijn brief van 28 februari jl. heb gesteld, wil ik dat onderzoek evenwel onverminderd voortzetten. Ik zie dan ook geen reden om te verhinderen dat Broomchemie de beschikking krijgt over deze onderzoeksresultaten. Mijn redenen voor voortzetting van het onderzoek is tweeledig. In mijn brief van 28 februari jl. aan de Tweede Kamer heb ik bericht dat ik, bij gebreke van andere informatie, nog steeds veronderstel dat FR-720 schadelijk is voor het milieu. In dat licht kan het voortzetten van het RIVM-onderzoek beschouwd worden als consistent handelen mijnerzijds teneinde een wetenschappelijke verificatie van mijn veronderstelling te bewerkstelligen. Voorts zou het niet uitvoeren van onderzoek naar FR-720 de wetenschappelijke onduidelijkheid instandhouden over de vraag in welke mate FR-720 schadelijk is voor mens of milieu, hetgeen ik ongewenst en onbevredigend acht in het licht van de voorgeschiedenis van dit dossier. Met name nu de Raad van State van vergunningverleners verlangt dat zij ervoor zorgen dat zij t.b.v. vergunningverlening over adequate informatie over stofeigenschappen beschikken, zou het niet consequent als ik zou persisteren bij mijn vermoedens omtrent de milieuschadelijkheid van FR-720 zonder voor mijn vermoedens een nadere onderbouwing te onderzoeken. Overigens hecht ik eraan te benadrukken dat het RIVM-onderzoek geen volledig beeld zal opleveren over de stofeigenschappen van FR-720 maar uitsluitend over één aspect van de door mij veronderstelde schadelijkheid van deze stof nadere informatie beoogt op te leveren. </antwoord>
      <noten afkomstig="antwoord"/>
   </antwoorden>
</kvr>
