<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Omtzigt en Smilde (beiden CDA) aan de minister van
Volksgezondheid, Welzijn en Sport en de staatssecretarissen van Financiën en
van Volksgezondheid, Welzijn en Sport over de compensatie voor het eigen
risico. (Ingezonden 4 maart 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32161</item>
         <item attribuut="Inhoud">Vragen over de compensatie voor het eigen risico naar aanleiding van
eerdere toezeggingen aan de Kamer (Handelingen II, 2007-2008, 9, blz. 619). De
indieners vragen aan de minister en staatssecretarissen of zij kunnen
garanderen dat iedere persoon die recht heeft op de compensatie voor het eigen
risico, die compensatie ook daadwerkelijk voor 1 december 2008 zal
ontvangen.</item>
         <item attribuut="Rubriek">Belastingen (Belastingontheffing, -teruggave, -vermindering,
-vrijstelling, toeslagen)
Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage
Zorgtoeslag
Zorgverzekeringen</item>
         <item attribuut="Vindplaats">Kamervragen met antwoord 2007-2008, nr. 2526, Tweede Kamer</item>
         <item attribuut="Vraagnr_bij_indiening">2070813570</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">Smilde</persoon>
         </item>
         <item attribuut="Datum_reaktie">2008-05-26</item>
         <item attribuut="Datum_indiening">2008-03-04</item>
         <item attribuut="Document-id">KVR32161</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5181" allpagenumbers="5181 5182" vetnummer="2070813570" code="0708tkkvr2526" lopendefooter="Tweede Kamer, vergaderjaar 2007–2008, Aanhangsel" filenaam="KVR32161" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2526" onderwerp="" indiendatum="2008-03-4">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">Smilde</vrager>
         <vraagt-aan>de minister van Volksgezondheid, Welzijn en Sport en de staatssecretarissen van Financiën en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="26 mei 2008, zie ook Aanhangsel Handelingen nr. 1766, vergaderjaar 2007–2008">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de staatssecretarissen van Financiën en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Van hoeveel mensen die recht zullen hebben op de compensatie voor het eigen risico verwacht u het juiste rekeningnummer te hebben (via de zorgverzekeraars, gemeentes en collectiviteiten), en aan hoeveel mensen zal gevraagd worden zelf een rekeningnummer te verstrekken aan de overheid? </vraag>
      <vraag nummer="2" voetnoot="1">Herinnert u zich uw toezegging, gedaan tijdens de behandeling van het wetsvoorstel over de invoering van de no claim met de gemeentes en andere collectiviteiten in overleg te zullen treden om van hen de rekeningnummers te krijgen om de compensatie voor het eigen risico uit te betalen? Zo ja, hebben deze overleggen plaatsgevonden en welk resultaat hebben zij gehad? <voetnoot nummer="1"/>
      </vraag>
      <vraag nummer="3">Is het waar dat de belastingdienst en belastingdienst/toeslagen wel rekeningnummers verschaft aan de gemeentes en de gemeentelijke sociale diensten, maar niet in staat is rekeningnummers te verschaffen aan het Centraal Administratie Kantoor (CAK) ten behoeve van de uitbetaling van de compensatie? Zo ja, waarom is het dan wel mogelijk om aan iedere gemeente individueel een bestand te verschaffen en niet aan het CAK? Acht u het wenselijk dat het CAK alsnog over de gegevens van de belastingdienst kan beschikken? </vraag>
      <vraag nummer="4">Kunt u garanderen dat iedere persoon die recht heeft op de compensatie voor het eigen risico, die compensatie ook daadwerkelijk vóór 1 december 2008 zal ontvangen? </vraag>
      <noten afkomstig="vraag">
         <noot nummer="1" documenttype="Handelingen" documentnummer="9" documentpagina="619">Handelingen II, nr. 9, blz. 619.</noot>
      </noten>
   </vragen>
   <antwoorden aantal="4">
      <antwoord nummer="1">Op dit moment kan niet worden aangegeven van hoeveel verzekerden die voor compensatie in aanmerking komen, het rekeningnummer bekend is. Afgesproken is dat de zorgverzekeraars op 23 mei 2008 de bij hen bekende rekeningnummers aan het CAK-BZ doorgeven. Daarna is duidelijk in hoeveel gevallen het rekeningnummer niet bekend is. </antwoord>
      <antwoord nummer="2">Ja, ik herinner mij deze toezegging. Voor de uitvoering van de compensatieregeling zal het CAK-BZ van de zorgverzekeraars de rekeningnummers van de verzekerden die voor compensatie in aanmerking komen, ontvangen. Het betreft de rekeningnummers die bij de zorgverzekeraars bekend zijn en waarop deze in voorkomende gevallen de no-claimteruggave hebben teruggestort. Op die manier wordt zo goed mogelijk voorkomen dat verzekerden zelf worden belast met de vraag wat hun rekeningnummer is. Rond 1 oktober 2008 zal het CAK-BZ de verzekerden die voor de compensatie over 2008 in aanmerking komen, daarover berichten. De verzekerden van wie het rekeningnummer niet bekend is wordt dan gevraagd alsnog hun rekeningnummer aan het CAK-BZ door te geven. Aan verzekerden van wie het rekeningnummer bekend is, deelt het CAK-BZ dan mee naar welk rekeningnummer de compensatie zal worden overgemaakt. Deze verzekerden krijgen dan de gelegenheid om alsnog een ander rekeningnummer aan het CAK-BZ door te geven. Gelet op deze pragmatische aanpak heb ik nader overleg met gemeenten en sociale diensten voor de aanlevering van rekeningnummers van verzekerden in collectiviteiten niet opportuun geoordeeld. </antwoord>
      <antwoord nummer="3">Bij de voorbereiding van het wetsvoorstel vervanging van de no-claimteruggave door een verplicht eigen risico heeft de Belastingdienst aangegeven niet in staat te zijn de rekeningnummers aan het CAK-BZ te leveren. Daarvoor zou de Belastingdienst tussen de 1,5 en 2 miljoen sofi/BSN-nummers, die het CAK-BZ op basis van de bestanden van de zorgverzekeraars zou aanleveren, van een rekeningnummer moeten voorzien. Een dergelijke nieuwe taak hield voor de Belastingdienst een te zware taakbelasting in. Bij het verstrekken van gegevens aan gemeenten gaat het om een bestaande taak, terwijl het verschaffen van rekeningnummers aan het CAK-BZ voor de uitvoering van de compensatieregeling voor het verplicht eigen risico een nieuwe, extra taak voor de Belastingdienst zou betekenen. Daar komt bij dat de gegevensuitwisseling met gemeenten ziet op spaarrekeningnummers en niet om betaalrekeningnummers. Het CAK-BZ wil nu juist de betaalrekeningnummers hebben. Gezien de afgesproken procedures rond de aanlevering van rekeningnummers door de zorgverzekeraars acht ik het niet wenselijk en niet noodzakelijk dat de Belastingdienst aan het CAK-BZ de rekeningnummers verstrekt. Uit het oogpunt van taakbelasting bij de Belastingdienst is dit ook geen haalbare optie. </antwoord>
      <antwoord nummer="4">Op grond van de artikel 118a, eerste lid, van de Zorgverzekeringswet dient de compensatie voor het verplicht eigen risico voor het einde van het jaar aan de rechthebbende verzekerden te worden uitgekeerd. Overigens zijn de voorbereidingen van het CAK-BZ erop gericht dat de compensatie in november 2008 wordt overgemaakt. </antwoord>
      <noten afkomstig="antwoord"/>
   </antwoorden>
</kvr>
