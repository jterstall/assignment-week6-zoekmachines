<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over Syrische parlementsleden die door hun eigen regering worden vastgehouden. (Ingezonden 27 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24210
</item>
         <item attribuut="Inhoud">Vragen over de mensenrechtensituatie in Syrie, waar parlementsleden, mensenrechtenactivisten en journalisten worden gearresteerd en diverse beperkingen worden opgelegd.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Mensenrechten Syrië</item>
         <item attribuut="Vindplaats">Kamervragen met antwoord 2005-2006, nr. 268, Tweede Kamer</item>
         <item attribuut="Vraagnr_bij_indiening">2050600280</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-11-03</item>
         <item attribuut="Datum_indiening">2005-09-27</item>
         <item attribuut="Document-id">KVR24210</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="571" allpagenumbers="571 572" vetnummer="2050600280" code="0506tkkvr268" lopendefooter="Tweede Kamer, vergaderjaar 2005–2006, Aanhangsel" filenaam="KVR24210" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="268" onderwerp="" indiendatum="2005-09-27">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-11-3">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u bevestigen dat de Syrische regering de parlementsleden, Mhd. Maamoun Al-Homsi en Riyad Saif nog steeds en onder slechte omstandigheden vasthoudt? <voetnoot nummer="1"/>
      </vraag>
      <vraag nummer="2">Kunt u bevestigen dat beide parlementsleden in slechte staat van gezondheid verkeren en dat zij geen contact hebben met advocaten en familie? </vraag>
      <vraag nummer="3">Kunt u ook de arrestaties, detenties en beperkingen die de parlementsleden en andere mensenrechtenactivisten en journalisten worden opgelegd – zoals gevangenschap wegens het oprichten van democratische en mensenrechtencomités, het verbieden van kranten en het opleggen van reisbeperkingen – bevestigen en aangeven welke actie op welke momenten de Nederlandse regering en de EU hiertegen hebben ondernomen? </vraag>
      <vraag nummer="4">Op welke wijze worden door de Nederlandse regering de EU-richtlijnen inzake de bescherming van mensenrechtenverdedigers toegepast? Kunt u toelichten op welke wijze de Nederlandse ambassade te Damascus deze richtlijnen uitvoert? </vraag>
      <vraag nummer="5" voetnoot="2">Kunt u ingaan op de reactie van de Syrische autoriteiten naar aanleiding van eerdere zaken waarbij respectievelijk Nederland en de EU hun zorgen hebben geuit en om opheldering hebben gevraagd en kunt u aangeven of er thans sprake is van verbetering of juist verslechtering van de mensenrechtensituatie in Syrië? <voetnoot nummer="2"/>
      </vraag>
      <vraag nummer="6">Kunt u aangeven op welke wijze de EU in het kader van de onderhandelingen over het Associatieverdrag maatregelen neemt om druk uit te oefenen op de Syrische autoriteiten om te voldoen aan de internationaal-rechtelijke verplichtingen? Welke maatregelen kunnen in dit kader aan Syrië opgelegd worden indien Syrië blijft weigeren de mensenrechtensituatie te verbeteren? </vraag>
      <vraag nummer="7">Welke stappen onderneemt de bredere internationale gemeenschap, waaronder de VN, om de naleving door Syrië van internationale verplichtingen inzake mensenrechten te vereisen? Bent u bereid hier actief het voortouw bij te nemen? </vraag>
      <noten afkomstig="vraag">
         <noot nummer="1" titel="Syrian Civil Rights Activists to Mrs. Louisa Arbour, High Commissioner of Human Rights">Zie «Syrian Civil Rights Activists to Mrs. Louisa Arbour, High Commissioner of Human Rights» op www.metransparent.com</noot>
         <noot nummer="2" documenttype="Kamervragen" documentnummer="861" documentjaargang="2004-2005">Aanhangsel Handelingen, nr. 861, vergaderjaar 2004–2005.</noot>
      </noten>
   </vragen>
   <antwoorden aantal="7">
      <antwoord nummer="1">Ja. Via de Nederlandse ambassade is vernomen dat de omstandigheden waaronder de heer Saif wordt vastgehouden zijn verslechterd. Tijdens de recente periode waarin de heer Al-Homsi in hongerstaking was, werd het zijn familie verboden hem te bezoeken. </antwoord>
      <antwoord nummer="2">De gezondheidstoestand van beide parlementariërs is inderdaad zorgelijk. Riyad Saif heeft hartproblemen en zou hiervoor een operatie moeten ondergaan. De Syrische autoriteiten zouden hebben aangeboden hem een operatie te laten ondergaan. De heer Saif zou in reactie hierop hebben aangegeven niet op het aanbod te willen ingaan zolang hij in gevangenschap verblijft. De heer Al-Homsi is suikerpatiënt. Hij ontvangt hiervoor medicijnen. Beide parlementariërs kunnen wel door familie, vrienden en advocaten bezocht worden, zij het dat de bezoeken van korte duur zijn. </antwoord>
      <antwoord nummer="3">De door u aangegeven ontwikkelingen kunnen inderdaad bevestigd worden. Op 18 oktober jl. werd bijvoorbeeld de bekende mensenrechtenadvocaat Haithem Al-Maleh aangeklaagd voor belastering van de President en de legerleiding en belediging van een ambtenaar in functie. Dit recente voorbeeld past in een trend waarbij gedurende de afgelopen maanden de druk van het Syrische regime op fundamentalisten, mensenrechten- en politieke activisten sterk is toegenomen. De ambassade in Damascus brengt de Nederlandse zorg over de algemene mensenrechtensituatie ter sprake in vrijwel alle contacten met de Syrische overheid. Aangezien hierover ook in EU-kader afspraken zijn gemaakt, volgen alle EU-ambassades in Damascus deze lijn. Tijdens een gesprek dat de Nederlandse ambassadeur op 8 september jl. voerde met een vertegenwoordiger van het Syrische Ministerie van Buitenlandse Zaken werd in het bijzonder aandacht gevraagd voor de situatie van de parlementsleden Saif en Al-Homsi. </antwoord>
      <antwoord nummer="4">De EU-richtlijnen worden door Nederland wereldwijd toegepast. Het betreft een breed instrumentarium waarmee EU-lidstaten beter in staat worden gesteld de mensenrechtensituatie in een land te monitoren, cq. mensenrechtenverdedigers bescherming te bieden. Te denken valt aan het opstellen van rapportages door ambassadeurs, aanbevelingen van de Speciale Vertegenwoordiger van de Secretaris-Generaal voor Mensenrechtenbeschermers, het publiekelijk erkennen van mensenrechtenactivisten, het onderhouden van nauwe contacten met mensenrechtenbeschermers, subsidie geven aan initiatieven die door mensenrechtenorganisaties worden geïnitieerd, als waarnemer aanwezig zijn bij rechtszaken tegen mensenrechtenbeschermers, het gezamenlijk of bilateraal aanspreken van de autoriteiten op misstanden op mensenrechtengebied. Ook in Syrië worden de EU-richtlijnen toegepast. De Nederlandse ambassade onderhoudt intensieve contacten met mensenrechtenactivisten en voert bilaterale demarches uit. Zoals reeds gesteld in antwoord op vraag 3 worden ook in EU-verband de Syrische autoriteiten regelmatig aangesproken op het schenden van de mensenrechten. Informatie over mensenrechtenschendingen in Syrië worden door het EU-voorzitterschap verzameld en aan lidstaten ter beschikking gesteld. De EU woont tevens stelselmatig rechtszaken voor de Staatsveiligheidsrechtbank bij, hetgeen voor zover bekend door mensenrechtenactivisten, advocaten en familieleden van gedetineerden als steun wordt ervaren. Hoewel de mensenrechtensituatie in Syrië nog immer zorgwekkend te noemen is, biedt de inzet door EU-landen op mensenrechtengebied erkenning en daarmee een zekere mate van politieke bescherming aan mensenrechtenactivisten en praktische steun aan hun initiatieven. </antwoord>
      <antwoord nummer="5">De Syrische autoriteiten reageren over het algemeen op afhoudende wijze wanneer de mensenrechtensituatie door Nederland of andere EU-partners wordt opgebracht. Thans is sprake van een verslechtering ten opzichte van de tweede helft van het vorig jaar en begin dit jaar, met name door een verharding in het optreden van de autoriteiten tegen politieke opposanten en mensenrechtenverdedigers. Afgezet tegen de periode van het bewind van wijlen Hafez Assad is er in zijn algemeenheid echter sprake van een lichte verbetering van de mensenrechtensituatie. In de afgelopen jaren zijn vele honderden personen die onder de noodtoestand waren opgepakt in vrijheid gesteld, soms na vele jaren detentie. Twee van de meest beruchte gevangenissen zijn gesloten. Het optreden van orde- en veiligheidsdiensten is, ondanks de berichten over voortgaande misstanden als mishandelingen en martelingen gedurende de detentie, minder gewelddadig dan voorheen. Er is ook meer toegang tot informatie, met name door internet en sateliettelevisie. </antwoord>
      <antwoord nummer="6">De onderhandelingen over het EU-Associatieverdrag met Syrië zijn al geruime tijd afgesloten. In de voorliggende tekst is een specifieke mensenrechtenclausule opgenomen op basis waarvan een intensieve mensenrechtendialoog met Damascus tot stand zou moeten komen na inwerkingtreding. De tekst is overigens, gelet op de spanningen in de relatie met Syrië, nog niet door de Europese Commissie aan de Raad aangeboden. </antwoord>
      <antwoord nummer="7">Zoals u bekend is de internationale druk op Syrië op dit moment zeer groot. Dit staat met name in verband met de voorlopige uitkomst van het VN-onderzoek naar de moord op voormalig premier van Libanon, Hariri. Waar het specifiek om mensenrechten gaat heeft de Commissie inzake de Rechten van de Mens van de Verenigde Naties in 2001 zorg uitgesproken over de mensenrechtensituatie in Syrië en een aantal aanbevelingen geformuleerd. Er is dit jaar een nieuw rapport van deze Commissie uitgebracht waarin veel van de zorgpunten en aanbevelingen uit het rapport van 2001 wederom worden uitgesproken. Naast de EU vragen tal van andere internationale partners aandacht voor de mensenrechtensituatie in Syrië in contacten met vertegenwoordigers van de Syrische overheid. Respect voor mensenrechten is een integraal onderdeel en doelstelling van het Nederlands buitenlands beleid; daarvoor wordt dan ook met regelmaat in internationaal kader aandacht gevraagd. </antwoord>
      <noten afkomstig="antwoord"/>
   </antwoorden>
</kvr>
