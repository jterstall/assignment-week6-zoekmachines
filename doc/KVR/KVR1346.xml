<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Versnel-Schmitz (D66) en Crone (PvdA) over de effecten van zuurstofhoudende benzine (Ingezonden 20 maart 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1346
</item>
         <item attribuut="Rubriek">Energie, water en grondstoffen (Grondstoffen) Milieu (Luchtverontreiniging)</item>
         <item attribuut="Trefwoorden">Benzine Luchtverontreiniging</item>
         <item attribuut="Vindplaats">Kamervragen met antwoord 1994-1995, nr. 707, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Versnel-Schmitz</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">1995-04-21</item>
         <item attribuut="Datum_indiening">1995-03-20</item>
         <item attribuut="Document-id">KVR1346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1437" allpagenumbers="1437 1438" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="707" onderwerp="" indiendatum="1995-03-20">
         <vrager partij="D66" oorsprong="parlement">Versnel-Schmitz</vrager>
         <vrager partij="PvdA" oorsprong="parlement">Crone</vrager>
         <vraagt-aan/>
      </vraagdata>
      <antwoorddata antwoorddatum="1995-04-21">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Vermindert het gebruik van zuurstofhoudende benzine (d.m.v. toevoeging van 10%–15% alcoholen of ethers) en de reductie van aromaten in de Verenigde Staten de luchtverontreiniging, juist op de korte afstanden in stedelijke gebieden, CO met 20%–25%, koolwaterstoffen met 10%–15% en benzeen met 20%–30%? </vraag>
      <vraag nummer="2">Bent u bereid na te gaan wat de milieu- en gezondheidseffecten van invoering van zuurstofhoudende benzine in Nederland kunnen zijn? </vraag>
      <vraag nummer="3" voetnoot="2">Gelden de positieve effecten ook indien tevens gelet wordt op andere emissies, als CO <voetnoot nummer="2"/>tijdens de produktie en bij het eindgebruik? </vraag>
      <vraag nummer="4">Weet u dat zuurstofhoudende benzine op korte termijn kan worden ingevoerd, omdat er geen wijziging van (de afstelling van) motoren of benzinepompen noodzakelijk is en dat de meerkosten ca. 1% van de pompprijs zijn? </vraag>
      <vraag nummer="5">Bent u bereid, om in geval van een gunstige uitkomst, de invoering van zuurstofhoudende benzine fiscaal zodanig te bevorderen dat de prijsstelling concurrerend is, evenals dat met loodvrije en loodhoudende benzine is gebeurd? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op dit moment zijn bij mij geen gegevens beschikbaar over de invloed van de uitlaatgasemissies bij gebruik van zuurstofhoudende benzine op de luchtverontreiniging in de Amerikaanse steden. In het kader van het EPEFE-programma, een project van de Europese automobielfabrikanten en de olie-industrie in samenwerking met de Europese Commissie waarbij de invloed wordt nagegaan van de brandstofsamenstelling en het motortype op de uitstoot van schadelijke uitlaatgassen, is ook een literatuurstudie uitgevoerd. Uit de resultaten hiervan blijkt dat toevoeging van 15 vol.% MTBE (methyl-tertiair-butyl-ether) aan benzine het CO-gehalte in de uitlaatgassen van een katalysatorauto tot 10% verlaagt en van een auto zonder katalysator tot 20%. Het gehalte van koolwaterstoffen daalt in beide gevallen met 6%, terwijl het NOx-gehalte bij een katalysatorauto met 2% stijgt en bij een auto zonder katalysator gelijk blijft. Het benzeengehalte in de uitlaatgassen wordt niet beı¨nvloed door de toevoeging van MTBE. Tenslotte blijkt de uitstoot van aldehyden in beide gevallen met 15% toe te nemen. Aldehyden zijn schadelijk voor de gezondheid en zijn reactieve stoffen voor wat betreft de smogvorming. Het gaat in bovengenoemde literatuurstudie dus om de concentraties van stoffen in de uitlaatgassen en niet om de invloed op de luchtverontreiniging. Het effect van het gebruik van zuustofhoudende benzine op de luchtverontreiniging is niet eenvoudig vast te stellen. Dit wordt mede beı¨nvloed door het aandeel van deze auto-emissies in de totale uitstoot van verontreinigde stoffen, de geografische situatie, het seizoen, het klimaat en de periode van het jaar waarin de zuurtofhoudende benzine wordt gebruikt. In de Verenigde Staten is dit alleen tijdens de wintermaanden het geval (zie antwoord vraag 2). </antwoord>
      <antwoord nummer="2">De Amerikaanse overheid heeft de toevoeging van zuurstofhoudende componenten aan benzine (tenminste 2,7 massa% zuurstof) gedurende de wintermaanden verplicht gesteld voor 39 veelal stedelijke gebieden waar niet wordt voldaan aan de luchtkwaliteitseisen voor CO. In Nederland voldoet in alle stedelijke gebieden de luchtkwaliteit voor wat betreft het CO-gehalte aan de daarvoor gestelde normen. Als gevolg van deze situatie is er voor mij geen aanleiding om in Nederland prioriteit toe te kennen aan onderzoek naar de milieu- en gezondheidseffecten van het gebruik van zuurstofhoudende benzine. In dit verband wil ik nog vermelden dat in de VS door het EPA momenteel onderzoek wordt gedaan naar de gezondheidseffecten van het gebruik van MTBE in benzine naar aanleiding van verschillende soorten klachten van gebruikers van deze benzine. </antwoord>
      <antwoord nummer="3" voetnoot="2">Eind jaren tachtig is door de Europese MTBE-producenten op verzoek van de Europese Commissie onderzoek gedaan naar het energiegebruik tijdens de keten van produktie naar gebruik van MTBE, in vergelijking met benzine. Daaruit bleek dat het energiegebruik voor MTBE 0 – 1% lager te liggen dan dat van benzine. Aangenomen kan worden dat dit verschil ook bestaat voor de uitstoot van CO <voetnoot nummer="2"/>tijdens deze keten. Gelet op dit geringe verschil kunnen de positieve effecten als weinig significant worden beschouwd. </antwoord>
      <antwoord nummer="4">Het antwoord van het eerste gedeelte van de vraag luidt bevestigend. Benzine met zuurstofverbindingen wordt reeds een groot aantal jaren zonder problemen in Nederland gebruikt. Met het Warenwetbesluit Benzine (Staatscourant 1992, 339) is het gebruik van zuurstofverbindingen in benzine geregeld. Dit besluit is gebaseerd op de Richtlijn 85/536 van de Raad van Europese Gemeenschappen, waarin grenzen worden gesteld (max. 15 vol % MTBE mogelijk) aan het toepassen van zuurstofverbindingen met het oog op onder andere de lagere verbrandingswaarde van benzine met zuurstofverbindingen. In Nederland wordt nu gemiddeld 1,5% MTBE gebruikt met maxima tot 14% (de producenten van zuurstofverbindingen hanteren hogere cijfers). Doel van deze toepassing door de benzineproducenten is het gebruik als octaangetalverbeteraar. Omdat benzine met zuurstofverbindingen reeds concurrerend op de markt is, zijn de meerkosten van deze benzine moeilijk te bepalen. Belangrijke factoren hierbij zijn de prijs en de beschikbaarheid van zuurstofverbindingen en andere benzinecomponenten. De kostprijs van een benzine met 15% MTBE zou op basis van recente gegevens 3,5 cent/liter (incl. BTW) hoger zijn. De markt voor zuurstofverbindingen als MTBE is gespannen; ten gevolge van wijziging van de benzinesamenstelling in de USA is de prijs van MTBE in 1994 binnen 5 maanden met 60% gestegen. Plotselinge stijging van de vraag zal daarom leiden tot sterke prijsstijgingen. Omdat in Europa slechts enkele benzineproducenten beschikken over eigen productiecapaciteit, zullen prijsstijgingen met name de benzineproducenten treffen die aangewezen zijn op de onafhankelijke aanbieders van zuurstofverbindingen. </antwoord>
      <antwoord nummer="5">Uit de antwoorden van de voorgaande vragen blijkt dat voor wat betreft de toepassing van zuurstofhoudende benzine de situatie in Nederland zodanig verschillend is van die van de VS dat ik concludeer, dat zuurstofhoudende benzine niet direct een gunstig gezondheids- en milieu-effect in Nederland heeft. De toevoeging van MTBE reduceert enerzijds de uitstoot van CO en, in mindere mate, van koolwaterstoffen; anderzijds neemt de uitstoot van aldehyden en in geringe mate van NOx toe. Daarnaast is er de vraag of MTBE zelf ook aanleiding geeft tot bepaalde gezondheidseffecten. Een voor het milieu zo gunstig mogelijke voertuigbrandstof (zowel benzine als diesel-brandstof) vraagt om een meer fundamentele benadering. De resultaten van pogingen om hierover meer kennis en inzicht te vergaren zullen de basis moeten vormen om in Europees verband specificaties vast te stellen voor deze brandstoffen. Ook de resultaten van het EPEFE-programma kunnen daaraan bijdragen en zullen daarom moeten worden afgewacht. </antwoord>
      <noten afkomstig="antwoord"/>
   </antwoorden>
</kvr>
