<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over de mogelijke quarantaine aardappelziekte ringrot in Nederland en het Verenigd Koninkrijk. (Ingezonden 19 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18988
</item>
         <item attribuut="Inhoud">In Engeland is de aardappelziekte ringrot geconstateerd, waarschijnlijk afkomstig van zaad geëxporteerd uit Nederland. Wat zijn de consequenties voor de im- en export van aardappelzaad en voor de aardappelteelt.</item>
         <item attribuut="Rubriek">Landbouw (Landbouwproducten) Landbouw (Plantenziekten)</item>
         <item attribuut="Trefwoorden">Aardappelen Plantenziekten</item>
         <item attribuut="Vindplaats">Kamervragen met antwoord 2003-2004, nr. 395, Tweede Kamer</item>
         <item attribuut="Vraagnr_bij_indiening">2030403310</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-11-28</item>
         <item attribuut="Datum_indiening">2003-11-19</item>
         <item attribuut="Document-id">KVR18988</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="849" allpagenumbers="849 850" vetnummer="2030403310" code="0304tkkvr395" lopendefooter="Tweede Kamer, vergaderjaar 2003–2004, Aanhangsel" filenaam="KVR18988" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="395" onderwerp="" indiendatum="2003-11-19">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-11-28">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het feit dat de aardappelziekte ringrot, veroorzaakt door de bacterie clavibacter michiganensis sepedonicus, is geconstateerd door het Britse Department for Environment, Food and Rural Affairs? <voetnoot nummer="1"/>
      </vraag>
      <vraag nummer="2" voetnoot="2">Klopt het dat deze ziekte afkomstig is van zaad geëxporteerd uit Nederland? <voetnoot nummer="2"/>Zo ja, is zaad van de besmette partij ook verspreid in Nederland? </vraag>
      <vraag nummer="3">Welke verantwoordelijkheid hebben Nederlandse bedrijven voor de besmetting van de aardappelteelt in het Verenigd Koninkrijk? Zijn zij, of de Nederlandse overheid, ook aanspreekbaar voor de kosten geleden in het Verenigd Koninkrijk? </vraag>
      <vraag nummer="4">Welke stappen gaat u ondernemen om besmetting van de Nederlandse aardappelteelt, door import vanuit het Verenigd Koninkrijk óf door besmet zaad, te beperken of te voorkomen? </vraag>
      <vraag nummer="5">Welke stappen gaat u ondernemen om de gevolgen van de mogelijke verspreiding van de ziekten op de sector te beperken? </vraag>
      <vraag nummer="6">Deelt u de mening dat de verspreiding van landbouwziektes vergemakkelijkt wordt door de import en export van landbouwproducten? Kunt u een overzicht geven van de kosten van landbouwziektes die Nederland vanuit het buitenland hebben bereikt in de afgelopen 10 jaar? </vraag>
      <noten afkomstig="vraag">
         <noot nummer="1">www.defra.gov.uk/news/2003/0311 12b.htm</noot>
         <noot nummer="2">www.defra.gov.uk/news/2003/031112 b.htm</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De bacterie Clavibacter michiganensis subsp. Sepedonicus die ringrot veroorzaakt bij aardappelen is geconstateerd in een monster van een partij pootaardappelen, geteeld op een boerderij in Wales. Genoemde aardappelen zijn geteeld uit pootaardappelen die in 2002 door Nederland zijn geleverd. Om de conclusie te kunnen trekken dat de ziekte afkomstig is uit de betreffende partij Nederlands pootgoed is nader onderzoek nodig, zowel in het VK als in Nederland. Het is namelijk ook mogelijk dat de besmetting op het Britse bedrijf ontstaan is door een andere oorzaak. De bacterie die ringrot veroorzaakt, kan gemakkelijk overleven en zich verspreiden door mechanische contacten als sorteren, poten, rooien en dergelijke. Al het onderzoek is nog niet afgerond. In Nederland zijn de betreffende partij en alle verwante partijen pootaardappelen in 2002 getoetst op de aanwezigheid van ringrot en vrij bevonden. Dit onderzoek wordt uitgevoerd op basis van een steekproef en geeft daarom geen 100% garantie. Omdat in de afgelopen jaren in Nederland alle partijen pootgoed op deze manier getoetst zijn, is de kans buitengewoon klein dat de betreffende partij besmet is geweest, maar het is niet uitgesloten. Voor alle zekerheid wordt het bedrijf waarvan de pootaardappelen afkomstig zijn, aan een nader onderzoek onderworpen. Dit bedrijf heeft overigens nooit te maken gehad met een ringrotbesmetting, noch enige (verre) relatie gehad met een ringrotbesmetting in het verleden. </antwoord>
      <antwoord nummer="3">Zoals reeds bij de beantwoording van vraag 2 is geschreven, dient er nog nader onderzoek en tracering naar de oorsprong van de ringrotbesmetting plaats te vinden. Het is thans nog wat prematuur om over eventuele verantwoordelijk- en aansprakelijkheden te spreken. Overigens is binnen de EU de bestrijdingsrichtlijn ringrot van kracht. Nederland voert deze bestrijdingsrichtlijn ringrot strikt uit. De Nederlandse toetsing op ringrot van alle partijen pootaardappelen is niet dwingend voorgeschreven in EU-verband, maar vormt een extra waarborg tegenover afnemers in Nederland en het buitenland. </antwoord>
      <antwoord nummer="4 en 5">De Nederlandse Plantenziektenkundige Dienst heeft na de eerste vondst van ringrot in Nederland in 1998 zeer strenge maatregelen getroffen om verdere verspreiding te voorkomen en het organisme uit te roeien. De maatregelen betreffen o.a. intensieve toetsing van alle pootgoed, gericht onderzoek naar ringrot in de teelt van consumptie- en zetmeelaardappelen, vernietiging van besmette partijen en teeltbeperkingen op besmette bedrijven. Het bedrijfsleven heeft zelf een transport hygiëneprotocol ontwikkeld om mogelijke versleping van de ziekte uit het buitenland te voorkomen. </antwoord>
      <antwoord nummer="6">Ik deel de mening dat de handel in landbouwproducten een niet onbelangrijke route voor de verspreiding van plantenziekten en -plagen is. De Plantenziektenkundige Dienst (PD) dient niet alleen zorg te dragen dat Nederland (en de EU) gevrijwaard wordt van de schadelijke ziekten en plagen (zogenaamde quarantaine organismen) maar ook dat met onze export van plantaardige producten andere landen niet besmet raken. De PD kan echter nooit elke plant of elke doos met groenten of fruit inspecteren. Ondanks alle inspecties van de PD komt het voor dat een nieuw quarantaine organisme in Nederland wordt aangetroffen. Als uitroeiing mogelijk is, worden strenge maatregelen getroffen om de verdere verspreiding te voorkomen en de plaag uit te roeien. Soms zijn daarmee flinke kosten gemoeid voor de overheid maar ook voor de getroffen bedrijven. De maatregelen die Nederland heeft moeten treffen na de ringrotbesmetting in 1998 betreft een kostenpost van ca. 5 miljoen euro per jaar, waarvan een groot deel ten laste komt van het bedrijfsleven. Zonder deze maatregelen zou echter een groot deel van de Nederlandse pootaardappelteelt zijn verdwenen omdat er dan zeker invoerverboden zouden zijn gekomen voor Nederlands producten. Dit belang vertegenwoordigt een veelvoud van de kosten van de maatregelen. Er is in deze sector dan ook een groot draagvlak voor de getroffen strenge maatregelen. </antwoord>
      <noten afkomstig="antwoord"/>
   </antwoorden>
</kvr>
