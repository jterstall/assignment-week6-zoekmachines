<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Verkeer en Waterstaat en de staatssecretaris van Financiën over de ZuidOost-pas. (Ingezonden 7 april 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22848
</item>
         <item attribuut="Inhoud">Vragen over het initiatief uit het bedrijfsleven om ongeveer 55.000 mensen te voorzien van een tijdelijke trajectkaart voor het openbaar vervoer om een verkeerschaos rond de A6 te voorkomen ten tijde van de werkzaamheden daar.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Wegen)</item>
         <item attribuut="Trefwoorden">Openbaar vervoer Wegen</item>
         <item attribuut="Vindplaats">Kamervragen met antwoord 2004-2005, nr. 1491, Tweede Kamer</item>
         <item attribuut="Vraagnr_bij_indiening">2040512210</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2005-04-26</item>
         <item attribuut="Datum_indiening">2005-04-07</item>
         <item attribuut="Document-id">KVR22848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3177" allpagenumbers="3177 3178" vetnummer="2040512210" code="0405tkkvr1491" lopendefooter="Tweede Kamer, vergaderjaar 2004–2005, Aanhangsel" filenaam="KVR22848" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1491" onderwerp="" indiendatum="2005-04-7">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Verkeer en Waterstaat en de staatssecretaris van Financiën</vraagt-aan>
      </vraagdata>
      <antwoorddata antwoorddatum="26 april 2005).">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat er een breed gedragen initiatief bestaat om, ter voorkoming van een verkeerschaos rond de Amsterdamse A6 ten tijde van de werkzaamheden daar, ongeveer 55.000 mensen te voorzien van een tijdelijke trajectkaart voor het openbaar vervoer? <voetnoot nummer="1"/>
      </vraag>
      <vraag nummer="2" voetnoot="2">Ziet u in dit initiatief uit het bedrijfsleven, naast een goed middel om de congestie te verminderen, ook een kansrijke proef om autogebruikers op een positieve manier kennis te laten maken met het OV? Zo ja, waarom? Zo neen, waarom niet? <voetnoot nummer="2"/>
      </vraag>
      <vraag nummer="3" voetnoot="3">Klopt het dat dit initiatief zou kunnen stranden wanneer de Belastingdienst zou besluiten om het advies van de Inspecteur te Amsterdam om in deze casus te spreken van «vervoer vanwege de overheid» naast zich neer te leggen? <voetnoot nummer="3"/>
      </vraag>
      <vraag nummer="4">Deelt u de opvatting dat een dergelijk besluit een negatief signaal zou betekenen voor publiek-private initiatieven? Hoe ziet u dit, ook in het licht van «de andere overheid»? </vraag>
      <vraag nummer="5">Zou het, in verband met de tijdsdruk op het gehele project, mogelijk zijn dat u de Kamer hierover zo spoedig mogelijk bericht? </vraag>
      <noten afkomstig="vraag">
         <noot nummer="1">Werkgevers werken samen met RWS, Provincie NH en ROA</noot>
         <noot nummer="2">Doel = 5.000 minder auto’s in de spits, volgens RWS noodzakelijk om grootschalige problemen te voorkomen</noot>
         <noot nummer="3" titel="retributie">Belangrijke argumenten in deze zijn het feit dat de overheden RWS, provincie NH en ROA middels de Stichting Amsterdam Zuidoost Bereikbaar het vervoersaanbod organiseren, verstrekken én meer dan de helft van de kosten hieromtrent voor hun rekening nemen. De bijdragen van werkgevers in de kosten worden beschouwd als een vorm van «retributie»</noot>
      </noten>
   </vragen>
   <antwoorden aantal="4">
      <antwoord nummer="1">Ja, het gaat echter niet om de A6 maar om de A9 tussen de knooppunten Holendrecht – Diemen ook bekend onder de naam Gaasperdammerweg. Hier zal in de periode van 27 mei t/m 3 september 2005, groot onderhoud plaats vinden, waarbij nog maar één rijstrook per richting open blijft en op één na (richting AMC en IKEA) alle op- en afritten worden afgesloten. Rijkswaterstaat directie Noord-Holland heeft met de Provincie Noord-Holland, Regionaal Orgaan Amsterdam en de Kamer van Koophandel opdracht gegeven aan de stichting Verkeeradvies om in die periode het gebruik van openbaar en collectief vervoer extra te stimuleren en te faciliteren. Het doel is grootschalig fileleed, economische schade en overlast voor omwonenden te voorkomen en te reduceren (ook t.b.v. de A1, A6 en A2). Het streven is dagelijks 5000 minder automobilisten of ca. 5-10% minder autogebruik te bereiken. Een speciaal opgerichte stichting Amsterdam Zuidoost Bereikbaar wil met steun van de daar gevestigde bedrijven de «ZuidOost-pas» gaan verstrekken aan forensen. Deze passen geven toegang tot het gebruik van extra ingekochte zitplaatsen in treinen van de NS en in speciale shuttlebussen tussen de stations (Bijlmer en Duivendrecht) en de gebouwen waarin deze forenzen werken. Werkgevers zijn bereid mee te betalen, op basis van 1 arbeidsverliesuur per medewerker, aan de kosten die de stichting maakt en ook de adresgegevens van hun forensen ter beschikking te stellen. De stichting kent ook een hardheidsclausule voor forensen waarvan de werkgever niet in staat is een bijdrage te leveren. Momenteel hebben circa 13.000 werknemers zich bij de stichting aangemeld voor de pas. </antwoord>
      <antwoord nummer="2">Ja, omdat de meerderheid van de werknemers gewend is om alleen de auto te gebruiken voor het woon-werkverkeer en omdat nu een aantrekkelijke mogelijkheid wordt geboden om soms ook voor de trein en de bussen te kiezen, al is het maar voor het laatste deel van hun reis. Het is voor Nederland tamelijk uniek dat werkgevers in deze mate bereid zijn mee te betalen aan openbaar vervoer en de locatiebereikbaarheid. Het is tevens een mooi voorbeeld van vervoermanagement omdat de initiatiefnemende overheden en bedrijfsleven gezamenlijk de verantwoordelijkheid nemen om te zoeken naar oplossingen om de locatiebereikbaarheid te waarborgen. </antwoord>
      <antwoord nummer="3 en 4">De overheid en het bedrijfsleven betalen gezamenlijk de kosten van de ZuidOost-pas, waarbij de overheid het grootste deel van de kosten draagt. Gelet op de financiële en organisatorische betrokkenheid van de werkgevers stelt de Belastingdienst zich op het standpunt dat bij de verstrekking van de ZuidOost-passen sprake is van «vervoer vanwege de werkgever». Deze verstrekking leidt op zichzelf niet tot belastingheffing, maar heeft wel tot gevolg dat de daarnaast betaalde reiskostenvergoedingen niet onbelast kunnen blijven. Het is zeer bezwaarlijk om de veelal in CAO’s vastgelegde reiskostenvergoedingen voor een korte periode aan te passen of in te trekken, temeer omdat werknemers niet op alle dagen (of niet de gehele reisafstand) met de ZuidOost-pas zullen reizen. Werknemers zullen dus niet willen afzien van hun volledige reiskostenvergoeding om een ZuidOost-pas te krijgen. Gelet op dit wisselende reispatroon en het grote aantal werknemers zal belastingheffing over de doorbetaalde reiskostenvergoedingen gedurende een korte periode leiden tot een forse stijging van de administratieve lasten bij de deelnemende werkgevers. Dat zou een grote belemmering vormen voor de slagingskans van dit tot heden unieke initiatief van de samenwerkende overheden en het bedrijfsleven. De staatssecretaris van Financiën heeft daarom besloten om in een beleidsbesluit de weg vrij te maken voor een onbelaste doorbetaling van de bovengenoemde reiskostenvergoedingen. In vervolg op dat beleidsbesluit zal hij in een wetgevend traject vastleggen onder welke voorwaarden in toekomstige situaties eenzelfde handelwijze mogelijk is. Belangrijke criteria zullen daarbij zijn dat de financiering van de vervoerbewijzen grotendeels door de overheid plaatsvindt en dat gelet op de duur van het verkeersproject slechts korte tijd sprake is van samenloop van reiskostenvergoedingen en vervoerbewijzen. In die situatie staat een aanpassing van de reiskostenvergoedingen niet in verhouding tot het voorkomen van grootschalig fileleed, economische schade en overlast voor omwonenden. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
