<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over dijkversterking bij het voormalige Fort Nassau/De Voorn. (Ingezonden 10 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3279
</item>
         <item attribuut="Inhoud">Betreft aanvullende vragen over het onderwerp dijkverzwaring bij Fort Nassau/De Voorn, met betrekking tot de ecologische en cultuurhistorische waarde van het oude fort. Zie ook de eerdere vragen in Aanhangsel handelingen nr. 1238, vergaderjaar 1995-1996.</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Dijken</item>
         <item attribuut="Vindplaats">Kamervragen met antwoord 1995-1996, nr. 1318, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-06-17</item>
         <item attribuut="Datum_indiening">1996-05-10</item>
         <item attribuut="Document-id">KVR3279</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2681" allpagenumbers="2681 2682" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1318" onderwerp="" indiendatum="1996-05-10">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="17 juni 1996), zie ook aanhangsel handelingen nr. 1238, vergaderjaar 1995–1996">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de plannen tot dijkversterking op het terrein van het voormalige Fort Nassau/De Voorn volgens het Dijkverbeteringsplan Heerewaarden in het kader van de Deltawet grote rivieren? </vraag>
      <vraag nummer="2">Is het u bekend, dat dit hooggelegen fortterrein – met herkenbaar relie¨f van de omgrachting en van oude verbindingen tussen Maas en Waal grote ecologische en cultuurhistorische waarde bezit en op de nominatie staat om als Rijksmonument te worden aangemerkt? </vraag>
      <vraag nummer="3" voetnoot="1">Is het u bekend dat Gedeputeerde Staten van Gelderland het plan voor het dijkvak Maasdijk Heerewaarden van het Polderdistrict Groot Maas en Waal hebben gewijzigd, zodat de oude contouren van het fort herkenbaar zouden blijven, maar dat dit wijzigingsbesluit door de Afdeling Bestuursrechtspraak van de Raad van State op procedurele gronden is vernietigd? <voetnoot nummer="1"/>
      </vraag>
      <vraag nummer="4">Wordt naar uw oordeel in het geldende, door het genoemde Polderdistrict opgestelde plan voldoende recht gedaan aan de historische situatie, zoals door Provincie en Polderdistrict eerder toegezegd? Zo ja, wat is dan uw reactie op de opvatting van het Onderzoeks- en Adviesbureau Melchior dat bij het huidige ontwerp onvoldoende sprake is van een historisch verantwoorde bedijking? </vraag>
      <vraag nummer="5">Worden de landschappelijke- en natuurwaarden die door het dijkversterkingsplan verloren dreigen te gaan, naar uw mening voldoende gecompenseerd? </vraag>
      <vraag nummer="6">Welke effect valt te verwachten van een mogelijke bochtafsnijding of -verruiming bij de Bocht Heerewaarden (zoals overwogen in de Startnotitie Zandmaas/Maasroute) voor de hoogte van het water in de Maas en daarmee voor de noodzaak op deze plaats de dijk te verhogen? </vraag>
      <vraag nummer="7">Bent u bereid Het Gelderse College van G.S. c.q. het Polderdistrict Groot Maas en Waal te verzoeken de tenuitvoerlegging van het gedeelte van het plan voor het dijkvak Heerewaarden dat betrekking heeft op het voormalige Fort Nassau op te schorten, ten einde op basis van de aanbevelingen van de Commissie Boertien I een plan te maken waardoor een zo goed mogelijke reconstructie van het fortterrein gerealiseerd wordt? </vraag>
      <noten afkomstig="vraag">
         <noot nummer="1">Raad van State, Afdeling Bestuursrechtspraak, uitspraak 2 april 1996, No E10.96.0003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja, dat is mij bekend. Hoewel de eindverantwoordelijkheid voor het dijkverbeteringsplan bij het College van Gedeputeerde Staten berust, wil ik van de gelegenheid gebruik maken om de gecompliceerde procedurele gang van zaken en de inpassing van de historische aspecten bij deze dijkverzwaring nader toe te lichten. GS heeft bij besluit van 28 augustus 1995, nr. MW95.40275–6082025, het «dijkverbeteringsplan Heerewaarden» vastgesteld, waarvan het voormalige Fort Nassau deel uitmaakt. Nadien heeft GS het vastgestelde plan herzien, naar aanleiding van nader archeologisch onderzoek naar het voormalige fort, met het oog op een meer getrouwe situering van de dijk langs de voormalige contouren van het Fort Nassau. Dit onderzoek heeft geleid tot een aanpassing van het trace´ ten opzichte van het op 28 augustus vastgestelde plan. Uit oogpunt van een zo goed mogelijke inpassing van de archeologische en cultuurhistorische waarden van het Fort in de dijkversterking, hield het besluit tot wijziging (van 16 januari 1996, nr. MW95.40275–6802021) een verbetering in. In het gewijzigde plan is rekening gehouden met de toenmalige wensen van de appellanten. GS heeft zich bij dit besluit tot wijziging niet aan alle (procedurele) eisen van de Deltawet grote rivieren gehouden. Reden voor de Raad van State om het wijzigingsbesluit op procedurele gronden te vernietigen. Inhoudelijke bezwaren van de drie appellanten behoefden tijdens de zitting daarom geen bespreking. De wet staat toe dat een vastgesteld plan wordt herzien in de zin dat een nieuw plan wordt vastgesteld ter vervanging van onderdelen van een formeel rechthebbend plan, mits de juiste procedures gevolgd worden. Op grond van de uitspraak van de Raad van State heeft GS besloten om het gewijzigde plan opnieuw in procedure te brengen. Het Polderdistrict heeft op 3 mei 1996 het concept-plan toegezonden aan GS. GS heeft het plan ter inzage gelegd, met als gevolg 3 zienswijzen, en het plan op 30 mei vastgesteld. Het vastgestelde plan ligt van 6 t/m 19 juni ter inzage. Gedurende deze termijn staat beroep open bij de Raad van State. </antwoord>
      <antwoord nummer="4">Omdat het gewijzigde plan opnieuw in procedure is gebracht, is de inhoud van het geldende plan op dit punt minder relevant. In het nieuw vastgestelde plan wordt volgens GS zo veel mogelijk recht gedaan aan de oorspronkelijke historische situatie. Dit is in overeenstemming met het uitgangspunt van het Onderzoeks- en Adviesbureau Melchior, dat het fort in zijn oorspronkelijke vorm zo goed mogelijk zichtbaar moet worden gemaakt. De oorspronkelijke contouren zijn uit de kaart van Prillevitz uit 1789 af te leiden. Met de gekozen vorm is overigens niet gepretendeerd een volledig zuivere fortomwalling te reconstrueren, maar om de contouren zo goed mogelijk in overeenstemming met de historie in het landschap zichtbaar te maken. Het onderzoeks- en adviesbureau Melchior heeft opgemerkt dat aan de noordoostpunt van het fort oorspronkelijk een enigszins ander contour van het fort zou hebben bestaan dan het geplande dijktrace´. Het Polderdistrict en GS hebben ten aanzien van het realiseren van de oorspronkelijke contour de volgende afweging gemaakt. Door het reconstrueren van de oorspronkelijke vorm zou de noordoostpunt niet goed zichtbaar kunnen worden gemaakt. De noordoostpunt zou namelijk gaan samenvallen met het grondlichaam van de «Van Heemstraweg». Bovendien zouden hierdoor problemen met de afwatering ontstaan. De contour van de noordoostpunt is derhalve enigszins gewijzigd in het plan opgenomen. De noordoostpunt, die ± 200 meter «uitsteekt» is daarbij enkele tientallen meters naar het zuiden opgeschoven. Ook langs de Maas heeft men gemeend enigszins van de oorspronkelijke contouren te moeten afwijken, omdat een volledig zuivere omwalling waterhuishoudkundige en rivierkundige problemen met zich zou meebrengen. Bovendien staan ter plaatse van boerderij De Voorn enkele huizen op de oude omwalling. Uit zuiver historisch oogpunt zouden de huizen moeten worden afgebroken en zou de dijk te dicht bij de Maas komen te liggen. Dit wordt niet realiseerbaar geacht. </antwoord>
      <antwoord nummer="5">Ik heb geen aanleiding te veronderstellen dat er landschappelijke- en natuurwaarden verloren dreigen te gaan. Het plan voegt wel landschappelijke en historische waarden toe; dit laatste door deze waarden duidelijker zichtbaar te maken. </antwoord>
      <antwoord nummer="6">Het dijktrace´ rond Fort Nassau ligt aan de bocht die mogelijk afgesneden of uitgebaggerd zal worden. Benedenstrooms van de bochtafsnijding zullen de maatgevende waterstanden niet veranderen. Bovenstrooms zullen de maatgevende waterstanden afnemen als gevolg van de verruimende invloed van de extra (diepe) geul. Geschat wordt dat deze waterstandverlaging in de orde van 0,10 m zal zijn. De mogelijke waterstandsverlaging in de bocht zal dus tussen de 0 en 0,10 meter bedragen. Dit verandert niets aan de noodzaak om op deze plaats de dijk te verhogen. </antwoord>
      <antwoord nummer="7">Nee, ik zie op inhoudelijke gronden geen aanleiding tot een dergelijk verzoek. Bovendien kan ik niet ingrijpen in de lopende beroepsprocedure. </antwoord>
      <noten afkomstig="antwoord"/>
   </antwoorden>
</kvr>
