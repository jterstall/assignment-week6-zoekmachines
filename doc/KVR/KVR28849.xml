<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fritsma en De Roon (beiden PVV) aan de ministers voor Wonen, Wijken en Integratie en van Justitie over het in Amsterdam door Marokkanen wegtreiteren van een snackbareigenaar. (Ingezonden 15 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28849
</item>
         <item attribuut="Inhoud">Hoe is het mogelijk dat een groep Marokkanen de eigenaar van een snackbar en zijn vrouw jarenlang ongestraft heeft kunnen terroriseren. Ook vragen over de 'oplossing' van de gemeente Amsterdam om de eigenaar uit te kopen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Handel en economie (Binnenlandse handel) Welzijn (Minderheden)</item>
         <item attribuut="Trefwoorden">Criminaliteit Midden- en kleinbedrijf Minderheden</item>
         <item attribuut="Vindplaats">Kamervragen met antwoord 2006-2007, nr. 2210, Tweede Kamer</item>
         <item attribuut="Vraagnr_bij_indiening">2060715040</item>
         <item attribuut="Afkomstig_van">Wonen, Wijken en Integratie (WWI) Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
            <persoon partij="PVV">De Roon</persoon>
         </item>
         <item attribuut="Datum_reaktie">2007-07-17</item>
         <item attribuut="Datum_indiening">2007-05-15</item>
         <item attribuut="Document-id">KVR28849</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4683" allpagenumbers="4683 4684" vetnummer="2060715040" code="0607tkkvr2210" lopendefooter="Tweede Kamer, vergaderjaar 2006–2007, Aanhangsel" filenaam="KVR28849" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2210" onderwerp="" indiendatum="2007-05-15">
         <vrager partij="PVV" oorsprong="parlement">Fritsma</vrager>
         <vrager partij="PVV" oorsprong="parlement">De Roon</vrager>
         <vraagt-aan>de ministers voor Wonen, Wijken en Integratie en van Justitie</vraagt-aan>
      </vraagdata>
      <antwoorddata antwoorddatum="17 juli 2007), zie ook Aanhangsel Handelingen nr. 1798, vergaderjaar 2006–2007">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de ministers van Justitie en Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht «Door Marokkanen weggetreiterd»? <voetnoot nummer="1"/>
      </vraag>
      <vraag nummer="2">Hoe is het mogelijk dat een groep Marokkanen de eigenaar van een snackbar en zijn vrouw jarenlang ongestraft heeft kunnen terroriseren? </vraag>
      <vraag nummer="3">Vindt u het normaal dat een ondernemer tot het opgeven van zijn zaak is gedwongen, omdat Marokkaanse jongeren 38 keer de ruiten van zijn snackbar hebben ingegooid en de zaak met intimidatie en geweld ontregelden? Zo neen, waarom is dit dan niet met een harde, daadkrachtige aanpak voorkomen? </vraag>
      <vraag nummer="4">Hoe beoordeelt u de «oplossing» van de gemeente Amsterdam (stadsdeel De Baarsjes) om de eigenaar van de zaak uit te kopen en in het pand een buurtinformatiepunt te vestigen? Deelt u de mening dat dit een capitulatie voor straatterreur is? </vraag>
      <vraag nummer="5">Wanneer neemt u de problemen van gewone burgers serieus, die dagelijks geconfronteerd worden met overlast, wangedrag en straatterreur van met name allochtone of Marokkaanse jongeren en dat al decennialang spuugzat zijn? </vraag>
      <vraag nummer="6">Bent u bereid om straatterroristen veel vaker van straat te halen en veel harder te straffen dan nu het geval is? Bent u voorts bereid er zorg voor te dragen dat recidiverende allochtone straatterroristen, die een verblijfsvergunning of dubbele nationaliteit bezitten, al dan niet na denaturalisatie uit Nederland worden verwijderd? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.telegraaf.nl/binnenland/63493551/Door_Marokkanen_weggetreiterd. html?p=2,1">http://www.telegraaf.nl/binnenland/63493551/Door_Marokkanen_weggetreiterd. html?p=2,1</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Dat de snackbareigenaar zich gedwongen voelde te vertrekken uit de buurt is zeer betreurenswaardig. De eigenaar van snackbar Raphaël heeft diverse keren aangifte gedaan van onder meer mishandeling, openlijke geweldpleging, overlast, vernieling, diefstal en brandstichting. Drie recente meldingen hebben geleid tot een strafrechtelijk onderzoek. Zo is een aantal verdachten aangehouden en vervolgd voor vernieling van een raam van de snackbar in februari 2006. Voorts zijn twee verdachten door de politie aangehouden voor het ontvreemden van geld uit twee speelautomaten in de snackbar op 24 mei 2007. Het strafrechtelijk onderzoek naar de brandstichting in de portiek van de snackbar in de nacht van 25 mei 2007 loopt nog. </antwoord>
      <antwoord nummer="4">Het besluit om de snackbar te sluiten, is genomen in overleg met alle betrokken partijen. Dit besluit staat los van het optreden van de overheid tegen straatterreur. De gemeente Amsterdam is bevoegd een dergelijke beslissing zelfstandig te nemen. Het is niet aan mij deze beslissing te beoordelen. </antwoord>
      <antwoord nummer="5">Ernstige overlast door groepen wordt serieus genomen, er wordt daadwerkelijk opgetreden tegen dit soort groepen. Vanuit Justitie en de Gemeente Amsterdam is specifieke aandacht voor het voorkomen van criminaliteit en overlast onder deze groep. Door gemeente, politie en openbaar ministerie is onder andere een plan van aanpak voor de jeugdgroep Chassebuurt opgesteld. Dit plan behelst een multidisciplinaire aanpak. De politie richt zich op handhaving en toezicht, waarbij tegen overlastgevende overtredingen – zowel strafrechtelijk als op grond van de APV – streng wordt opgetreden. Dat Marokkaanse jongeren relatief vaker met politie en justitie in aanraking komen, is bekend en heeft ook in aanvullend beleid vertaling gekregen. Op lokaal niveau doen gemeenten goed werk met de persoonsgebonden aanpak, waarbij personen die buiten de maatschappij dreigen komen te staan, worden toegeleid naar werk of een opleiding. Met de vier grote steden zijn door de minister van Justitie verder afspraken gemaakt voor de periode van 2006 tot 2010, gericht op het voorkomen dat in het bijzonder Marokkaanse jongeren die met politie en justitie in aanraking komen, een verdere criminele loopbaan ontwikkelen. De vier grote steden hebben hiervoor plannen ontwikkeld die nu worden uitgevoerd. De plannen zijn in overleg met het Openbaar Ministerie ter plaatse opgesteld. De vier grote steden ontvangen hiervoor in het kader van het Grotestedenbeleid extra financiële middelen. In totaal is hiervoor 5 miljoen euro op jaarbasis extra beschikbaar. Dit bedrag zal met ingang van 2008 worden verhoogd tot 6 miljoen euro. In het huidige meerjaren beleidsplan van het Openbaar Ministerie, Perspectief op 2010, is de aanpak van criminele jonge allochtonen een van de nieuwe thema’s geworden. In de loop van 2007 zal bezien worden of de extra inspanningen voldoende resultaat opleveren. Indien nodig zal bijsturing plaatsvinden. </antwoord>
      <antwoord nummer="6">De aanpak van jeugdcriminaliteit heeft prioriteit bij politie en justitie. Effectief optreden tegen ernstige overlast en criminaliteit vraagt vooral om ketensamenwerking tussen betrokken instanties. Hierin wordt ook in de nu lopende kabinetsperiode geïnvesteerd. Voorts is het wetsvoorstel aanwijzingen ernstige overlast in voorbereiding. Burgemeester en officier van justitie krijgen extra bevoegdheden om sneller en preventief te kunnen optreden tegen veroorzakers van ernstige overlast. De reacties uit de consultatie van het concept-wetsvoorstel aanwijzingen ernstige overlast worden momenteel verwerkt. Het wetsvoorstel zal naar verwachting nog dit jaar bij de Tweede Kamer worden ingediend. De Rijkswet op het Nederlanderschap bevat geen bepaling op grond waarvan intrekking van het Nederlanderschap wegens gepleegde criminele feiten mogelijk is. Invoering van een dergelijke bepaling wordt evenmin overwogen. Het Europees Nationaliteitsverdrag (Trb. 1998, 10), waartoe ook Nederland is toegetreden, beperkt de mogelijkheden op grond waarvan de nationaliteit kan worden ingetrokken. Op grond van artikel 7, eerste lid, onder d, van het Verdrag is intrekking wegens (criminele) gedragingen alleen mogelijk indien het gedrag betreft dat de essentiële belangen van de staat wezenlijke schade toebrengt. De toelichting bij het Europees Nationaliteitsverdrag vermeldt hoogverraad en spionage voor een andere staat als voorbeelden van gedrag dat een aantasting van de essentiële belangen van de staat is, en stelt tevens dat misdrijven van algemene aard, hoe ernstig ook, niet worden bedoeld. De in de vraag bedoelde strafrechtelijke feiten vallen onder deze misdrijven van algemene aard. Tekst en toelichting van het Europees Nationaliteitsverdrag maken duidelijk dat de in de vraag genoemde strafrechtelijke feiten niet vallen onder de verliesgrond genoemd in artikel 7 van het Verdrag. Het is dan ook niet toegestaan het Nederlanderschap te ontnemen om de reden dat een betrokkene de in de vraag genoemde feiten heeft gepleegd. </antwoord>
      <noten afkomstig="antwoord"/>
   </antwoorden>
</kvr>
