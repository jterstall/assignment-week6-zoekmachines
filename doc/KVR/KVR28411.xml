<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jonker (CDA) aan de minister van Onderwijs, Cultuur en Wetenschap over de verschillen in beloning voor werk en in deelname aan bestuursfuncties tussen mannen en vrouwen. (Ingezonden 23 maart 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28411
</item>
         <item attribuut="Inhoud">Vragen naar aanleiding van de berichtgeving over uitspraken van de minister tijdens een congres over personeelsmanagement. De minister sprak daar over het verminderen van inkomensongelijkheid tussen mannen en vrouwen bij overheid en bedrijfsleven en over de groei van het aantal vrouwen in managementfuncties. Kan de minister een termijn aangeven waarop hij zijn plannen daarvoor gereed zal hebben zodat de Kamer hierover met hem in debat kan gaan?</item>
         <item attribuut="Rubriek">Arbeid (Overig) Inkomen en rechtspositie (Inkomens) Staats- en bestuursrecht (Grondrechten) Welzijn (Vrouwen)</item>
         <item attribuut="Trefwoorden">Gelijke behandeling van mannen en vrouwen Inkomens Management Vrouwen</item>
         <item attribuut="Vindplaats">Kamervragen met antwoord 2006-2007, nr. 1802, Tweede Kamer</item>
         <item attribuut="Vraagnr_bij_indiening">2060710410</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Jonker</persoon>
         </item>
         <item attribuut="Datum_reaktie">2007-06-11</item>
         <item attribuut="Datum_indiening">2007-03-23</item>
         <item attribuut="Document-id">KVR28411</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3811" allpagenumbers="3811 3812" vetnummer="2060710410" code="0607tkkvr1802" lopendefooter="Tweede Kamer, vergaderjaar 2006–2007, Aanhangsel" filenaam="KVR28411" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1802" onderwerp="" indiendatum="2007-03-23">
         <vrager partij="CDA" oorsprong="parlement">Jonker</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-06-11">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de berichtgeving over uw uitspraken tijdens een congres over personeelsmanagement in Amsterdam? <voetnoot nummer="1"/>
      </vraag>
      <vraag nummer="2">Klopt het dat u zich tijdens deze bijeenkomst heeft uitgesproken over uw voornemen verschillen in beloning tussen mannen en vrouwen in dienst bij de rijksoverheid binnen vier jaar te halveren en dat u andere overheden en het bedrijfsleven oproept dit voornemen te volgen? </vraag>
      <vraag nummer="3">Hebt u op de bijeenkomst de doelstelling uitgesproken dat in 2010 het aantal vrouwelijke managers in het bedrijfsleven gegroeid moet zijn van nu 12% naar 25%? </vraag>
      <vraag nummer="4">Klopt het dat uw woordvoerder aan Elsevier.nl heeft aangegeven dat u nog niet weet hoe u deze plannen gaat verwezenlijken? </vraag>
      <vraag nummer="5">Kunt u aangeven hoe u bovenstaande uitspraken met elkaar kunt verenigen? </vraag>
      <vraag nummer="6">Kunt u de termijn aangeven, bijvoorbeeld drie maanden, waarop u denkt uw plannen gereed te hebben en u hierover met de Kamer in debat kunt gaan? Zo niet, kunt u toezeggen op welke termijn dit wel zou kunnen? </vraag>
      <noten afkomstig="vraag">
         <noot nummer="1" weblink="http://www.elsevier.nl/nieuws/politiek/artikel/asp/artnr/143741/en de Telegraaf d.d. 15 maart">http://www.elsevier.nl/nieuws/politiek/artikel/asp/artnr/143741/en de Telegraaf d.d. 15 maart</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. In het Coalitieakkoord staat opgenomen dat vrouwen nog steeds minder verdienen dat mannen en dat het kabinet zich zal inzetten om aan deze ongelijkheid een einde te maken. In dat licht bezien heb ik de ambitie geuit in de komende regeerperiode bestaande beloningsverschillen tussen mannen en vrouwen te halveren, in ieder geval bij de Rijksoverheid zelf. Ik heb daarbij andere overheden uitgenodigd dat voorbeeld te volgen. </antwoord>
      <antwoord nummer="3">Nee. Ik heb niet gezegd dat in 2010 het aantal vrouwelijke managers in het bedrijfsleven van 12% naar 25% gegroeid moet zijn. Wel heb ik gezegd dat ik een impuls wil geven aan meer vrouwen in topposities in het bedrijfsleven, de overheid en het onderwijs en dat ik wil toewerken naar een minimum van 33,3% vrouwelijke managers en bestuurders. Dat betekent concreet 1 vrouw op elke 2 mannen. Uit de Emancipatiemonitor 2006 blijkt dat nu 12% van de managers in het bedrijfsleven vrouw is. Op basis van deze constatering heb ik de wens uitgesproken gezamenlijk (dus onder meer met werkgevers) de verantwoordelijkheid te nemen dit aandeel in de komende jaren te verdubbelen. Mijn letterlijke woorden hierbij waren: «Laten we die 12% verdubbelen, om in 2010 25% te kunnen bereiken.» </antwoord>
      <antwoord nummer="4">Ja. Overigens is het inzetten van het grote potentieel van beschikbare hoog opgeleide vrouwen in het eigen belang van het bedrijfsleven, en het door mij appelleren aan personeelsmanagers om in hun bedrijven dit potentieel aan te boren is op zichzelf al een bijdrage aan het aanpakken van het probleem. </antwoord>
      <antwoord nummer="5">Ik zie geen onverenigbaarheid in deze uitspraken. Ik maak van de gelegenheid gebruik om in deze eerste periode van 100 dagen nader te bezien en te bespreken hoe de ambities zoals vastgelegd in de emancipatieparagraaf van het Coalitieakkoord gerealiseerd kunnen worden. </antwoord>
      <antwoord nummer="6">Over de ambities op het terrein van emancipatie en de wijze waarop het kabinet deze wil realiseren zal ik u informeren in de in het Coalitie-akkoord aangekondigde nieuwe Emancipatienota. Deze nota verwacht ik rond Prinsjesdag te kunnen presenteren. De Minister van Sociale Zaken en Werkgelegenheid zal, als eerstverantwoordelijke voor het gelijke beloningsbeleid naar verwachting voor het zomerreces het eindrapport en de aanbevelingen van de werkgroep «Gelijke beloning, dat werkt!» aan de Tweede Kamer aanbieden, alsmede de kabinetsreactie daarop, waarbij wordt ingegaan op het beleid voor de komende jaren. De Minister van Binnenlandse Zaken en Koninkrijksrelaties zal u jaarlijks op Verantwoordingsdag informeren over het beloningsbeleid bij de Rijksoverheid door middel van het Sociaal Jaarverslag voor de sector Rijk. </antwoord>
      <noten afkomstig="antwoord"/>
   </antwoorden>
</kvr>
