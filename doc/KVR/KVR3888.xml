<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over ISDN-telefoonlijnen en het Europese mededingingsrecht. (Ingezonden 26 september 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3888
</item>
         <item attribuut="Inhoud">Vragen over de strategische aanbieding van PTT-Telecom om bij overschakeling van een analoog naar een digitaal telefoonsysteem de tweede fysieke communicatielijn in te laten leveren bij PTT-Telecom tegen vergoeding van een 'gratis' modemkaart.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Handel en economie (Mededinging)</item>
         <item attribuut="Trefwoorden">Computernetwerken Mededinging Telefonie</item>
         <item attribuut="Vindplaats">Kamervragen met antwoord 1996-1997, nr. 220, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1996-10-30</item>
         <item attribuut="Datum_indiening">1996-09-26</item>
         <item attribuut="Tekstcorrecties">In de vraag is abusievelijk PPT-Telecom opgenomen in plaats van PTT-Telecom.</item>
         <item attribuut="Document-id">KVR3888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="457" allpagenumbers="457 458" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="220" onderwerp="" indiendatum="1996-09-26">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="1996-10-30">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van (Economische Zaken)</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is de minister van Verkeer en Waterstaat op de hoogte van de strategische aanbieding die PPT-Telecom al dan niet rechtstreeks – doet, om bij overschakeling van een analoog naar een digitaal telefoonsysteem met ISDN, de tweede fysieke communicatielijn (die in elk woonhuis aanwezig is) in te laten leveren bij PPT-Telecom tegen vergoeding van een «gratis» modemkaart? </vraag>
      <vraag nummer="2">Snijdt de PPT-Telecom met een dergelijk aanbod niet de weg af voor andere aanbieders van communicatiediensten, door de fysieke toegang van en naar de gebruikers uit de markt weg te kopen? Wordt daardoor de vrije concurrentie vanaf volgend jaar alsnog gefrustreerd en blijven de kosten van het telefoneren onnodig hoog? Vereist het aanleggen van een eigen kabelnet door concurrerende aanbieders niet zodanig hoge investeringen dat van een concurrerend aanbod van communicatiediensten dan vrijwel geen sprake meer kan zijn? </vraag>
      <vraag nummer="3">Leidt de hiervoor geschetste en te voorziene ontwikkeling tot een bestendiging van de monopoliepositie van de PPT-Telecom? Is deze tactische manoeuvre van PPT-Telecom in strijd met de bedoeling van het vrijgeven van de infrastructuur voor meerdere aanbieders? </vraag>
      <vraag nummer="4">Overtreedt PPT-Telecom daarmee de Europese wet- of regelgeving? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Mij is bekend dat PTT-Telecom tijdelijke actietarieven hanteert voor het nemen van een ISDN 2-aansluiting. Tot en met 31 december 1996 kunnen gebruikers een gratis ISDN 2-aansluiting krijgen bij inlevering van e´e´n of twee analoge telefoonaansluitingen. Wat de vraag betreft of hier sprake is van een strategische aanbieding van PTT Telecom, merk ik op dat gebruikers uiteraard wel abonnementskosten, die ongeveer twee maal zo hoog zijn als bij een gewone telefoonaansluiting, en gesprekskosten verschuldigd zijn. Daarbij komt dat gebruikers, die gratis een ISDN 2-aansluiting kunnen krijgen, reeds aansluitingskosten voor hun oude analoge telefoonaansluiting hebben betaald. ISDN behoort net als de gewone telefoondienst tot de diensten die aan de concessiehouder zijn opgedragen op grond van de Wtv (Wet op de telecommunicatievoorzieningen). Het betekent dat PTT Telecom verplicht is ISDN aan een ieder aan te bieden en wel tegen dezelfde voorwaarden en tarieven. Voorts brengt de leveringsplicht met zich mee dat PTT Telecom de actietarieven niet afhankelijk mag stellen van het al of niet afnemen van randapparatuur. Ik heb geen aanwijzigingen dat PTT Telecom zich niet aan deze verplichtingen houdt. Voorts is mij bekend dat PTT Telecom in haar hoedanigheid van randapparatuuraanbieder een aantal ISDN-pakketten aanbiedt die toegesneden zijn op het gebruik van ISDN. Daarbij biedt PTT Telecom tevens de mogelijkheid om de ISDN 2-aansluiting door haar te laten verzorgen. Ook andere aanbieders die meedoen aan het zogenaamde dealer-concept van PTT Telecom, kunnen ISDN-pakketten aanbieden en daarbij de ISDN 2-aansluiting verzorgen. Deze aanbieders treden dan op als wederverkoper van ISDN 2-aansluitingen waarvoor zij van PTT Telecom provisie krijgen. In e´e´n van de ISDN-pakketten van PTT Telecom, wordt onder meer een modemkaart aangeboden. Voor dit pakket, en trouwens ook voor de andere pakketten, moeten gebruikers gewoon betalen. Wel is PTT Telecom op grond van de Wtv verplicht om de ISDN-randapparatuur die zij aanbiedt, toe te rekenen aan de niet-concessiefunctie. Een onafhankelijke, door mij aangewezen, accountant ziet daar op toe. Ik heb geen aanwijzingen dat die toerekening niet op de juiste wijze plaatsvindt. </antwoord>
      <antwoord nummer="2 en 3">Wat de vraag betreft op PTT Telecom de fysieke toegang van en naar gebruikers beperkt door het inleveren van de tweede communicatielijn aantrekkelijk te maken, wijs ik u op het volgende. Op een netwerkaansluitpunt zijn meestal twee dubbeldraden (communicatielijnen) aanwezig die beide voor een telefoonaansluiting kunnen worden gebruikt. Voor een ISDN 2-aansluiting is slechts e´e´n dubbeldraad nodig. Het andere dubbeldraad wordt dan niet weggehaald, maar blijft beschikbaar voor gebruik, bijv. voor een analoge telefoonaansluiting. Overigens wijs ik erop dat andere aanbieders van telecommunicatiediensten in de toekomst (via interconnectie) toegang tot gebruikers kunnen krijgen via het dubbeldraad dat voor een ISDN 2-aansluiting of voor een analoge telefoon aansluiting wordt gebruikt. Als het gaat om de vraag of PTT Telecom met haar aanbod de vrije concurrentie frustreert, merk ik het volgende op. Allereerst moet PTT Telecom ISDN aanbieden. Zij is daar wettelijk toe verplicht. Daarbij zie ik niet in dat andere aanbieders door de ISDN-aanbiedingen van PTT Telecom gehinderd worden om zelf ISDN en/of telefonie aan te gaan bieden. De vraag naar deze diensten is groot en neemt nog steeds toe. Het is dus aantrekkelijk om deze diensten aan te bieden. Sterker nog, gelet op de toenemende vraag naar technisch hoogwaardige telecommunicatiediensten, denk ik dat aanbieders het zich niet kunnen permitteren om straks geen ISDN aan te gaan bieden. Als nieuwe aanbieders telefonie en ISDN gaan aanbieden, zullen ze op onder andere prijs en kwaliteit moeten concurreren. Dat is het wezen van vrije concurrentie. Ik zie dan ook niet in dat die door de aanbiedingen van PTT Telecom wordt gefrustreerd. Voorzover de vraag naar de hoogte van de telefoonkosten is ingegeven door de vrees dat ik gewone telefoondienst door ISDN zal worden verdrongen, merk ik op dat de vraag naar de gewone telefoondienst zal blijven bestaan. De telefoondienst is namelijk belangrijk goedkoper dan ISDN. Weliswaar biedt ISDN een hogere kwaliteit, maar daar moet de gebruiker wel voor betalen. Bij de keuze tussen telefonie en ISDN zullen gebruikers dus een afweging tussen prijs en kwaliteit moeten maken. Voor veel gebruikers zal de keuze dan op de goedkopere telefoondienst vallen. Overigens zal PTT Telecom telefonie ook in de toekomst als dienst moeten blijven aanbieden. Voor het overige wijs ik er nog op dat toename van concurrentie over het algemeen een neerwaarts effect op de hoogte van de tarieven heeft. Ik verwacht dat dit bij de concurrentie op telecommunicatiediensten ook het geval zal zijn. Voorts maak ik uit de vraag op dat twijfel bestaat of een concurrerend aanbod wel tot stand kan komen als nieuwe aanbieders grote investeringen in infrastructuur moeten doen. Ik deel die twijfel niet. Of investeringen al of niet worden gedaan hangt niet zozeer af van de omvang van de investeringen, maar veeleer van het verwachte winstperspectief. Wat dat betreft, biedt de telecommarkt goede vooruitzichten. Verschillende landelijke en regionale aanbieders hebben dan ook al aangekondigd op de telecommarkt actief te zullen worden of hebben reeds vergevorderde plannen daartoe. Het aanbieden van ISDN behoort daartoe. </antwoord>
      <antwoord nummer="4">Op Europees niveau zijn afspraken gemaakt om de invoering van ISDN te stimuleren en te coo¨rdineren. In de Aanbeveling nr. 92/383/EEG van de Raad van de Europese Gemeenschappen van 5 juni 1992 (PbEG L 200) wordt aanbevolen dat Lid-Staten erop toezien dat de nationale PTT’s ISDN aanbieden met geharmoniseerde ISDN-toegangsregelingen en een minimumaanbod van voorzieningen. De ISDN-aanbiedingen van PTT Telecom passen hierin. Wat de mededingingsregelgeving betreft, merk ik het volgende op. Zowel de nationale als de Europese mededingingsregels zijn erop gericht misbruik van economische machtspositie tegen te gaan. Ik ga er vanuit dat PTT Telecom op dit moment een economische machtspositie heeft op de markt van ISDN. Van misbruik van een dergelijke positie zou onder meer sprake kunnen zijn als PTT Telecom haar diensten en/of producten niet aan een ieder tegen dezelfde voorwaarden aanbiedt (non-discriminatie) of weigert diensten aan te bieden. Zowel op basis van de Wet economische mededinging als op basis van het EG Verdrag zou daartegen opgetreden kunnen worden. Zoals ik in mijn antwoord op de eerste vraag reeds heb aangegeven, kan hiertegen ook op basis van de Wtv worden opgetreden. Bij dat antwoord heb ik ook aangegeven dat ik geen aanwijzingen heb dat PTT Telecom op dergelijke wijze handelt. Ook tegen misbruik van economische machtspositie in de vorm van te hoge prijzen, of te lage prijzen met als doel een bepaalde concurrent van de markt te verdringen, zou op basis van het mededingingsrecht kunnen worden opgetreden. Daarnaast is het mogelijk op grond van het mededingingsrecht op te treden tegen vormen van koppelverkoop, dat wil zeggen gevallen waarin een ondernemer met een economische machtspositie de levering van bepaalde diensten of goederen afhankelijk stelt van het kopen of verkopen van bepaalde diensten of goederen. In het geval PTT Telecom haar economische machtspositie op de markt van ISDN zou gebruiken om zijn positie op andere markten te versterken door bijvoorbeeld levering van ISDN-verbindingen afhankelijk te stellen van gelijktijdige aankoop van ISDN-randapparatuur en/of een Internet-abonnement, dan kan daartegen in beginsel op grond van het mededingingsrecht en ook – zoals ik eerder al aangaf – op grond van de Wtv worden opgetreden. Op grond van de mij ter beschikking staande informatie heb ik geen aanwijzingen dat PTT Telecom de mededingingsregels overtreedt. </antwoord>
      <noten afkomstig="antwoord"/>
   </antwoorden>
</kvr>
