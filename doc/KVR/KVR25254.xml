<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Huizinga-Heringa (ChristenUnie) aan de minister voor Vreemdelingenzaken en Integratiebeleid over de gemiddelde verblijfsduur in de uitzetcentra. (Ingezonden 9 februari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25254
</item>
         <item attribuut="Inhoud">Vragen over de duur van verblijf van gezinnen/personen met minderjarige kinderen in uitzetcentra. Daarnaast vragen over opheffen van uitzetting van deze groep omdat het zicht op uitzetting ontbrak.</item>
         <item attribuut="Rubriek">Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1166, Tweede Kamer</item>
         <item attribuut="Vraagnr_bij_indiening">2050607720</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2006-04-03</item>
         <item attribuut="Datum_indiening">2006-02-09</item>
         <item attribuut="Document-id">KVR25254</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2479" allpagenumbers="2479 2480" vetnummer="2050607720" code="0506tkkvr1166" lopendefooter="Tweede Kamer, vergaderjaar 2005–2006, Aanhangsel" filenaam="KVR25254" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1166" onderwerp="" indiendatum="2006-02-9">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister voor Vreemdelingenzaken en Integratiebeleid</vraagt-aan>
      </vraagdata>
      <antwoorddata antwoorddatum="3 april 2006), zie ook Aanhangsel Handelingen nr. 972, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat de gemiddelde verblijfsduur in de uitzetcentra twee á drie weken is? </vraag>
      <vraag nummer="2">Kunt u in een overzicht over 2005 en januari 2006 aangeven hoe vaak het voorkwam dat gezinnen/personen met minderjarige kinderen langer dan gemiddeld in het uitzetcentrum zaten? Hoever week hun verblijfsduur af van het gemiddelde voor de totale populatie van de uitzetcentra? Wat waren de belangrijkste oorzaken voor langdurig verblijf in de uitzetcentra? </vraag>
      <vraag nummer="3">In hoeveel gevallen zijn in de hiervoor genoemde periode gezinnen/personen met minderjarige kinderen daadwerkelijk uitgezet? In hoeveel gevallen is de vreemdelingenbewaring alleen opgeheven omdat het zicht op uitzetting ontbrak? Hoe vaak gebeurde dat laatste op last van een rechterlijke uitspraak? </vraag>
      <vraag nummer="4">Deelt u de mening dat, zeker wanneer minderjarige kinderen in het geding zijn, de plaatsing (of voortzetting daarvan) in vreemdelingenbewaring alleen mag geschieden indien er daadwerkelijk zicht bestaat op spoedige uitzetting? Ziet u aanleiding om uw beleid terzake aan te passen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De gemiddelde verblijfsduur in de uitzetcentra bedroeg in 2005 16 dagen. </antwoord>
      <antwoord nummer="2">In 2005 verbleven 19 gezinnen/personen met minderjarige kinderen langer in het uitzetcentrum Rotterdam Airport dan de gemiddelde verblijfsduur van 16 dagen. Van deze gezinnen verbleven in januari 2006 nog 14 gezinnen langer dan de gemiddelde verblijfsduur in het uitzetcentrum. De in 2005 teruggekeerde 5 gezinnen verbleven gemiddeld tweeënhalve maand langer in het centrum. De 14 gezinnen die in januari nog in het centrum waren gehuisvest verbleven er gemiddeld drie maanden langer. Allereerst kan de langere verblijfsduur worden verklaard door het feit dat de vreemdelingenbewaring van ouders met minderjarige kinderen altijd ten uitvoer wordt gelegd in een locatie waar het reglement regime grenslogies van toepassing is, omdat dit regime geschikt is voor de huisvesting van gezinnen. Dit regime is ook van toepassing in de uitzetcentra. Vreemdelingen zonder minderjarige kinderen hebben daarentegen veelal eerst verbleven in een regulier huis van bewaring voor zij worden overgeplaatst naar het uitzetcentrum. De gemiddelde duur van de vreemdelingenbewaring in huizen van bewaring bedraagt 50 dagen. Belangrijke oorzaken voor langdurig verblijf in een uitzetcentrum zijn voorts onder meer gelegen in het opstarten van nieuwe verblijfsprocedures door de vreemdeling, het feit dat de vreemdeling niet (voldoende) meewerkt aan zijn identiteitsvaststelling en de soms langdurige procedure tot verkrijgen van een laissez-passer. </antwoord>
      <antwoord nummer="3">In 2005 en januari 2006 zijn er in totaal 48 families met minderjarige kinderen vanuit vreemdelingenbewaring uitgezet. In dezelfde periode is bij 38 families de bewaring opgeheven zonder dat dit heeft geleid tot uitzetting. Van de 38 families is bij 21 families de bewaring opgeheven op last van een rechterlijke uitspraak. De bewaringsmaatregelen van de overige 17 families zijn door de vreemdelingenpolitie dan wel op last van de Immigratie- en Naturalisatiedienst opgeheven. </antwoord>
      <antwoord nummer="4">Op grond van artikel 59 van de Vreemdelingenwet 2000 wordt vreemdelingenbewaring toegepast indien het belang van de openbare orde zulks vordert, dat wil zeggen om te voorkomen dat uit te zetten vreemdelingen zich onttrekken aan hun uitzetting. Zicht op uitzetting is één van de voorwaarden voor (de voortzetting van) vreemdelingenbewaring. De rechter toetst of er (nog steeds) voldoende zicht op uitzetting bestaat en kan eventueel de opheffing van de bewaring gelasten. Vreemdelingenbewaring is een ingrijpende maatregel. Er vindt altijd een belangenafweging plaats voordat wordt overgegaan tot vreemdelingenbewaring en er wordt altijd eerst bezien of met een lichter middel kan worden volstaan, bijvoorbeeld een meldplicht of de aanzegging op een bij de politie bekend opvangadres te verblijven. Indien er minderjarige kinderen bij zijn betrokken wordt vreemdelingenbewaring terughoudender toegepast. Overigens wordt aan de ouders expliciet gevraagd of zij erop staan hun kinderen bij zich te houden. Hierbij wordt aandacht besteed aan eventuele alternatieve onderbrenging van de kinderen, bijvoorbeeld bij familie. De ervaring is dat de ouders er de voorkeur aan geven om samen met hun kinderen in het uitzetcentrum te verblijven. Zoals ik bij de beantwoording op vraag 2 heb aangegeven, zijn er meerdere factoren die de verblijfsduur in het uitzetcentrum beïnvloeden. De ouders kunnen zelf een belangrijke bijdrage leveren aan het verkorten van de verblijfsduur in het uitzetcentrum door actief mee te werken aan hun terugkeer naar het land van herkomst. Het Tweede Kamerlid Klaas de Vries heeft op 14 december 2005 een motie ingediend (Tweede Kamer, vergaderjaar 2005–2006, 29 344, nr. 54) waarbij de regering wordt verzocht zich te bezinnen over alternatieve vormen van opvang van ouders met minderjarigen in vreemdelingenbewaring. Deze motie is op 20 december 2005 door de Tweede Kamer aangenomen. Momenteel worden de alternatieven onderzocht. Uiterlijk voor het zomerreces zal ik de Tweede Kamer hierover informeren. </antwoord>
      <noten afkomstig="antwoord"/>
   </antwoorden>
</kvr>
