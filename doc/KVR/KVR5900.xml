<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en Sipkes (beiden GroenLinks) over de zaak-Baybasin. (Ingezonden 15 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5900
</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Uitlevering)</item>
         <item attribuut="Trefwoorden">Mensenrechten Turkije Uitleveringen</item>
         <item attribuut="Vindplaats">Kamervragen met antwoord 1997-1998, nr. 198, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-10-27</item>
         <item attribuut="Datum_indiening">1997-10-15</item>
         <item attribuut="Document-id">KVR5900</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5900" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="198" onderwerp="" indiendatum="1997-10-15">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Waarom heeft u de onderhandelingen met de Turkse autoriteiten niet genoemd in antwoord op de vragen van onze collega Oedayraj Singh Varma van 12 augustus 1997? <voetnoot nummer="1"/>
      </vraag>
      <vraag nummer="2">Is de beslissing om tot uitlevering van dhr. Baybasin over te gaan, tegen het advies van de Hoge Raad in, ingegeven door de verwachting dat Turkije het aanhoudingsbevel zou intrekken? Zijn deze twee zaken met elkaar in verband gebracht in besprekingen met de Turkse autoriteiten? Acht u een dergelijke «deal», waarbij het risico van foltering wordt genomen, aanvaardbaar? </vraag>
      <vraag nummer="3">Als bovengenoemde onderhandelingen zijn gevoerd, wat is dan de reden dat u, nu Turkije het aanhoudingsbevel voor dhr. Krouwel niet intrekt, alsnog overgaat tot uitlevering van dhr. Baybasin? </vraag>
      <vraag nummer="4">Waarop baseert u uw vertrouwen in de naleving van de afspraken door de Turkse autoriteiten, nu de Europese Unie de Turkse overheid steeds weer veroordeelt wegens schending van de mensenrechten? </vraag>
      <vraag nummer="5">Vormen de veiligheidsrisico’s, die volgens de Hoge Raad aan de uitlevering van Baybasin zijn verbonden, alsmede de algemeen bekende martelingspraktijken door justitie en politie in Turkije, aanleiding voor u om opzegging van het Uitleveringsverdrag met Turkije te overwegen? Zo nee, waarom niet? </vraag>
      <vraag nummer="6">Welke maatregelen kunt u treffen indien achteraf blijkt dat de Turkse autoriteiten de belofte om dhr. Baybasin niet te folteren, niet nakomen? </vraag>
      <noten afkomstig="vraag">
         <noot nummer="1" datum="1997-10-13" bron="Zie Aanhangsel Handelingen nr. 1806, vergaderjaar 1996–1997. Deze vragen dienen ter aanvulling op schriftelijke vragen van het lid Koekkoek ter zake, ingediend">Zie Aanhangsel Handelingen nr. 1806, vergaderjaar 1996–1997. Deze vragen dienen ter aanvulling op schriftelijke vragen van het lid Koekkoek ter zake, ingediend, 13 oktober 1997</noot>
      </noten>
   </vragen>
   <antwoorden aantal="4">
      <antwoord nummer="1, 2 en 3">In de zaak Baybasin heeft het ministerie van Buitenlandse Zaken met de Turkse autoriteiten meermalen contact gehad met als resultaat de garanties, waarover ik de Tweede Kamer heb bericht in mijn antwoord op de vragen van het lid van de Tweede Kamer Oedayraj Singh Varma (GroenLinks) van 12 augustus 1997. Pas na mijn beslissing tot uitlevering heb ik de bekendmaking van de beslissing tot uitlevering twee en een halve week opgeschort, om te proberen op korte termijn tegenover de uitlevering van de heer Baybasin een toezegging van niet vervolging van de heer Krouwel te krijgen. Uit een en ander mag blijken dat er nimmer sprake is geweest van onderhandelingen dan wel van het sluiten van een deal. Voor de bijzonderheden verwijs ik u naar mijn antwoord 1 en 3 aan het lid van de Tweede Kamer Koekkoek (CDA) op zijn vragen over de zaak Krouwel van 15 oktober 1997. </antwoord>
      <antwoord nummer="4">Gelet op de aard en specificiteit van de door de Turkse autoriteiten gegeven garanties, hebben de minister van Buitenlandse Zaken en ik er vertrouwen in dat deze zullen worden nagekomen. </antwoord>
      <antwoord nummer="5">Mede gelet op het gegeven dat ik positief heb beslist op het Turkse verzoek tot uitlevering van de heer Baybasin, zie ik geen aanleiding om het uitleveringsverdrag met Turkije op te zeggen, zo dit al mogelijk zou zijn. </antwoord>
      <antwoord nummer="6">Nu de door Turkije gegeven garanties naar het oordeel van de minister van Buitenlandse Zaken en mij toereikend zijn om positief te beslissen op het Turkse uitleveringsverzoek van de heer Baybasin, is het niet aangewezen om tot speculatie over te gaan. Ten slotte kan ik u nog berichten dat de President van de Arrondissementsrechtbank te ’s-Gravenhage op 28 oktober uitspraak zal doen in het door de raadsman van de heer Baybasin tegen mijn beslissing ingestelde kort geding. </antwoord>
      <noten afkomstig="antwoord"/>
   </antwoorden>
</kvr>
