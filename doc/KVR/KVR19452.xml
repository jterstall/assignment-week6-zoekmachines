<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over een mogelijk verbod op gebruik en productie van met koper, chroom en arseen (CCA) geïmpregneerd hout. (Ingezonden 15 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19452
</item>
         <item attribuut="Inhoud">Vragen naar aanleiding van uitspraken van staatssecretaris Van Geel (VROM) dat er een totaalverbod moet komen op het gebruik van met koper, chroom en arseen (CCA) geïmpregneerd hout. Aanwezig CCA-geïmpregneerd hout zou moeten worden ingezameld als gevaarlijk afval.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Gevaarlijke afvalstoffen Hout</item>
         <item attribuut="Vindplaats">Kamervragen met antwoord 2003-2004, nr. 806, Tweede Kamer</item>
         <item attribuut="Vraagnr_bij_indiening">2030406250</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-02-10</item>
         <item attribuut="Datum_indiening">2004-01-15</item>
         <item attribuut="Document-id">KVR19452</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1707" allpagenumbers="1707 1708" vetnummer="2030406250" code="0304tkkvr806" lopendefooter="Tweede Kamer, vergaderjaar 2003–2004, Aanhangsel" filenaam="KVR19452" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="806" onderwerp="" indiendatum="2004-01-15">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-02-10">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u voor de AVRO radio gezegd een voorstaander te zijn van een totaalverbod op het gebruik van met koper, chroom en arseen (CCA) geïmpregneerd hout, vanwege de gezondheidsrisico’s die hieraan verbonden zijn? <voetnoot nummer="1"/>
      </vraag>
      <vraag nummer="2">Kunt u aangeven hoeveel CCA-geïmpregneerd hout er momenteel in Nederland geproduceerd wordt en hoeveel van dergelijk hout er geïmporteerd wordt? </vraag>
      <vraag nummer="3">Deelt u de mening dat er stappen ondernomen moeten worden om de import van CCA-geïmpregneerd hout aan banden te leggen? Zo neen, waarom niet? Zo ja, welke stappen gaat u nemen? </vraag>
      <vraag nummer="4">Deelt u de mening dat er maatregelen genomen moeten worden om CCA-geïmpregneerd hout uit het milieu te verwijderen, in te zamelen en te verwerken als gevaarlijk afval? Zo neen, waarom niet? Zo ja, welke maatregelen gaat u nemen? </vraag>
      <vraag nummer="5">Deelt u de mening dat het onverantwoord is om CCA-geïmpregneerd hout in gangbare afvalverbrandingsinstallaties (AVI) en energiecentrales te verbranden? Zo neen, waarom niet? Zo ja, welke stappen gaat u ondernemen om dit te voorkomen? </vraag>
      <vraag nummer="6">Bent u bereid actie te ondernemen tegen Nederlandse producenten van geïmpregneerd hout, bijvoorbeeld het bedrijf Arch Timer Protection BV, en tegen bedrijven die koper, chroom en arseen gebruiken als verduurzamingtechniek? Zo neen, waarom niet? Zo ja, welke stappen gaat u ondernemen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2004-01-12" bron="NOS-Teletekst">NOS-Teletekst, 12 januari 2004, 17.50 uur</noot>
         <noot nummer="2">Gebr. Van Aarle BV te St. Oedenrode en Van Riesen-Goes BV te Goes (telefonisch interview Arch Timer Protection BV, november 2003)</noot>
      </noten>
   </vragen>
   <antwoorden aantal="6">
      <antwoord nummer="1">Ik heb gezegd dat ik voorstander ben van een algeheel verbod voor met CCA behandeld hout (hierna: CCA-hout) vanwege de milieu- en gezondheidsrisico’s van dat hout. </antwoord>
      <antwoord nummer="2">Er wordt jaarlijks ruim 350.000 kubieke meter met koperverbindingen verduurzaamd hout geproduceerd in vacuümdrukinstallaties. Het merendeel daarvan is bestemd voor de Nederlandse markt. Daarvan wordt weinig geëxporteerd. Van deze hoeveelheid met koperverbindingen verduurzaamd hout is geen exacte onderverdeling bekend naar de verschillende koperverbindingen, te weten: CC (koper-chroom) of CCA (koper-chroom-arseen) behandeld hout. Het aandeel CCA-hout is echter wel het grootste. Het is moeilijk een betrouwbaar beeld te geven van de import van met koperverbindingen behandeld hout, maar dat er een aanzienlijke importstroom is, staat vast. Geschat wordt dat de import van vergelijkbare grootte is als de Nederlandse productie. Daarbij vormt CCA-hout het grootste aandeel. </antwoord>
      <antwoord nummer="3">Ja. Het thans in procedure zijnde ontwerpbesluit met arseenverbindingen behandeld hout Wms voorziet in een import-, handels- en toepassingsverbod van CCA-hout voor die toepassingen die uit het oogpunt van gezondheid en veiligheid verboden zijn. Dit ontwerpbesluit strekt tot een één-op-één implementatie van de op 6 januari 2003 door de Europese Commissie bekendgemaakte wijziging van de EG-Stoffenrichtlijn betreffende arseen (richtlijn nr. 2003/2/EG). Deze richtlijn verbiedt het gebruik van de werkzame stof arseen bij onder meer het behandelen ofwel verduurzamen van hout dat is bestemd voor een aantal in die richtlijn opgesomde toepassingen ervan, alsmede het gebruik van CCA-hout door particulieren. CCA-hout mag nog wel worden gebruikt in het kader van de uitoefening van beroep of bedrijf. De toepassing van CCA-hout heeft volgens een door het College voor de Toelating van Bestrijdingsmiddelen (CTB) en een aanvullend onderzoek van het Rijksinstituut voor Volksgezondheid en Milieu (RIVM) echter onaanvaardbare gevolgen voor het milieu. Zij zijn daarbij niet uitgegaan van de werkzame stof arseen, maar van de werkzame stof koper. Uit het oogpunt van milieubescherming zouden dan ook de uit het oogpunt van gezondheid en veiligheid nog toegestane toepassingen van CCA-hout moeten worden verboden. In het ontwerpbesluit met koperverbindingen verduurzaamd hout Wms, dat mede naar aanleiding van de CTB-risicobeoordeling begin 2000 in procedure is gebracht door de toenmalige Minister van Volkshuisvesting, Ruimtelijke Ordening en Milieubeheer, is dan ook voorzien in een algeheel verbod voor onder meer de toepassing van CCA-hout. Tegen dat ontwerpbesluit heeft de Europese Commissie in het kader van de notificatieprocedure echter bezwaren naar voren gebracht. Die bezwaren richten zich met name op de wetenschappelijke onderbouwing van de uitgevoerde risicobeoordeling van koperhoudende verduurzamingmiddelen. Die bezwaren worden vooralsnog niet door mij gedeeld. Er vindt dan ook, mede op verzoek van de Europese Commissie, overleg plaats over die bezwaren. </antwoord>
      <antwoord nummer="4">De richtlijn, bedoeld in het antwoord op vraag 3, geeft geen regels voor bestaande toepassingen van CCA-hout. Daartoe is, nu die richtlijn de werkzame stof arseen als uitgangspunt heeft, ook geen noodzaak, omdat de gezondheidsrisico’s van die stof in CCA-hout zich met name voordoen in de eerste drie maanden na de toepassing van dat hout. </antwoord>
      <antwoord nummer="5">CCA-hout, afkomstig van bouw- en sloopbedrijven of een gemeentelijke milieustraat, moet volgens de Regeling niet-herbruikbaar en niet-verbrandbaar bouw- en sloopafval worden afgevoerd naar een stortplaats of een AVI. In de regel vindt afvoer plaats naar een stortplaats. Afvoer naar een AVI vindt niet of nauwelijks plaats. Reden hiervoor is dat CCA-hout in een daarvoor bestemde eenheid van een energiecentrale mag worden vergast. Het aldus verkregen synthesegas wordt gezuiverd en als brandstof ingezet ter vervanging van fossiele brandstoffen. Deze gecontroleerde wijze van het verwerken van CCA-afvalhout levert geen risico’s voor mens en milieu op. </antwoord>
      <antwoord nummer="6">Zodra het thans voor advies aan de Raad van State voorgelegde ontwerpbesluit met arseenverbindingen behandeld hout Wms in werking is getreden, zullen deze bedrijven CCA alleen nog mogen gebruiken voor het verduurzamen van hout dat nog mag worden toegepast in het kader van de uitoefening van beroep of bedrijf in de utiliteits- en waterbouw. Na de inwerkingtreding van dat besluit zal de VROM-Inspectie dat besluit handhaven. Daarnaast heeft het CTB overeenkomstig de Bestrijdingsmiddelenwet 1962 de toelating van CCA-houdende verduurzamingmiddelen beëindigd. Omdat betrokken bedrijven tegen deze beëindiging beroep hebben ingesteld, is de werking van dat besluit opgeschort totdat er onherroepelijk op het beroep is beslist. </antwoord>
      <noten afkomstig="antwoord"/>
   </antwoorden>
</kvr>
