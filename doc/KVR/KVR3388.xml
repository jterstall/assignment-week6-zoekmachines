<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verspaget (PvdA) over kinderarbeid in Brazilië, Nigeria en milieunormen (Ingezonden 17 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3388
</item>
         <item attribuut="Rubriek">Arbeid (Overig) Welzijn (Jeugdigen)</item>
         <item attribuut="Trefwoorden">Arbeidsomstandigheden Jeugdigen</item>
         <item attribuut="Vindplaats">Kamervragen met antwoord 1995-1996, nr. 1424, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Verspaget</persoon>
         </item>
         <item attribuut="Datum_reaktie">1996-07-08</item>
         <item attribuut="Datum_indiening">1996-06-17</item>
         <item attribuut="Document-id">KVR3388</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2897" allpagenumbers="2897 2898" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1424" onderwerp="" indiendatum="1996-06-17">
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="1996-07-8">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over de berichten als zouden in Brazilie¨ kinderen op grote schaal als slaven worden ingezet bij de produktie van houtskool ten behoeve van Amerikaans en Europees gebruik van staal voor de autoindustrie? <voetnoot nummer="1"/>
      </vraag>
      <vraag nummer="2">Herinnert u zich, dat Shell inmiddels na langdurige ontkenning heeft bevestigd verantwoordelijk te zijn voor milieuschade in Nigeria door olieproduktie, zulks in strijd met haar eigen gedragscode? </vraag>
      <vraag nummer="3">Bevat de vrijwillige gedragscode van de OECD uit 1980 inderdaad geen milieunormen? </vraag>
      <vraag nummer="4">Erkent u, dat vrijwillige codes niet voldoende worden nageleefd? </vraag>
      <vraag nummer="5">Wat is thans de stand van zaken bij het investeringsverdrag dat de OECD voorbereidt? </vraag>
      <vraag nummer="6">Bent u bereid te bevorderen, dat het investeringsverdrag van de OECD milieu- en sociale normen bevat? </vraag>
      <vraag nummer="7">Wilt u er tevens zorg voor dragen, dat de ontwikkelingslanden bij de totstandkoming van dit verdrag worden betrokken? </vraag>
      <noten afkomstig="vraag">
         <noot nummer="1" datum="1996-06-12" bron="NRC Handelsblad">NRC Handelsblad, 12 juni 1996</noot>
      </noten>
   </vragen>
   <antwoorden aantal="7">
      <antwoord nummer="1">Het kabinet beschouwt praktijken van kinderslavernij, zoals die genoemd in deze vraag, als een ernstig probleem waaraan zo snel mogelijk een einde moet komen. Onderhavige slavernijpraktijken zijn strafbaar onder Braziliaanse wetgeving. Brazilie¨ is evenals andere ILO-leden die ILO-verdragen 29 en 105 inzake het verbod op gedwongen arbeid hebben geratificeerd, echter niet alleen verplicht om slavernijpraktijken strafbaar te stellen, maar ook om een adequaat beleid te voeren ter uitbanning van de criminele praktijken. Tijdens de in juni jl. gehouden 83e Internationale Arbeidsconferentie is geconcludeerd dat Brazilie¨ in bepaalde regio’s ernstige schendingen van ILO-verdrag 29 (zoals schuldhorigheid en vernederende arbeidsomstandig- heden) laat voortduren. De betrokken Conferentiecommissie heeft hierover zijn grote bezorgdheid uitgesproken en er bij Brazilie¨ op aangedrongen dat alles in het werk wordt gesteld om wel volledig aan ILO-verdrag 29 te voldoen. Met name moet Brazilie¨ volgens de Conferentiecommissie strafsancties instellen, die een doelmatiger optreden van de rechterlijke macht en de arbeidsinspectie tegen de gesignaleerde criminele praktijken mogelijk maken. Overigens is Brazilie¨ aangesloten bij het «International Programme on the Elimination of Child Labour» waarmee de ILO projecten ondersteunt ter uitbanning van kinderarbeid. </antwoord>
      <antwoord nummer="2">Van de zijde van Shell heb ik vernomen dat Shell nooit heeft ontkend dat er milieuschade is geweest als gevolg van de olieproduktie. Wel heeft Shell ontkend dat er sprake is geweest van verwoesting van het milieu. Verder is er volgens Shell geen sprake van strijdigheid met haar eigen gedragscode, waarin wordt bepaald dat zorg moet worden besteed aan de bescherming van het milieu. </antwoord>
      <antwoord nummer="3">De OESO-Richtlijnen voor Multinationale Ondernemingen uit 1976 zijn in 1991 bij besluit van de OESO-Ministerraad aangevuld met een hoofdstuk inzake milieuzorg. Algemeen uitgangspunt is dat buitenlandse investeerders zich dienen te houden aan de relevante wetgeving van het gastland. Daarenboven bevat het hoofdstuk een aantal normen die investeerders geacht worden overal en altijd toe te passen. Zoals gebruikelijk binnen de OESO zijn de Richtlijnen (dus ook het later toegevoegde milieuhoofdstuk) tot stand gekomen in samenspraak met zowel het internationale bedrijfsleven als de internationale vakbeweging. </antwoord>
      <antwoord nummer="4">Ik beschik niet over informatie als zouden vrijwillige gedragscodes in het algemeen en de OESO-Richtlijnen in het bijzonder, onvoldoende worden nageleefd. </antwoord>
      <antwoord nummer="5">De onderhandelingen in de OESO met betrekking tot een Multilateraal Akkoord inzake Investeringen (MAI) verlopen tot nog toe voorspoedig. De onderwerpen milieu- en arbeidsnormen komen in het najaar aan bod. Het doel om het MAI in de loop van 1997 gereed te hebben blijft binnen bereik. Voor meer details moge ik verwijzen naar de voortgangsrapportage die de Kamer bij brief van 31 mei 1996 is aangeboden. </antwoord>
      <antwoord nummer="6">Ja. Daarbij kan met name gedacht worden aan het, op nader te bepalen wijze, hechten van de Richtlijnen aan het MAI. </antwoord>
      <antwoord nummer="7">Bij de start van de onderhandelingen in 1995 is besloten deelname aan deze onderhandelingen voorlopig tot de OESO-landen te beperken. Het MAI zal echter openstaan voor ondertekening door niet-OESO- landen. Om die toetreding te bevorderen vindt regelmatig overleg plaats met niet-OESO-landen, zowel in Parijs als in een aantal OESO-hoofdsteden. Ook zijn seminars georganiseerd in Azie¨ en Latijns-Amerika over inhoud, functie en toekomst van het MAI. Op 26 juni jl. vond een door Economische Zaken georganiseerde ontmoeting plaats met een twintigtal ambassadeurs van (ontwikkelings)landen waarmee Nederland recent bilateraal een investeringsbeschermingsovereenkomst heeft gesloten. </antwoord>
      <noten afkomstig="antwoord"/>
   </antwoorden>
</kvr>
