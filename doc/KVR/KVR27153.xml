<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de minister van Verkeer en Waterstaat over het verbod op het gebruik van de Segway op de openbare weg. (Ingezonden 5 januari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27153
</item>
         <item attribuut="Inhoud">Vragen naar aanleiding van een bericht in De Telegraaf over de gehandicapte Tim voor wie deze elektrisch aangedreven 'step' een uitkomst is. Vragensteller verzoekt de wet zodanig aan te passen dat het mogelijk wordt om in Nederland, net zoals in België, Frankrijk en Duitsland, het voertuig op de openbare weg te gebruiken.</item>
         <item attribuut="Rubriek">Verkeer, vervoer en waterstaat (Motorrijtuigen)</item>
         <item attribuut="Trefwoorden">Motorrijtuigen Verkeer</item>
         <item attribuut="Vindplaats">Kamervragen met antwoord 2006-2007, nr. 673, Tweede Kamer</item>
         <item attribuut="Vraagnr_bij_indiening">2060705090</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2007-01-05</item>
         <item attribuut="Document-id">KVR27153</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1447" allpagenumbers="1447 1448" vetnummer="2060705090" code="0607tkkvr673" lopendefooter="Tweede Kamer, vergaderjaar 2006–2007, Aanhangsel" filenaam="KVR27153" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="673" onderwerp="" indiendatum="2007-01-5">
         <vrager partij="VVD" oorsprong="parlement">De Krom</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-01-23">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Stepverbod voor zieke Tim»? <voetnoot nummer="1"/>
      </vraag>
      <vraag nummer="2">Kunt u bevestigen dat een Segway roller niet meer mag worden gebruikt op de openbare weg vanaf 1 januari 2007? Zo ja, waarom? Zo neen, waarom niet? </vraag>
      <vraag nummer="3">Kunt u aangeven of het mogelijk is om een ontheffing te verlenen voor specifieke gebruikers, zoals gehandicapten? Bent u, indien mogelijk, bereid deze ontheffing te verlenen? </vraag>
      <vraag nummer="4">Kunt u aangeven welke instantie verantwoordelijk is voor de beoordeling van de Segway? </vraag>
      <vraag nummer="5">Kunt u aangeven waarom de Segway per 1 januari 2007 niet meer op de openbare weg mag worden gebruikt, en waarom dit daarvóór wel onder voorwaarden werd toegestaan? </vraag>
      <vraag nummer="6">Kunt u aangeven of dit besluit in strijd is met Richtlijn 2002/24/EG van het Europees Parlement en de Raad betreffende de goedkeuring van twee- of driewielige motorvoertuigen en de intrekking van Richtlijn 92/61/EEG van de Raad? Zo neen, waarom niet? </vraag>
      <vraag nummer="7">Bent u van mening dat de Segway géén gemotoriseerd voertuig is en daardoor geen type goedkeuring nodig heeft voor gebruik in voetgangersgebieden, noch enig ander type «motor voertuig» goedkeuring? </vraag>
      <vraag nummer="8">Kunt u aangeven of het mogelijk is om in Nederland, net zoals in België, Frankrijk en Duitsland de wet aan te passen zodat dit voertuig weer op de openbare weg kan worden gebruikt? </vraag>
      <noten afkomstig="vraag">
         <noot nummer="1" datum="2007-01-3" bron="De Telegraaf">De Telegraaf, 3 januari 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja, dit artikel is mij bekend. </antwoord>
      <antwoord nummer="2">Nee, het is niet zo dat de Segway pas sinds 1 januari 2007 niet meer gebruikt mag worden op de openbare weg. De Segway is een gemotoriseerde tweewieler die op grond van artikel 1, eerste lid onder e, van de Wegenverkeerswet 1994 als bromfiets moet worden gezien. Voor bromfietsen geldt dat deze over een Europese typegoedkeuring moeten beschikken om ermee op de openbare weg te mogen rijden. De Segway beschikt niet over een dergelijk goedkeuring en mag derhalve niet op de openbare weg gebruikt worden. Dat was ook voor 1 januari 2007 al zo en dit is de firma Segway ook al jaren bekend. </antwoord>
      <antwoord nummer="3">Op voertuigen en het gebruik hiervan is een scala aan wetgeving van toepassing. Het gaat dan om voertuigregelgeving, kentekenregelgeving, rijbewijsregelgeving en verkeersregels. Alleen voor een zeer beperkt deel van deze wetgeving is het mogelijk dat de desbetreffende wegbeheerder voor individuele gevallen ontheffing verleent. Voor het merendeel van de regelgeving is dit niet mogelijk. Het is dan ook niet mogelijk om een combinatie van ontheffingen te verlenen waardoor het mogelijk wordt om met de Segway gebruik te maken van de openbare weg. Met betrekking tot het gebruik van de Segway door gehandicapten kan ik me voorstellen dat de Segway voor een bepaalde groep gehandicapten een aantrekkelijk en minder stigmatiserend vervoermiddel is dan bijvoorbeeld een elektrische rolstoel of scootmobiel. Ik wil de persoonlijke mobiliteit van mensen die van een dergelijk hulpmiddel afhankelijk zijn om zich te kunnen verplaatsen zo min mogelijk in de weg staan en ga dan ook onderzoeken of de Segway onder bepaalde voorwaarden als gehandicaptenvoertuig aangemerkt kan worden. </antwoord>
      <antwoord nummer="4">De minister van Verkeer en Waterstaat is verantwoordelijk voor de beoordeling van nieuwe voertuigsoorten. Typegoedkeuringen worden door de Dienst Wegverkeer (RDW) verleend. </antwoord>
      <antwoord nummer="5">Zie het antwoord op vraag 2. Door mijn ministerie is altijd eenduidig aan een ieder die om informatie over wettelijke status van de Segway vroeg gecommuniceerd dat de Segway niet op de openbare weg gebruikt mag worden. Mij is sinds kort bekend dat lokaal het gebruik van de Segway in het verleden door gemeenten en politie is gedoogd. </antwoord>
      <antwoord nummer="6">Er is door mij recentelijk geen besluit genomen inzake de Segway. Wel is op 22 december 2006 door mij een brief beantwoord van de firma Segway waarin deze enkele vragen stelde over de wettelijke status van de Segway. In het verleden is door de Europese commissie voor wat betreft de Segway aangegeven dat de EG-typegoedkeuringsrichtlijnen van toepassing zijn op de Segway, maar dat het niet binnen het kader van de richtlijn valt om eisen te stellen aan voertuigen die primair zijn bedoeld voor het gebruik op voetpaden. Het wordt aan de lidstaten zelf overgelaten om te beslissen of de Segway wordt toegestaan op voetpaden. In Nederland maakt het voetgangersgebied onderdeel uit van de openbare weg. Ik kies er vanuit verkeersveiligheidsoverwegingen voor om zeer terughoudend om te gaan met het introduceren van nieuwe voertuigcategorieën voor algemeen gebruik en om zeker geen gemotoriseerde tweewielers op het Nederlandse wegennet, inclusief voetgangersgebieden, toe te staan die niet zijn voorzien van een Europese typegoedkeuring. Dankzij deze stellingname kan er tot nu toe succesvol tegen allerlei niet goedgekeurde elektrische stepjes, minibikes etcetera worden opgetreden. Ik zie in dit standpunt geen strijdigheid met de genoemde richtlijn. In de antwoordbrief aan Segway is overigens de mogelijkheid om de Segway als gehandicaptenvoertuig aan te merken niet behandeld. De firma Segway vroeg daar in haar brief niet om en mij was op dat moment ook niet bekend dat er gehandicapten gebruik maken van een Segway. </antwoord>
      <antwoord nummer="7">De Segway kan binnen het kader van de vigerende regelgeving niet anders gezien worden dan als een gemotoriseerde tweewieler die voor het gebruik op de openbare weg moet zijn voorzien van een typegoedkeuring. Aangezien het voetgangersgebied onderdeel uitmaakt van de openbare weg, mag de Segway dus niet in het voetgangersgebied worden gebruikt. </antwoord>
      <antwoord nummer="8">Om gebruik van Segways en/of andere niet goedgekeurde elektrische steps mogelijk te maken zou de nodige regelgeving aangepast moeten worden. De vraag is echter of het gewenst is om Segways en andere niet goedgekeurde gemotoriseerde tweewielers op delen van de openbare weg toe te staan. Nederland behoort op het moment tot de meest verkeersveilige landen ter wereld. Maatregelen die aan dit succes ten grondslag liggen zijn het zoveel mogelijk scheiden van verkeerssoorten en het beschermen van de kwetsbare verkeersdeelnemers. Met dit doel is onder andere besloten het trottoir exclusief voor voetgangers en gehandicapten die voor hun mobiliteit afhankelijk zijn van een gehandicaptenvoertuig te reserveren. Het is, daargelaten dat dit niet in strijd zou zijn met de EG-typegoedkeuringsrichtlijnen, ongewenst om toe te gaan staan dat gezonde mensen die prima in staat zijn om te lopen op dit soort gemotoriseerde voertuigen door het voetgangersgebied gaan rijden en daarmee een extra risicofactor te introduceren. Tegen het gebruik op fietspaden – de Segway zou gezien zijn maximum constructiesnelheid vergeleken moeten worden met een snorfiets en dus op het fietspad (als dit er is) moeten rijden – is in principe minder bezwaar, ware het niet dat er niet overal fietspaden liggen. In het geval dat er geen fietspad is, zou met een Segway op de rijbaan tussen het snelverkeer moeten worden gereden. In zulke situaties zou de bestuurder van de Segway een zeer kwetsbare verkeersdeelnemer worden. Daarnaast is het gebruik van de Segway op fietspaden in strijd met de EG-typegoedkeuringsrichtlijnen. Aangezien ook dit vanuit verkeersveiligheidsoptiek geen aantrekkelijke optie is, is het aanpassen van de regelgeving om het gebruik van de Segway generiek mogelijk te maken naar mijn mening ongewenst. </antwoord>
      <noten afkomstig="antwoord"/>
   </antwoorden>
</kvr>
