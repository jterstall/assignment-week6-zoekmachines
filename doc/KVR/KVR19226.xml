<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kruijsen, Depla en Verbeet (allen PvdA) aan de minister van Volkshuisvesting, Ruimtelijke Ordening en Milieubeheer over mogelijke huursubsidie voor woonzorgcomplexen. (Ingezonden 9 december 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19226
</item>
         <item attribuut="Inhoud">Vragen over stimulering van aanbieding van seniorenwoningen voor het lagere huursegment, in samenwerking met zorgaanbieders (naar het voorbeeld van Leidsche Rijn, door woningcorporatie Portaal en zorgaanbieder Rijnhoven).</item>
         <item attribuut="Rubriek">Volkshuisvesting (Huurwoningen) Volkshuisvesting (Woningmarkt) Welzijn (Ouderen)</item>
         <item attribuut="Trefwoorden">Huurwoningen Ouderen Woningbouwverenigingen Woningmarkt</item>
         <item attribuut="Vindplaats">Kamervragen met antwoord 2003-2004, nr. 603, Tweede Kamer</item>
         <item attribuut="Vraagnr_bij_indiening">2030404570</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kruijsen</persoon>
            <persoon partij="PvdA">Depla</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2004-01-13</item>
         <item attribuut="Datum_indiening">2003-12-09</item>
         <item attribuut="Document-id">KVR19226</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1285" allpagenumbers="1285 1286" vetnummer="2030404570" code="0304tkkvr603" lopendefooter="Tweede Kamer, vergaderjaar 2003–2004, Aanhangsel" filenaam="KVR19226" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="603" onderwerp="" indiendatum="2003-12-9">
         <vrager partij="PvdA" oorsprong="parlement">Kruijsen</vrager>
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-01-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bereid om het voor woningcorporaties te vereenvoudigen om samen met zorgaanbieders seniorenwoningen voor het lagere huursegment te realiseren en daarmee invulling te geven aan het scheiden van wonen en zorg? Zo ja, wat gaat u er dan aan doen en kunnen betrokken partijen dit snel vernemen, zodat de woningen snel met voldoende garantie op zorg in het goedkope huursegment verhuurd kunnen worden? Zo neen, hoe zorgt u er dan voor dat deze woningen wel geschikt blijven voor het bedoelde lagere huursegment? </vraag>
      <vraag nummer="2">Bent u bekend met het project Veldhof in de Leidsche Rijn, waarbij de lokale woningcorporatie (Portaal) samen met de lokale zorgaanbieder (Rijnhoven) seniorenwoningen voor het lagere huursegment heeft gerealiseerd? </vraag>
      <vraag nummer="3">Is het u bekend dat deze woningen ieder een eigen opgang hebben? Wist u dat om de appartementen betaalbaar te houden én tegelijkertijd een ruime badkamer te hebben zodat de bewoners van deze verpleegappartementen geholpen kunnen worden bij het baden en wassen (conform de richtlijnen voor extramurale zorg), nu per twee appartementen één gedeelde badkamer is gerealiseerd? </vraag>
      <vraag nummer="4">Is het u bekend dat de bewoners van deze woningen vanwege de gedeelde badkamer niet voor huursubsidie in aanmerking komen, waardoor de woningen niet meer te verhuren zijn binnen het lage huursegment? Bent u van mening met de vragenstellers dat de corporatie Portaal en de zorginstelling gestraft worden voor hun goed gedrag om betaalbare seniorenwoningen te realiseren? </vraag>
      <vraag nummer="5">Is het u bekend dat hierdoor leegstand dreigt voor deze woningen en dat de zorgaanbieder dreigt om niet verder mee te werken aan dit project, waardoor er van goede zorg voor ouderen in de Leidsche Rijn niets meer terechtkomt? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op grond van het Besluit beheer sociale huurwoningen verwacht ik dat corporaties onrendabele investeringen doen op het zogenoemde zesde prestatieveld: wonen met zorg en dienstverlening. Dat gebeurt dus al. De zorgunits worden al onrendabel verhuurd, maar men wil de mogelijkheid van huursubsidie om de reeds onrendabele huur verder te verlagen voor lagere inkomens. Ik meen dat de corporaties niet alleen deze betaalbare woningen kunnen bouwen, maar dat ook daadwerkelijk doen. Dit wordt bevestigd door het signaal van Aedes, brancheorganisatie van woningcorporaties van 5 november 2003, waar Aedes meldt dat corporaties in de komende jaren 80 000 nieuwe ouderenwoningen zullen bouwen en nog eens 30 000 bestaande woningen geschikt zullen maken voor bewoning door ouderen. Wellicht ten overvloede merk ik nog op dat huursubsidie voor ouderen en mensen met beperkingen een aantal aparte, ruimhartiger, regels kent. </antwoord>
      <antwoord nummer="2">Ja, het project Veldhof in Leidsche Rijn is mij bekend. </antwoord>
      <antwoord nummer="3">Ja, dit is mij bekend. Het betreft overigens slechts 20 appartementen op een totaal van 145. </antwoord>
      <antwoord nummer="4">Vooralsnog is niet bekend of voor de huur van deze woonruimten al dan niet huursubsidie mogelijk zal zijn. In principe wordt huursubsidie uitsluitend verstrekt voor de huur van een zelfstandige woning. In bepaalde gevallen kan daarop een uitzondering worden gemaakt voor onzelfstandige woonruimten, die bestemd zijn voor begeleid wonen. Deze woonruimten moeten daartoe door mij zijn aangewezen. Op 9 december is door Portaal aan mijn departement het verzoek gericht te willen nagaan of hier bedoelde zorgappartementen aangemerkt kunnen worden als zelfstandige woningen. Indien de appartementen niet als zelfstandige woningen kunnen worden aangemerkt, is in genoemde brief verzocht het desbetreffende complex aan te wijzen als een complex voor begeleid wonen in onzelfstandige woonruimte, zodat de huurders toch voor huursubsidie in aanmerking kunnen komen. Aangezien de appartementen niet elk beschikken over eigen toilet en wasgelegenheid, kom ik tot de conclusie dat het hier inderdaad gaat om onzelfstandige woonruimten. Of voor deze woonruimten een aanwijzing als bedoeld in artikel 11, tweede lid van de Huursubsidiewet mogelijk is, wordt momenteel bezien aan de hand van de hiervoor bedoelde brief d.d. 9 december jl. Voor de criteria die gelden voor de aanwijzing verwijs ik u kortheidshalve naar mijn brief aan de colleges van Burgemeester en Wethouders, 14 juni 2002, MG 2002-14. Gezien het vorenstaande acht ik geen reden aanwezig om te stellen dat de corporatie en de zorginstelling gestraft worden voor hun goed gedrag om betaalbare seniorenwoningen te realiseren. Welbewust heeft men ervoor gekozen geen zelfstandige woningen te realiseren, maar gecombineerde onzelfstandige verpleegappartementen met beperkte individuele voorzieningen. Ik ga ervan uit dat de betrokkenen ermee bekend waren dat voor de eventuele toepassing van de Huursubsidiewet voor dergelijke onzelfstandige woonruimten specifieke criteria van kracht zijn. Het is de eigen verantwoordelijkheid van betrokkenen om pas nu te verzoeken om aanwijzing van de onzelfstandige woonruimten in het kader van de Huursubsidiewet. </antwoord>
      <antwoord nummer="5">Ja, het is mij bekend dat er mogelijk leegstand dreigt, hoewel de verhuurder momenteel actief zoekt naar potentiële huurders. Ik ben niet op de hoogte van het standpunt van de zorgverlener. Ik ga er overigens vanuit dat het al dan niet verstrekken van huursubsidie voor 20 zorgappartementen niet bepalend is voor de goede zorg voor ouderen in de Leidsche Rijn. </antwoord>
      <noten afkomstig="antwoord"/>
   </antwoorden>
</kvr>
