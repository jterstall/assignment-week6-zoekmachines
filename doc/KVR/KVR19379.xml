<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vos en Tonkens (beiden GroenLinks) aan de ministers van Justitie en van Volksgezondheid, Welzijn en Sport over de behandeling van jongeren met psychiatrische stoornissen in jeugdinrichtingen. (Ingezonden 8 december 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19379
</item>
         <item attribuut="Inhoud">Pleidooi voor standaard screening op psychiatrische stoornissen van jongeren in jeugdinrichtingen. Als stoornissen optreden, moeten deze nog tijdens de detentie behandeld worden [aanvulling op vragen van het lid Orgü (VVD), ingezonden 5 december 2003].</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg) Strafrecht en strafprocesrecht (Jeugdstrafrecht) Welzijn (Jeugdigen)</item>
         <item attribuut="Trefwoorden">Geestelijke gezondheidszorg Gevangeniswezen Jeugdcriminaliteit Jeugdstrafrecht Jeugdwelzijn</item>
         <item attribuut="Vindplaats">Kamervragen met antwoord 2003-2004, nr. 738, Tweede Kamer</item>
         <item attribuut="Vraagnr_bij_indiening">2030404380</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-01-30</item>
         <item attribuut="Datum_indiening">2003-12-08</item>
         <item attribuut="Document-id">KVR19379</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1563" allpagenumbers="1563 1564 1565" vetnummer="2030404380" code="0304tkkvr738" lopendefooter="Tweede Kamer, vergaderjaar 2003–2004, Aanhangsel" filenaam="KVR19379" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="738" onderwerp="" indiendatum="2003-12-8">
         <vrager partij="GroenLinks" oorsprong="parlement">Vos</vrager>
         <vrager partij="GroenLinks" oorsprong="parlement">Tonkens</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Deelt u de mening dat de categorie jongens (en overigens ook meisjes) die tot jeugddetentie of een plaatsing in een jeugdinrichting is veroordeeld tijdens detentie standaard gescreend moeten worden op psychiatrische stoornissen en, indien deze zich voordoen, daarvoor tijdens detentie standaard behandeld moeten worden? </vraag>
      <vraag nummer="2">Zo ja, welke belemmeringen en mogelijkheden ziet u daartoe? Op welke wijze bent u van plan die belemmeringen weg te nemen en de mogelijkheden te creëren dan wel te benutten? </vraag>
      <vraag nummer="3">Bent u bereid om de aanbeveling uit het gepresenteerde onderzoek over te nemen om de capaciteit voor dagbehandeling in detentie uit te breiden? Zo neen, waarom niet? Zo ja, hoe gaat u dit doen? </vraag>
      <vraag nummer="4">Bent u bereid om de aanbeveling uit het gepresenteerde onderzoek over te nemen dat een soepeler uitwisseling van justitie en forensische psychiatrie noodzakelijk is, en ook tussenvormen tussen beide wenselijk zijn? Zo neen, waarom niet? Zo ja, wat gaat u daartoe ondernemen? </vraag>
      <vraag nummer="5">Deelt u de mening dat veel schade voorkomen kan worden wanneer de psychiatrische stoornissen van deze categorie jongens reeds voor het plegen van een misdrijf worden opgespoord? Zo ja, wat gaat u daartoe ondernemen? </vraag>
      <vraag nummer="6">Welke mogelijkheden ziet u voor preventie van deze stoornissen bij deze categorie delinquenten? </vraag>
      <vraag nummer="7">In hoeverre is er een relatie tussen ervaring met kindermishandeling of het getuige zijn van vrouwenmishandeling en deze psychiatrische stoornissen? Als u dat niet bekend is, bent u dan bereid dit te laten onderzoeken? </vraag>
      <vraag nummer="8">Deelt u de mening dat de jeugd-ggz en de jeugdzorg veel effectiever voor behandeling van psychiatrische stoornissen van jongeren kunnen worden ingezet wanneer de bureaucratie in de jeugd-ggz en jeugdzorg (waar uitvoerend medewerkers nu circa zestig procent van hun tijd kwijt zijn aan niet-cliënt gebonden handelingen) wordt aangepakt? Zo neen, waarom niet? Zo ja, wat gaat u daartoe ondernemen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Örgü (VVD), ingezonden 5 december jl. </toelichting>
   <antwoorden aantal="6">
      <antwoord nummer="1 en 2">Alle jongeren, zowel degenen die op strafrechtelijke als op civielrechtelijke titel worden opgenomen, krijgen bij aanvang van hun verblijf in een justitiële jeugdinrichting standaard een medische intake. Deze wordt uitgevoerd door de inrichtingsarts. Deze zal als deskundige per individueel geval bepalen of gespecialiseerde deskundigheid of zorg noodzakelijk is. Op indicatie zal worden doorverwezen naar een psychiater. Jongeren die vastzitten in een justitiële jeugdinrichting kunnen derhalve psychiatrische zorg krijgen wanneer dit noodzakelijk is. Hierbij moet echter onderscheid worden gemaakt tussen jongeren die een maatregel plaatsing in een justitiële jeugdinrichting (pij-maatregel) krijgen opgelegd en jongeren met een voorlopige hechtenis of jeugddetentie. Voor jongeren met een pij-maatregel hebben justitiële behandelinrichtingen een behandelaanbod. Dit behandelaanbod richt zich grotendeels op de groep met gedragsstoornissen, middelenmisbruik en/of verstandelijke handicap. Voor jongeren met specifieke psychiatrische stoornissen zijn er afdelingen waar zij kunnen worden opgenomen, begeleid en behandeld, zoals de Foba/Vic van De Hartelborgt te Spijkenisse, de afdeling Orthopsychiatrie van de Ottho Gerhard Heldring Stichting te Zetten en Jongerenhuis Harreveld te Harreveld. Voor jongeren met een psychiatrische stoornis die geen pij-maatregel hebben, is er een zorgaanbod. In alle justitiële jeugdinrichtingen staan jongeren onder toezicht van de medische dienst en de inrichtingspsycholoog. In het geval een jongere een psychiatrische stoornis heeft die ook delict-gerelateerd is, biedt behandeling inderdaad een kans op verantwoord burgerschap en minder recidive. Dit is dan ook het doel van de behandeling in het kader van de pij-maatregel. Jongeren die in de eerste plaats behandeld moeten worden vanwege een psychiatrische stoornis horen thuis in een GGz-voorziening. Voor alle jongeren in de justitiële jeugdinrichtingen geldt dat wanneer een langdurige (vervolg)behandeling nodig is of een behandeling voor een psychiatrische aandoening die niet delict-gerelateerd is, de GGz-instellingen zijn aangewezen om deze zorg te verlenen. Na beëindiging van de voorlopige hechtenis of jeugddetentie kunnen deze jongeren worden doorverwezen naar een voorziening in de jeugd-GGz. In uitzonderingsgevallen (gevaarscriterium) kan voor deze jongeren de civielrechtelijke BOPZ-maatregel worden gebruikt. Deze juridische mogelijkheden achten wij voldoende. De justitiële jeugdinrichtingen hebben weliswaar een bezuinigingstaakstelling, maar bij de invulling daarvan wordt er kritisch op gelet dat er geen wezenlijke afbreuk wordt gedaan aan de kwaliteit. Daarbij is een goede samenwerking van de ketenpartners met daarbij een duidelijke afbakening van verantwoordelijkheden noodzakelijk. </antwoord>
      <antwoord nummer="3 en 4">Er zijn signalen geweest dat de samenwerking tussen de GGz en Justitie voor verbetering vatbaar is. De verbetering van de uitwisseling tussen de justitiële jeugdinrichtingen en de forensisch psychiatrische afdelingen van GGz-instellingen is reeds in gang gezet. Wij hebben in samenwerking met GGz-Nederland een landelijk platform forensische jeugdpsychiatrie opgericht. Het doel van dit platform is om door middel van circuitvorming en deskundigheidsbevordering de (regionale) samenwerking tussen de justitiële jeugdinrichtingen en de GGz-jeugdinstellingen te verbeteren en de doorstroom van jongeren met een psychiatrische hulpvraag naar de reguliere jeugdpsychiatrische voorzieningen te stimuleren. Op dit moment wordt in de opvanginrichtingen een behoeftemeting uitgevoerd onder jongeren die in aanmerking komen voor consultatie of behandeling door GGz-vertegenwoordigers. Er worden in de jeugd-GGz afdelingen geopend voor forensische psychiatrie, speciaal bedoeld voor deze doelgroep. Voorbeelden daarvan zijn de afdeling Barentsz van Altrecht in Den Dolder en de afdeling De Derde Oever van de FPK De Meren in Amsterdam. Voorts wordt gewerkt aan een uitbreiding van plaatsingsmogelijkheden in forensisch psychiatrische klinieken voor jongeren met een pij-maatregel en voor jongeren in detentie met psychiatrische stoornissen. De samenwerking tussen de GGz-jeugd voorzieningen en de justitiële jeugdinrichtingen zal verder geïntensiveerd worden. Wij achten deze mogelijkheden tot uitbreiding op dit moment voldoende. </antwoord>
      <antwoord nummer="5">Wij delen de mening dat schade voorkomen kan worden wanneer stoornissen reeds voor het plegen van een misdrijf worden opgespoord. Maar het is één ding om vast te stellen dat delinquent gedrag vaak voorafgegaan wordt door bepaalde stoornissen; preventie wordt pas mogelijk indien blijkt dat bepaalde stoornissen ook met een hoge mate van waarschijnlijkheid tot delinquent gedrag leiden. In Jeugd terecht is het uitgangspunt dat risicofactoren en beginnende problemen vroegtijdig moeten worden gesignaleerd en aangepakt om de kans op ontsporing te beperken, bij voorkeur (lang) voordat politie en Justitie in beeld zijn. Vroegtijdig ingrijpen in problematische gezinssituaties en reageren op risicosignalen vanuit de omgeving van het kind en het gezin zijn kwaliteitsaspecten van een goede pedagogische infrastructuur en het algemeen jeugdbeleid. De mogelijkheid om psychische problemen vroegtijdig te kunnen opsporen wordt de komende jaren versterkt door de afspraken die zijn gemaakt in het kader van het basistakenpakket jeugdgezondheidszorg, de versterking van de gemeentelijke taken en de invoering van de Wet op de jeugdzorg (zie hiervoor het antwoord op vraag 3 van lid Örgü, Aanhangsel Handelingen nr. 737, vergaderjaar 2003–2004). In het kader van het vroegtijdig signaleren van verhoogde kansen op criminele carrières vindt vanuit Jeugd terecht een inventarisatie plaats van samenwerkingsverbanden en instrumenten op dit gebied. Op basis van de uitkomsten van deze inventarisatie zullen wij gezamenlijk bezien, ook in overleg met provincies en gemeenten, wat de mogelijkheden zijn voor het implementeren of landelijk beschikbaar maken van goede voorbeelden en effectieve instrumenten. </antwoord>
      <antwoord nummer="6">Voor wat betreft de mogelijkheden voor preventie moet zo veel mogelijk worden gekeken naar vroegtijdig opsporen van psychische en psycho-sociale problemen, zoals verwoord in het antwoord op vraag 3 van lid Örgü (Aanhangsel Handelingen nr. 737, vergaderjaar 2003–2004). Er zijn echter psychiatrische stoornissen waarbij preventie niet aan de orde is. De stoornis zelf hoeft niet te leiden tot delinquent gedrag. De sociale omgeving van betrokkene is overigens in dezen van eminent belang. Aan de Gezondheidsraad is advies gevraagd over de stand van de wetenschap met betrekking tot anti-sociale persoonlijkheidsstoornissen. De werkzaamheden voor dit advies zijn recent gestart. </antwoord>
      <antwoord nummer="7">Het is bekend dat volwassenen die vroeger mishandeld of verwaarloosd zijn en kinderen van ouders met een psychische stoornis een verhoogd risico hebben op psychiatrische stoornissen. Dit is van belang in verband met de mogelijkheid van vroegherkenning en vroeginterventie bij kinderen en jeugdigen (zie antwoord op vraag 3 van lid Örgü). </antwoord>
      <antwoord nummer="8">Voorkoming van ongewenste bureaucratie staat centraal in het implementatietraject van de Wet op de jeugdzorg. Verbetering van de effectiviteit van zorg vormt onderdeel van het landelijk kwaliteitsprogramma voor de jeugdzorg. Het ministerie van Volksgezondheid, Welzijn en Sport maakt in de periode van 2004 tot en met 2006 jaarlijks circa € 4 miljoen vrij voor dit programma. </antwoord>
      <noten afkomstig="antwoord"/>
   </antwoorden>
</kvr>
