<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bremmer, Van der Heijden (beiden CDA), Weisglas (VVD) en Dittrich (D66) over het verstrekken van informatie door de CRI. (Ingezonden 8 oktober 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3896
</item>
         <item attribuut="Inhoud">Betreft het verstrekken van foutieve informatie (o.a. aan de Tsjechische politie) over Nederlanders die in het buitenland worden verdacht van een misdrijf.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten)</item>
         <item attribuut="Trefwoorden">Opsporingen Tsjechië</item>
         <item attribuut="Vindplaats">Kamervragen met antwoord 1996-1997, nr. 228, Tweede Kamer</item>
         <item attribuut="Afkomstig_van">Justitie (JUS) Binnenlandse Zaken (BIZA)</item>
         <item attribuut="Indiener">
            <persoon partij="CDA">Bremmer</persoon>
            <persoon partij="CDA">Van der Heijden</persoon>
            <persoon partij="VVD">Weisglas</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1996-10-31</item>
         <item attribuut="Datum_indiening">1996-10-08</item>
         <item attribuut="Document-id">KVR3896</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="473" allpagenumbers="473 474" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="228" onderwerp="" indiendatum="1996-10-8">
         <vrager partij="CDA" oorsprong="parlement">Bremmer</vrager>
         <vrager partij="CDA" oorsprong="parlement">Van der Heijden</vrager>
         <vrager partij="VVD" oorsprong="parlement">Weisglas</vrager>
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="1996-10-31">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de zaak en het strafdossier van de Nederlanders Jan Visser, Cock van Dongen en Ben Versendaal, die sinds juni 1995 op verdenking van drugshandel in voorarrest vast zitten in Tsjechie¨? <voetnoot nummer="1"/>
      </vraag>
      <vraag nummer="2">Is er voor wat betreft de persoon van de heer J. Visser inderdaad sprake van een verwisseling van diens identiteit? Is deze «persoonsverwisseling» veroorzaakt door het gegeven dat de C.R.I. onzorgvuldig gehandeld zou hebben door foutieve informatie omtrent de betrokkenheid van de hiervoor genoemde J. Visser te verstrekken aan de Tsjechische justitie? </vraag>
      <vraag nummer="3">Kunt u nadere opheldering geven over de huidige stand van zaken met betrekking tot het justitie¨le onderzoek in deze zaak? </vraag>
      <vraag nummer="4">Voldoen de strafprocedures, zoals die ten aanzien van bovengenoemde verdachten worden toegepast, aan de vereisten die terzake door de Raad van Europa worden gesteld en gecontroleerd? Bent u van plan de eventuele schending van deze primaire rechtsregels aan de orde te stellen in het kader van de Raad van Europa? </vraag>
      <vraag nummer="5">Indien er in dit concrete geval inderdaad sprake is van een persoonsverwisseling, welke stappen denkt u te ondernemen, c.q. te – doen – ondernemen om deze zaak spoedig tot een oplossing te brengen? </vraag>
      <vraag nummer="6">Komt het herhaaldelijk voor, dat justitie en politie foutieve informatie verstrekken over Nederlanders die in het buitenland van een misdrijf worden verdacht? </vraag>
      <vraag nummer="7">Zo ja, wat zijn hiervan de oorzaken en de gevolgen? Wat denkt u in de toekomst te gaan doen om dit soort kennelijke onzorgvuldigheden en fouten te voorkomen? </vraag>
      <vraag nummer="8">Heeft het politiecorps Amsterdam-Amstellland in deze zaak ongevraagd meer informatie verstrekt aan de Tsjechische justitie? </vraag>
      <vraag nummer="9">Welke concrete activiteiten heeft het ministerie van Buitenlandse Zaken tot nu toe ondernomen om tot een versnelling in de afhandeling van deze zaak te komen? Heeft dit ministerie via de Nederlandse ambassade de Tsjechische autoriteiten duidelijk gemaakt dat sprake is van een persoonsverwisseling? </vraag>
      <noten afkomstig="vraag">
         <noot nummer="1" datum="1996-10-5" bron="Zie het Algemeen Dagblad van 25 en 26 september en">Zie het Algemeen Dagblad van 25 en 26 september en, 5 oktober 1996</noot>
      </noten>
   </vragen>
   <toelichting>Deze vragen zijn mede gebaseerd op een serie artikelen in het Algemeen Dagblad en op een dossier van een van de echtgenotes, dat de CDA-fractie is toegezonden. Deze vragen dienen ter aanvulling op de eerdere vragen ter zake van het lid Rabbae. </toelichting>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Zoals reeds blijkt uit de beantwoording van vraag 1 van het lid Rabbae, is er in casu geen sprake van onzorgvuldig handelen van de divisie CRI. Feit is wel dat, vermoedelijk als gevolg van een invoerfout van de politie, niet alle over de heer J. Visser verstrekte HKS-gegevens ook op hem betrekking hadden. Een dergelijke verstrekking van foutieve informatie blijft overigens een pijnlijke zaak. </antwoord>
      <antwoord nummer="3">Op 7 juli 1996 is het vooronderzoek afgerond. Op 25 juni 1996 werd de aanklacht ingediend door de officier van justitie bij de Praagse rechtbank. Op 23 juli verklaarde de rechtbank zich niet ontvankelijk en verwees de zaak naar het kantongerecht. In augustus 1996 tekende de officier van justitie bij het gerechtshof beroep aan tegen doorverwijzing door de rechtbank. Het gerechtshof wees het beroep toe, waarna de zaak werd terugverwezen naar de rechtbank. In oktober 1996 deelde de advocaat van de heer Van Dongen aan de Nederlandse ambassade te Praag mede dat de president van de rechtbank hem op diens verzoek onlangs medegedeeld heeft dat zij nog geen beslissing genomen had of zij de zaak in behandeling zou nemen dan wel met het oog op verkrijging van meer bewijs zou terugverwijzen naar het openbaar ministerie. Volgens de advocaat zal de zaak op zijn vroegst pas begin december voorkomen. </antwoord>
      <antwoord nummer="4">Bij de Nederlandse regering bestaat het vertrouwen dat Tsjechie¨ zich houdt aan haar verdragsverplichtingen aangegaan onder diverse verdragen. Tsjechie¨ is onder meer partij bij het Europees verdrag voor de rechten van de mens en de fundamentele vrijheden en heeft het individuele klachtrecht onder artikel 25 van dat verdrag erkend. Betrokkenen kunnen dus, indien zij in Tsjechie¨ zijn uitgeprocedeerd, een klacht indienen bij het Hof van de Rechten voor de mens. Gelet op het voorgaande en de mij ter beschikking staande informatie heb ik geen gronden om te veronderstellen dat de in dezen gevolgde procedures in strijd zijn met het verdrag. </antwoord>
      <antwoord nummer="5">Zoals reeds opgemerkt in mijn antwoord op vraag 4 van het lid Rabbae, is op 25 september 1996 door Interpol Den Haag bericht aan Interpol Praag dat de heer J. Visser niet voorkomt in de politieregisters met betrekking tot overtreding van de Opiumwet. Verzocht werd om e´e´n en ander te rectificeren. Bij brief van 9 oktober 1996 heb ik de Tsjechische autoriteiten medegedeeld dat de in Tsjechie¨ aanwezige informatie over de heer J. Visser, betrekking hebbend op een eerdere overtreding van de Opiumwet in Nederland, onjuist is. Ik heb verzocht deze informatie te doen toekomen aan de betreffende justitie¨le autoriteiten opdat deze kunnen bezien of er, met deze nieuwe informatie in de hand, redenen zijn om de beslissing inzake de voorlopige hechtenis te herzien. Bij brief van 16 oktober 1996 hebben de Tsjechische autoriteiten mij bericht dat aan dit verzoek is voldaan. </antwoord>
      <antwoord nummer="6 en 7" voetnoot="1">U zie mijn antwoord op vraag 1 van het lid Rabbae. <voetnoot nummer="1"/>
      </antwoord>
      <antwoord nummer="8">Nee. Anders dan in het kader van een formeel rechtshulpverzoek, heeft door de regiopolitie Amsterdam-Amstelland geen informatieverstrekking aan de Tsjechische autoriteiten plaatsgevonden. </antwoord>
      <antwoord nummer="9">Aan betrokkenen is van de Nederlandse ambassade te Praag de gebruikelijke consulaire bijstand geboden. De consulaire medewerker heeft betrokkenen bezocht in juni 1995 en begin 1996. Een in december 1995 gepland bezoek werd door de Tsjechische autoriteiten afgelast in verband met een griepepidemie in de gevangenis. Daarnaast is een groot aantal keren contact geweest met respectievelijk de Tsjechische en Nederlandse advocaten van betrokkenen, alsmede met hun echtgenotes. Deze laatsten hebben verschillende gesprekken zowel op het ministerie van Buitenlandse Zaken als ter ambassade gehad. Bij deze bezoeken is er steeds op gewezen dat niet getreden kan worden in de rechtsgang van een ander land en dat de juridische belangenbehartiging van gedetineerden de taak van hun advocaten is. Op 26 september 1996 is de zaak door de Nederlandse ambassadeur ter sprake gebracht tijdens zijn bezoek aan de Tsjechische Minister van Justitie, de heer Kalvoda. Op 7 oktober 1996 heeft het ministerie van Buitenlandse Zaken aan de Nederlandse ambassade te Praag verzocht met spoed bij de Tsjechische autoriteiten na te gaan of zij kennis hebben genomen van de onjuiste informatieverstrekking over de heer J. Visser. Dit werd op 9 oktober nogmaals onder de aandacht van de Tsjechische autoriteiten gebracht naar aanleiding van mijn brief aan de Tsjechische Minister van Justitie. De Tsjechische autoriteiten hebben de Nederlandse ambassade telefonisch bevestigd dat zij de rechtbank op 11 oktober 1996 van de rectificatie van de HKS-gegevens op de hoogte hebben gebracht. In de week van 21 oktober 1996 hebben wederom gesprekken plaatsgevonden tussen de Nederlandse ambassade en de Tsjechische advocaat van de heren Visser en Versendaal. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="227">Aanhangsel Handelingen, nr. 227, Vergaderjaar 1996–1997.</noot>
      </noten>
   </antwoorden>
</kvr>
