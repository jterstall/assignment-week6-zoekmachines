<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschappen over tekorten op universiteiten. (Ingezonden 28 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15536
</item>
         <item attribuut="Inhoud">Vragen naar aanleiding van artikelen in de Volkskrant en de Metro van 26 maart 2002 over financiële problemen van de drie technische universiteiten en de eventuele oorzaken daarvan in beheer en nieuwbouw van universiteitsgebouwen.</item>
         <item attribuut="Rubriek">Hoger onderwijs (Universiteiten en hogescholen)</item>
         <item attribuut="Trefwoorden">Universiteiten</item>
         <item attribuut="Vindplaats">Kamervragen met antwoord 2001-2002, nr. 1038, Tweede Kamer</item>
         <item attribuut="Vraagnr_bij_indiening">2010208500</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2002-04-18</item>
         <item attribuut="Datum_indiening">2002-03-28</item>
         <item attribuut="Document-id">KVR15536</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2191" allpagenumbers="2191 2192" vetnummer="2010208500" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15536" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1038" onderwerp="" indiendatum="2002-03-28">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-04-18">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Heeft u kennis genomen van het artikel «Miljoenentekort voor Technische Universiteiten» <voetnoot nummer="1"/>en «Universiteiten willen geld voor gebouwen» <voetnoot nummer="2"/>over de tekorten op de drie technische universiteiten in Nederland? </vraag>
      <vraag nummer="2">Hoe beoordeelt u de situatie dat de drie technische universiteiten in financiële problemen zijn gekomen door de nieuwbouwprojecten die zij zijn gestart? Komt deze situatie alleen voor bij de technische universiteiten of zijn ook andere universiteiten in financiële problemen vanwege het beheer van de gebouwen? </vraag>
      <vraag nummer="3">Hoe beoordeelt u de claim van de Vereniging van Samenwerkende Nederlandse Universiteiten (VSNU) van 545 miljoen euro of een jaarlijks bedrag van 36 miljoen om de gebouwen te beheren? Hoe kijkt u aan tegen de resultaten van het onderzoek van de commissie Koopmans uit 1999 waaruit bleek dat de universiteiten over onvoldoende financiële middelen beschikken om de gebouwen te kunnen beheren? Is het bedrag dat vanuit de lumpsum beschikbaar is voor het beheer van de universiteitsgebouwen onvoldoende? </vraag>
      <vraag nummer="4">Deelt u de mening dat de bedragen die de universiteiten voor het beheer en de nieuwbouw van gebouwen uitgeven niet ten koste mogen gaan van de kwaliteit van onderwijs en onderzoek? Zo ja, wat denkt u dan te doen aan de bezuinigingen op onderwijs en onderzoek die nu door de technische universiteiten worden ingezet om de financiële problemen te verhelpen? Wat vindt u bijvoorbeeld van het feit dat de Technische Universiteit Eindhoven een tweetal leerstoelen heeft opgedoekt om uit de financiële problemen te raken? </vraag>
      <vraag nummer="5">Hoe denkt u de huidige financiële problemen op de universiteiten te lijf te gaan? Kunt u ons garanderen dat deze financiële problemen niet ten koste gaan van onderwijs en onderzoek? </vraag>
      <noten afkomstig="vraag">
         <noot nummer="1" datum="2002-03-26" bron="Volkskrant">Volkskrant, 26 maart 2002</noot>
         <noot nummer="2" datum="2002-03-26" bron="Metro">Metro, 26 maart 2002</noot>
      </noten>
   </vragen>
   <antwoorden aantal="5">
      <antwoord nummer="1">Beide artikelen, zoals deze op 26 maart 2002 in de Volkskrant respectievelijk Metro stonden, zijn mij bekend. </antwoord>
      <antwoord nummer="2">Op grond van artikel 2.17 WHW dient het College van Bestuur van een universiteit de middelen van de instelling zodanig te beheren, dat een behoorlijke exploitatie en het voortbestaan van de instelling zijn verzekerd. Bedoeld integraal management betekent dat het instellingsbestuur – gegeven de lumpsumfinanciering – een afweging dient te maken tussen de noodzaak van de nieuwbouwprojecten enerzijds en het kwalitatief goed kunnen blijven vervullen van de universitaire taken op het gebied van wetenschappelijk onderwijs en onderzoek anderzijds. Investeringen in huisvesting verlopen naar hun aard doorgaans niet geleidelijk, maar kenmerken zich door pieken in kasuitgaven. Sinds 1995 zijn de universiteiten volledig zelf verantwoordelijk voor het in standhouden van hun huisvestingscomplexen. Om deze verantwoordelijkheid te kunnen dragen, zijn daartoe bij de integrale verzelfstandiging van de huisvestingsverantwoordelijkheid (IVH-operatie) de universitaire budgetten verhoogd met een component voor huisvesting. De in beide artikelen beschreven problematiek bij de technische universiteiten wordt veroorzaakt door het feit dat onvoldoende middelen beschikbaar zijn om de geraamde investeringen in huisvesting te kunnen financieren. Door de zeer aanzienlijke investeringen van de technische universiteiten, ook gerelateerd aan die van de niet-technische universiteiten, worden zij het meest geconfronteerd met dit financieringsvraagstuk. Overigens staat het de instellingen volledig vrij aanvullende financiering te verkrijgen van externe financiers. </antwoord>
      <antwoord nummer="3">De commissie Koopmans was een onafhankelijke commissie van financiële deskundigen, geïnstalleerd door het ministerie van OCenW en de VSNU gezamenlijk, die tot taak had om in het licht van de wettelijke taak, de huidige wijze van bekostiging en de gewijzigde verantwoordelijkheid voor bedrijfsrisico’s de vermogens- en liquiditeitspositie in kaart te brengen en te adviseren over het gewenste niveau daarvan. De finale conclusie van het rapport luidt dat de gezamenlijke universiteiten ultimo 1997 een vermogenstekort kenden van 1,6 miljard gulden. De commissie was van mening dat het niet noodzakelijk was dit bedrag in één keer aan de universiteiten ter beschikking te stellen, maar dat in plaats daarvan een structurele ophoging van de rijksbijdrage met 80 miljoen gulden ook zou volstaan. De commissie heeft haar conclusie gebaseerd op een geüniformeerde systematiek voor alle instellingen. De claim van de VSNU is gebaseerd op deze finale conclusie van de commissie. Reeds eerder (1993) is de met de huisvesting verbonden vermogensproblematiek bestuurlijk onderkend. Tegelijkertijd zijn de instellingen door de lumpsumfinanciering maximaal in staat een eigen beleid te voeren, ook met het oog op de hiervoor reeds genoemde afweging tussen investeringen in huisvesting en inzet ten behoeve van wetenschappelijk onderwijs en onderzoek. </antwoord>
      <antwoord nummer="4">De mening dat de bedragen die de universiteiten voor het beheer en de nieuwbouw van gebouwen uitgeven niet ten koste mogen gaan van de kwaliteit van onderwijs en onderzoek deel ik. Zoals ik in het antwoord op vraag 2 schrijf, dient het instellingsbestuur een afweging te maken tussen de noodzaak van nieuwbouwprojecten enerzijds en het kwalitatief goed kunnen blijven vervullen van de universitaire taken op het gebied van wetenschappelijk onderwijs en onderzoek anderzijds. In het verlengde daarvan, maar ook in het licht van sterk gewijzigde studentenaantallen bij sommige opleidingen in relatie tot de thans aanwezige opleidingscapaciteiten, vind ik het een goede zaak dat universiteiten hun onderwijs- en onderzoekscapaciteit periodiek heroverwegen. </antwoord>
      <antwoord nummer="5">Met name bij de drie technische universiteiten zijn de voor de komende jaren geraamde investeringen in universitair vastgoed van een dergelijke omvang dat gesproken moet worden van een financieringsvraagstuk. Binnen mijn departement vindt mede daarom thans intensief onderzoek plaats naar mogelijke alternatieve methoden van financiering. </antwoord>
      <noten afkomstig="antwoord"/>
   </antwoorden>
</kvr>
