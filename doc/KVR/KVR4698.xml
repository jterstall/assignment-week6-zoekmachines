<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Lansink en Leers (beiden CDA) over de teruglopende aantallen studenten ten aanzien van de bèta-studies. (Ingezonden 20 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4698
</item>
         <item attribuut="Rubriek">Hoger onderwijs (Studenten) Hoger onderwijs (Studierichtingen) Wetenschap en technologie (Bètawetenschappen)</item>
         <item attribuut="Trefwoorden">Studenten Studierichtingen</item>
         <item attribuut="Vindplaats">Kamervragen met antwoord 1996-1997, nr. 1007, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Lansink</persoon>
            <persoon partij="CDA">Leers</persoon>
         </item>
         <item attribuut="Datum_reaktie">1997-04-08</item>
         <item attribuut="Datum_indiening">1997-03-20</item>
         <item attribuut="Document-id">KVR4698</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2059" allpagenumbers="2059 2060" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1007" onderwerp="" indiendatum="1997-03-20">
         <vrager partij="CDA" oorsprong="parlement">Lansink</vrager>
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1997-04-8">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennis genomen van de verontrustende cijfers over het HBO en het wetenschappelijk onderwijs met betrekking tot de «harde» bèta-studies? <voetnoot nummer="1"/>
      </vraag>
      <vraag nummer="2">Welke verklaring hebt u ten aanzien van de teruglopende aantallen studenten ten aanzien van de studierichtingen zoals scheikunde, wiskunde, natuurkunde en elektrotechniek? Ziet u naast het fenomeen van de calculerende student ook een relatie met de hoogte en duur van de studiefinanciering? </vraag>
      <vraag nummer="3">Welke maatregelen bent u van plan te nemen om een verruiming van de instroom te bevorderen voor de harde bèta-studies? </vraag>
      <noten afkomstig="vraag">
         <noot nummer="1" datum="1997-03-15" bron="NRC">NRC, 15 maart 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb kennisgenomen van de bèta- en technische studies in hoger beroepsonderwijs en wetenschappelijk onderwijs. De vraag of deze ontwikkeling verontrustend is, is op dit moment niet eenduidig te beantwoorden. De teruglopende instroom geldt voor lang niet alle bèta- en technische opleidingen. Bovendien zijn de conjuncturele ontwikkelingen van dien aard dat het moeilijk is voorspellingen te doen over de kwalificatiebehoeften van de markt. </antwoord>
      <antwoord nummer="2">Veel aanstaande studenten hebben de mogelijkheid van een keuze voor een bèta-/technische opleiding feitelijk al uitgesloten doordat men in het voortgezet onderwijs niet koos voor exacte vakken. De leerlingen die wel het juiste vakkenpakket hebben, kiezen echter lang niet altijd voor een bèta- of een technische opleiding aan hogeschool of universiteit. Met name de traditionele bèta- en technische opleidingen zijn weinig in trek en kampen met een negatief imago. Uit onderzoek blijkt, dat we hier te maken hebben met verschuivingen in (jeugd)cultuurpatronen die zich al enkele jaren en ook internationaal voordoen. Uit enquêtes onder studenten, die gelet op hun vooropleiding een exacte studie hadden kunnen kiezen, blijkt dat zij tot een andere studiekeuze komen omdat ze verwachten, dat ze daarmee: – een veel hogere kans hebben op het behalen van het einddiploma, – een hoger inkomen zullen verwerven, zowel aan het begin als op de top van de loopbaan, – meer kans zullen hebben een baan te vinden. Er is mij geen informatie bekend die zou wijzen op een causale relatie tussen studiekeuzegedrag voor bèta- en technische opleidingen en het studiefinancieringsregime. De daling in de instroom doet zich al langer voor. Bovendien doet het zich ook in andere landen voor, waar geen soortgelijke wijzigingen in het studiefinancieringsregime zou opgetreden. Door het Centrum voor Studies van het Hoger Onderwijsbeleid (CSHOB) wordt thans op mijn verzoek nader onderzoek uitgevoerd naar het internationale aspect van deze problematiek, met inbegrip van de relatie met het gevoerde beleid ten aanzien van bijvoorbeeld de studiefinanciering. Medio 1997 worden de uitkomsten van dit onderzoek verwacht. </antwoord>
      <antwoord nummer="3">Ik ben van oordeel dat investering in het aantrekkelijker maken van bèta- en technische opleidingen en beroepen primair de verantwoordelijkheid is van onderwijs en bedrijfsleven. In dat licht heb ik het voornemen in het kader van het HOOP 1998 nadere afspraken te maken met de instellingen voor hoger onderwijs. Daarin zal ik de uitkomsten betrekken van het onderzoek van de Commissie Toekomst Natuur- en Technische Wetenschappen (Commissie-Verruijt) en van het internationale vergelijkingsonderzoek door het CSHOB. Overigens zijn er in de afgelopen periode verschillende activiteiten ontplooid om de aantrekkelijkheid van de bèta- en technische opleidingen te vergroten. Ik noem er een aantal. – Ik heb zeer recent een gesprek gevoerd met VNO/NCW over opleiding en werkgelegenheid van bèta- en technisch opgeleiden. Afgesproken is dat de problematiek nader zal worden geanalyseerd en dat deze van nadere voorstellen zal worden voorzien. – Begin dit jaar is er op initiatief van mijn departement door hbo-veld en bedrijfsleven gesproken over de vraag waar zich problemen voordoen en op welke wijze aanbod en vraag van bèta- en technisch opgeleiden zowel kwalitatief en kwantitatief verder op elkaar kunnen worden afgestemd. Het voornemen bestaat dit overleg structureel te maken en te verbeteren naar middelbaar beroepsonderwijs en wetenschappelijk onderwijs en het een structureel karakter te geven. – Binnen mijn departement zijn er afspraken gemaakt over een gecoördineerde aanpak van de beleidsontwikkeling met betrekking tot het onderwijs in technische en bèta-vakken. Deze afspraken betreffen de volle breedte van het onderwijs, van primair tot en met wetenschappelijk onderwijs. Doelstelling van deze aanpak is de belangstelling onder jongeren voor de technische en bèta-vakken te vergroten en de kwaliteit van het onderwijs te versterken. – Met de instellingen voor hoger beroepsonderwijs is afgesproken dat de vergroting van de aantrekkelijkheid van technische opleidingen door onderwijskundige vernieuwing prioriteit zou zijn bij de besteding van de middelen voor kwaliteit en studeerbaarheid. Dit heeft in de eerste tranche reeds geleid tot de start van een groot aantal projecten. Ook bij de toekenning van de middelen in de tweede tranche is techniek speerpunt. </antwoord>
      <noten afkomstig="antwoord"/>
   </antwoorden>
</kvr>
