<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Sociale Zaken en Werkgelegenheid over fraude door WAO'ers en hervorming van het sociale zekerheidsstelsel. (Ingezonden 14 januari 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17077
</item>
         <item attribuut="Inhoud">Vragen over uitlatingen van minister De Geus (SZW), als zou 10 - 20% van de WAO-gerechtigden frauderen, alsmede uitspraken over een 'ingrijpende' wijziging van het stelsel van sociale zekerheid.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Sociale zekerheid (Misbruik sociale zekerheid)</item>
         <item attribuut="Trefwoorden">Misbruik sociale verzekeringen WAO</item>
         <item attribuut="Vindplaats">Kamervragen met antwoord 2002-2003, nr. 685, Tweede Kamer</item>
         <item attribuut="Vraagnr_bij_indiening">2020305670</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-01-29</item>
         <item attribuut="Datum_indiening">2003-01-14</item>
         <item attribuut="Document-id">KVR17077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1443" allpagenumbers="1443 1444" vetnummer="2020305670" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17077" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="685" onderwerp="" indiendatum="2003-01-14">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-01-29">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Waarop baseert u de cijfers dat 10 tot 20% van de WAO gerechtigden zou frauderen, zoals u in een televieprogramma <voetnoot nummer="1"/>heeft gesteld? </vraag>
      <vraag nummer="2">Indien u over onderzoeksresultaten beschikt die deze cijfers staven, waarom heeft u deze dan niet ter beschikking van de Kamer gesteld? </vraag>
      <vraag nummer="3">Als deze onderzoeksresultaten bestaan, bent u dan bereid deze alsnog ten spoedigste (voor 14 januari a.s.) ter beschikking van de Kamer te stellen? Zo neen, waarom niet? </vraag>
      <vraag nummer="4" voetnoot="1">Vanuit welke status heeft u in hetzelfde televisieprogramma <voetnoot nummer="1"/>uitspraken gedaan over een ingrijpende wijziging van het sociale zekerheidsstelsel, waaronder ook invoering van een nieuwe Invaliditeitswet? </vraag>
      <vraag nummer="5">Realiseert u zich dat u met deze uitspraken enorme onrust hebt veroorzaakt, met name onder de groep mensen die zijn aangewezen op een uitkering in het kader van het sociale zekerheidsstelsel? Zo ja, waarom heeft u deze uitspraken gedaan? </vraag>
      <noten afkomstig="vraag">
         <noot nummer="1" datum="2003-01-10" bron="NOVA «Nederland Kiest»">NOVA «Nederland Kiest», 10 januari 2003</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 2">In het televisieprogramma (NOVA: Nederland Kiest van 10 januari 2003) heb ik fraude in de WAO geschat op 10 tot 20%. Ter onderbouwing wijs ik u op twee onderzoeken, te weten: «Randomized response: onderzoek naar regelovertreding», dat op 31 januari 2001 aan de Tweede kamer is aangeboden <voetnoot nummer="1"/>, en het rapport «Naleving van sociale zekerheid», dat 2 december 2002 aan de Kamer is aangeboden <voetnoot nummer="2"/>. Het eerste onderzoek: «Randomized response» heeft betrekking op regelovertreding door uitkeringsgerechtigden, waarbij uitkeringsgerechtigden zelf geraadpleegd werden op basis van een representatieve steekproef. Het tweede rapport: «Naleving van sociale zekerheid» beschrijft de resultaten van een expertonderzoek en geeft eveneens een beeld van regelovertreding. In dit onderzoek waren de respondenten uitvoerders van sociale zekerheidsinstellingen, met name werkzaam in de controle en de opsporing. Zij gaven een inschatting van de omvang van regelovertreding, gebaseerd op eigen indrukken. In het Randomized response-onderzoek is waarschijnlijk sprake van een onderschatting van het aantal fraudegevallen. Het expertonderzoek levert waarschijnlijk een overschatting op van het aantal fraudegevallen, doordat experts, door dagelijks in aanraking te komen met fraudeurs en andere regelovertreders, een negatiever beeld hebben van het aantal overtredingen dan in werkelijkheid het geval is. Uit de tabellen 1 en 2 blijken de resultaten van beide onderzoeken. Beide onderzoeken geven overigens wel een indicatie dat er sprake is van een substantiële regelovertreding waaronder fraude. Tabel 1: Resultaten Randomized response – onderzoek (inmiddels POROSZ-1 genoemd) Soort overtreding Het afgelopen jaar wel eens kleinere klusjes gedaan voor geldelijke vergoe- ding voor of via bekenden zonder dat door te geven aan uitkeringsinstantie 14% In de afgelopen 12 maanden wel eens baan of uitzendwerk gehad naast de uitkering zonder door te geven 2% In de afgelopen 12 maanden wel eens zwart werk gedaan naast de uitkering 6% Tabel 2: Resultaten rapport «Naleving van sociale zekerheid» Soort overtreding binnen de categorie «zwart werk». Bewust overtreden incidenteel 16% Bewust overtreden herhaaldelijk 16% Indien alleen de categorieën «in de afgelopen 12 maanden wel eens zwart werk gedaan naast de uitkering» uit het Randomized response-onderzoek en «bewust overtreden herhaaldelijk» uit het expertonderzoek worden vergeleken, is er sprake van een schatting van de regelovertreding van tussen de 6 en de 16%. Omdat ook de andere categorieën uit de tabellen overtredingen zijn, zal het totaal percentage dat (zwart) bijverdient en dus fraude pleegt enkele procenten hoger uitvallen. De verschillende categorieën mogen niet bij elkaar opgeteld worden, omdat ze elkaar kunnen overlappen. (Mensen kunnen op verschillende vragen met «ja» hebben geantwoord en daardoor in meer categorieën zitten). </antwoord>
      <antwoord nummer="2">Zowel het rapport «Naleving van sociale zekerheid» als «Randomized response» zijn reeds aangeboden aan de Tweede Kamer. Momenteel wordt een tweede meting uitgevoerd onder uitkeringsgerechtigden. De naam van het onderzoek is gewijzigd in Periodiek Onderzoek Regelovertreding Sociale Zekerheid (POROSZ). Daarom wordt de eerste meting inmiddels POROSZ-1 genoemd en zal het tweede onderzoek worden aangeduid als POROSZ-2. De definitieve resultaten van de tweede meting zijn eind april 2003 beschikbaar, op dat moment zal ik die aan de Tweede Kamer aanbieden. </antwoord>
      <antwoord nummer="3">Zie beantwoording vraag 2. </antwoord>
      <antwoord nummer="4">Ik zat in het programma als demissionair minister van Sociale Zaken en Werkgelegenheid. De aanduiding Invaliditeitswet heb ik gebruikt ter vervanging van de beladen term WAO. Daarbij heb ik aangegeven open te staan voor nog betere suggesties. Mijn opmerkingen over wijziging van het stelsel van sociale zekerheid sporen met wat reeds in het Strategisch Akkoord is uiteengezet, respectievelijk met de tot dusverre ontwikkelde voornemens van het demissionaire kabinet ter zake. </antwoord>
      <antwoord nummer="5">Van het veroorzaken van onrust kan geen sprake zijn, omdat ik in dezelfde uitzending heb benadrukt dat in een eventueel nieuw stelsel ik niet wil en zal tornen aan de huidige rechten van mensen. Die blijven onverkort gehandhaafd. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="17 050" documentnummer="213">Kamerstuk 17 050, nr. 213</noot>
         <noot nummer="2">SZW 0200847</noot>
      </noten>
   </antwoorden>
</kvr>
