<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink (PvdA) en Herben (LPF) aan de staatssecretaris van Defensie over de introductie van het Peoplesoft-systeem in de Defensie-organisatie. (Ingezonden 29 maart 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25530
</item>
         <item attribuut="Inhoud">Vragen over de invoering van het Peoplesoft-systeem bij defensie, over de kosten hiervan en over consequenties voor het personeelsbeleid.</item>
         <item attribuut="Rubriek">Inkomen en rechtspositie (Personeelsbeleid) Veiligheidsbeleid en defensie (Algemeen)</item>
         <item attribuut="Trefwoorden">Defensie Personeelsbeleid</item>
         <item attribuut="Vindplaats">Kamervragen met antwoord 2005-2006, nr. 1406, Tweede Kamer</item>
         <item attribuut="Vraagnr_bij_indiening">2050610610</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="LPF">Herben</persoon>
         </item>
         <item attribuut="Datum_reaktie">2006-05-08</item>
         <item attribuut="Datum_indiening">2006-03-29</item>
         <item attribuut="Document-id">KVR25530</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2995" allpagenumbers="2995 2996" vetnummer="2050610610" code="0506tkkvr1406" lopendefooter="Tweede Kamer, vergaderjaar 2005–2006, Aanhangsel" filenaam="KVR25530" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1406" onderwerp="" indiendatum="2006-03-29">
         <vrager partij="PvdA" oorsprong="parlement">Eijsink</vrager>
         <vrager partij="LPF" oorsprong="parlement">Herben</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2006-05-8">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is de aanpassing van de P-organisaties van de krijgsmachtdelen na de invoering van het Peoplesoft-systeem voltooid en is er nu sprake van een defensiebrede standaardisatie? </vraag>
      <vraag nummer="2">Heeft men bij de Hoofddirectie Personeel nu dankzij Peoplesoft sneller een Defensiebreed beeld van tekorten aan personeel? Zo ja, in welke groepen en rangen zijn die specifiek te vinden? </vraag>
      <vraag nummer="3">Is de defensieorganisatie hiermee meer of minder flexibel geworden? Kan zij sneller inspelen op verschillende operaties die zij moet uitvoeren, of op reorganisaties die zij nodig heeft om zich aan veranderende taken aan te passen? </vraag>
      <vraag nummer="4">Is de werklast van het personeel en van leidinggevenden gedaald of gestegen door de introductie van Peoplesoft? </vraag>
      <vraag nummer="5">Is het personeel nu meer of minder goed in staat vorm te geven aan de eigen loopbaan? </vraag>
      <vraag nummer="6">Is het Peoplesoft-systeem volledig uitgerold, functioneert het goed of zijn er nog restproblemen? Hoeveel financiën en tijd zijn nog nodig om de invoering af te ronden? </vraag>
      <vraag nummer="7">Wat heeft de introductie van Peoplesoft en de aanpassing van de P-organisaties Defensie gekost? </vraag>
      <vraag nummer="8">Is er informatie over personeel verloren gegaan bij de introductie van Peoplesoft? Zo ja, hoeveel, van welke aard en is dat een risico voor de invoering van het flexibele personeelssysteem? </vraag>
      <vraag nummer="9">Vereist het omvangrijke ICT-project Strategic Procces Enabled ERP Re-engineering (SPEER), dat logistiek, administratie en onderhoud moet verbeteren, een betrouwbaar en werkend P-systeem? Zo ja, is er in dit geval dan sprake van risico’s bij de invoering van SPEER? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De aanpassing van de P-organisaties als gevolg van de introductie van PeopleSoft is inmiddels voltooid. Er is defensiebreed een grote mate van standaardisatie bereikt. Mede als gevolg van de introductie van PeopleSoft zal de verlaging van de P-norm van 1:26 naar 1:35 (i.c. één P&amp;O-functionaris op 35 defensiemedewerkers) per 1 januari 2007 worden gerealiseerd. De (verdere) herinrichting van het personele functiegebied moet leiden tot een verdergaande verbetering van de doelmatigheid en kwaliteit van de personele functie. Hierover is de Kamer in 2004 geïnformeerd (TK 29 200 X, nr. 105 en 29 800 X, nr. 7). De basis hiervoor is overigens gelegd door de introductie van PeopleSoft. </antwoord>
      <antwoord nummer="2">Door de invoering van PeopleSoft beschikt Defensie over één database met P&amp;O-gegevens. Hierdoor beschikt de Defensieorganisatie sneller over gegevens. Evenals in het verleden moeten deze gegevens geanalyseerd worden voordat een gefundeerde uitspraak over de betekenis van de opgeleverde gegevens kan worden gedaan. Daarnaast is het belangrijk dat de kwaliteit van de in PeopleSoft geregistreerde gegevens op een toereikend niveau is. Vandaar dat er momenteel een Integraal Verbeterplan (zie het antwoord op vraag 6) wordt uitgevoerd, waarbij in eerste instantie de personele gegevens op een toereikend niveau zijn gebracht. Ook de organisatiegegevens worden nu op een toereikend niveau gebracht. Ten aanzien van de personele tekorten is de Kamer onlangs afzonderlijk geïnformeerd naar aanleiding van een verzoek daartoe van de Vaste Commissie voor Defensie van 14 maart jl. (06-DEF-B-011). </antwoord>
      <antwoord nummer="3">Doordat P&amp;O-gegevens zijn opgeslagen in één database (PeopleSoft) kan defensiebreed op P&amp;O-gebied sneller ingespeeld worden op veranderende omstandigheden. In die zin is de Defensieorganisatie flexibeler geworden. </antwoord>
      <antwoord nummer="4">Een aantal processen (verlof en ziekmelding) wordt ondersteund door PeopleSoft in de vorm van selfservice. Hierbij is sprake van een structurele doelmatigheidsverbetering: papierstromen zijn vervangen door digitale informatiestromen. Dit heeft binnen het personele functiegebied geleid tot een daling van de werklast. Aanvankelijk heeft het werken met PeopleSoft geleid tot enige verzwaring van de werklast van het personeel. Dit had te maken met de gewenning aan het nieuwe systeem. Inmiddels moet de werklast voor personeel, inclusief leidinggevenden, zijn gedaald. In de toekomst zal er enerzijds een verdere uitbreiding van de selfservice plaatsvinden en anderzijds zullen papierstromen waar mogelijk worden vervangen door de verdere benutting van de mogelijkheden in PeopleSoft. Dit zal naar verwachting een aanzienlijke reductie van de werklast in het P&amp;O-functiegebied opleveren. </antwoord>
      <antwoord nummer="5">Het vormgeven van de eigen loopbaan vormt een wezenlijk onderdeel bij de ontwikkeling van het Flexibel Personeels Systeem. PeopleSoft beschikt over de mogelijkheden om de loopbaangegevens vast te leggen en de loopbaanontwikkeling te ondersteunen. </antwoord>
      <antwoord nummer="6">PeopleSoft is in 2004 defensiebreed ingevoerd. Bij de invoering zijn enkele tekortkomingen in het systeem zelf geconstateerd. Deze zijn meegenomen in een Integraal Verbeterplan, waarop ik hierna inga, en zijn inmiddels verholpen. Door het toenemende gebruik van PeopleSoft worden ook nu nog regelmatig verbetermogelijkheden opgemerkt. Deze verbeteringen kunnen binnen de daarvoor beschikbare exploitatieruimte worden gefinancierd. Bij de introductie van PeopleSoft is geconstateerd dat de beheerorganisatie nog niet volledig op haar taken was toegerust. Dat heeft geleid tot maatregelen ter verbetering van de beheerorganisatie. Verder zijn na de invoering van PeopleSoft tekortkomingen geconstateerd die niet met het systeem zelf, maar met de kwaliteit van het gebruik van het systeem te maken hebben. Daarbij ging het onder meer om de kwaliteit van de geregistreerde gegevens in PeopleSoft en de kwaliteit van het personeel dat betrokken is bij het invoeren van gegevens. Deze constateringen werden bevestigd door de Audit Dienst Defensie en ook de Algemene Rekenkamer stelde vast dat zich op dit terrein een «ernstige onvolkomenheid» voordeed. Defensie heeft dit punt zeer serieus genomen en heeft dit betrokken bij het Integraal Verbeterplan voor de kwaliteit van het gebruik van het systeem. Hierover bent u geïnformeerd in antwoorden op de kamervragen over het jaarverslag 2004 (30 100 X, nr. 7) en over het rapport van de Algemene Rekenkamer (30 100 X, nr. 8). Ten behoeve van het verbeteren van de beheerorganisatie en de eerste fase van het Integraal Verbeterplan die is gericht op de kwaliteit van de persoonsgegevens en de risico’s op het gebied van rechtmatigheid (die in december 2005 succesvol is afgesloten) is een bedrag van 11,6 miljoen euro uitgegeven. Met de thans lopende afsluitende tweede fase van het Integraal Verbeterplan die is gericht op de kwaliteit van het arbeidsplaatsenbeheer (het weergeven van de organisatie) is een bedrag van 8,5 miljoen euro gemoeid. Binnen het totaal van 20,1 miljoen euro is ook het eerder genoemde verhelpen van enkele tekortkomingen en aanvullende maatregelen voor interne controle in het systeem zelf meegenomen. </antwoord>
      <antwoord nummer="7">Met de introductie van PeopleSoft en de bijbehorende aanpassing in de personele bedrijfsvoering is in totaal 43,3 miljoen euro gemoeid. In de plannen was 45,6 miljoen euro begroot. Zoals in het antwoord op vraag 6 al is aangegeven is met het verhelpen van enkele tekortkomingen, de realisatie van het Integraal Verbeterplan en de verbetering van de beheerorganisatie in totaal 20,1 miljoen euro gemoeid. </antwoord>
      <antwoord nummer="8">Er is door de invoering van PeopleSoft geen informatie verloren gegaan. PeopleSoft vormt geen risico voor de invoering van het flexibele personeelssysteem; PeopleSoft biedt hiervoor juist de benodigde ondersteuning. </antwoord>
      <antwoord nummer="9">Systemen die gebruik maken van P&amp;O-gegevens, zoals SPEER, zijn inderdaad mede afhankelijk van de betrouwbaarheid van het personeelssysteem. PeopleSoft is de nieuwe bronadministratie van P&amp;O-gegevens voor Defensie. Bij PeopleSoft is er – na afronding van het Integraal Verbeterplan – sprake van een betrouwbaar en werkend P-systeem. In die zin is geen sprake van een risico voor de invoering van SPEER. </antwoord>
      <noten afkomstig="antwoord"/>
   </antwoorden>
</kvr>
