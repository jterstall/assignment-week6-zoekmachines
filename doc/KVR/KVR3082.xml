<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Adelmund (PvdA) over het schenden van de regels van de Wet Persoonsregistratie. (Ingezonden 17 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3082
</item>
         <item attribuut="Inhoud">Betreft vraag naar aanleiding van een publikatie in het tijdschrift Arbo &amp; Milieu over schending van de regels van de Wet persoonsregistraties door arbodiensten en verzekeraars.</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Persoonsregistratie RBA's</item>
         <item attribuut="Vindplaats">Kamervragen met antwoord 1995-1996, nr. 1126, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Adelmund</persoon>
         </item>
         <item attribuut="Datum_reaktie">1996-05-13</item>
         <item attribuut="Datum_indiening">1996-04-17</item>
         <item attribuut="Document-id">KVR3082</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2291" allpagenumbers="2291 2292" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1126" onderwerp="" indiendatum="1996-04-17">
         <vrager partij="PvdA" oorsprong="parlement">Adelmund</vrager>
         <vraagt-aan/>
      </vraagdata>
      <antwoorddata antwoorddatum="1996-05-13">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>, dat arbodiensten en verzekeraars de regels van de Wet Persoonsregistraties schenden? </vraag>
      <vraag nummer="2">Heeft de Registratiekamer recent in een brief aan werkgevers- en werknemersorganisaties, brancheverenigingen voor arbodiensten en bedrijfskundige diensten, uitvoeringsinstellingen en verzekeraars gewezen op de (wettelijke) regels voor de uitwisseling van (ziekte)gegevens over werknemers, zowel bij het sluiten van een particuliere verzekering als bij een ziekmelding? </vraag>
      <vraag nummer="3">Wensen particuliere verzekeringsmaatschappijen meer gegevens over ziekte en ziekteverzuim van de werknemers dan de wetgeving toelaat? </vraag>
      <vraag nummer="4">Op welke wijze wordt toezicht gehouden op de wetsconforme uitvoering van de regels inzake privacybescherming en vertrouwelijkheid van medische gegevens bij de particuliere verzekering van de kosten van ziekteverzuim? </vraag>
      <noten afkomstig="vraag">
         <noot nummer="1">Arbo &amp; Milieu, april 1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Er zijn wettelijke beperkingen aan de gegevens die de werkgever en de arbodienst zonder toestemming van de betrokken werknemer aan de verzekeraar mogen verstrekken en aan hetgeen de werknemer verplicht is te verstrekken. De werknemer is geen partij bij de zogenaamde ziekengeldverzekering die zijn werkgever eventueel met een particuliere verzekeraar heeft gesloten en heeft daarom ook geen rechtstreekse verplichtingen jegens de verzekeraar. De registratie van de werkgever mag geen medische gegevens bevatten. Voorzover de werkgever daar toch, op grond van hetgeen de werknemer hem verschaft heeft, over beschikt, mag hij daarover buiten schriftelijke toestemming van de werknemer geen informatie aan derden verstrekken. Voor de arbodienst, die wel een registratie met medische gegevens zal bezitten, geldt hetzelfde ingevolge de WPR. Bovendien is daarop het medisch beroepsgeheim van toepassing en de KNMG-code beheer en verkeer sociaal-medische gegevens. Over de informatieverstrekking door arbodiensten aan verzekeraars is bovendien een overeenkomst gesloten tussen de Branche Organisatie Arbodiensten en het Verbond van Verzekeraars, die partijen ter toetsing hebben voorgelegd aan de Registratiekamer. De verzekeraar beschikt derhalve buiten schriftelijke toestemming van de betrokken werknemer in het algemeen niet over persoonlijke gegevens en in het bijzonder niet over medische. Ik heb geen inzicht in de mate waarin verzekeraars ondanks de genoemde beperkingen feitelijk wel persoonsgegevens vragen. In het ene bekend geworden geval, waarnaar ook verwezen wordt in het onder 1 genoemde artikel, heeft de betrokken maatschappij na aangeschreven te zijn door de Registratiekamer, zijn beleid gewijzigd. Ook het Verbond van Verzekeraars is zeer alert op het gedrag van haar leden in dit kader. De WPR stelt ook beperkingen aan het gebruik van persoonsgegevens die een verzekeraar met inachtneming van het voorgaande bij de uitvoering van een ziekengeldverzekering eventueel toch heeft verkregen. Deze mogen niet aangewend worden ten behoeve van een ander doel, zoals bijvoorbeeld de risico-inschatting voor een andere verzekering, bijvoorbeeld een levensverzekering. Deze regel is bovendien vastgelegd in een modelreglement van het Verbond van Verzekeraars. </antwoord>
      <antwoord nummer="4">De arbodiensten worden in het kader van de certificatie nauwgezet getoetst op beheer en verkeer van persoonsgegevens. Het gaat daarbij niet alleen om de aanwezigheid van een reglement, maar ook om de inhoud daarvan, zoals bijvoorbeeld de vraag of goed geregeld is dat alleen die personen binnen de dienst voor wie dat voor hun functie strikt noodzakelijk is, toegang hebben tot deze gegevens. Getoetst wordt ook de wijze waarop toestemming van de betrokken werknemers wordt verkregen voor registratie en voor eventuele verstrekking aan derden van medische gegevens alsmede de wijze waarop de werknemers hierover worden voorgelicht. Van belang is in dit kader ook dat van arbodiensten een deugdelijke klachtenregeling wordt verlangd. Eventuele klachten die het Projectbureau Certificatie hierover bereiken worden meegenomen bij de jaarlijkse hercontrole van de diensten. Gebreken die in het kader van de certificatietoetsen op het terrein van gegevensbeheer en -verkeer worden geconstateerd, worden hoog opgenomen en van de diensten wordt verlangd dat zij die op de kortste termijn verhelpen. Het toezicht op de naleving van de WPR berust bij de Registratiekamer. De kamer bevordert, zoals ondermeer blijkt uit de onder 3 genoemde brief, door gerichte voorlichting de naleving van de wet. Voorts treedt de kamer op naar aanleiding van concrete klachten. Daarvan is overigens op dit terrein tot nu toe maar weinig sprake. </antwoord>
      <noten afkomstig="antwoord"/>
   </antwoorden>
</kvr>
