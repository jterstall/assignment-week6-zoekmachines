<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid, dhr. Hoogervorst, over het overtreden van de Wet op de Medische Keuringen (Ingezonden 14 maart 2000); Antwoord</item>
         <item attribuut="Bestand">34Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11667
</item>
         <item attribuut="Inhoud">Vragen over het niet naleven van de Wet op de Medische Keuringen door verzekeraars en door werkgevers bij sollicitatieprocedures.</item>
         <item attribuut="Rubriek">Bedrijfsleven en industrie (Bank- en verzekeringswezen) Gezondheidszorg (Ziekten en ziektepreventie) Inkomen en rechtspositie (Werving en selectie)</item>
         <item attribuut="Trefwoorden">Medische keuringen Sollicitaties Verzekeringsmaatschappijen Werving en selectie</item>
         <item attribuut="Vindplaats">Kamervragen met antwoord 1999-2000, nr. 1255, Tweede Kamer</item>
         <item attribuut="Vraagnr_bij_indiening">2990008290</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-05-12</item>
         <item attribuut="Datum_indiening">2000-03-14</item>
         <item attribuut="Document-id">KVR11667</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2813" allpagenumbers="2813 2814 2815" vetnummer="2990008290" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11667" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1255" onderwerp="" indiendatum="2000-03-14">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="12 mei 2000), zie ook Aanhangsel Handelingen nr. 1058, vergaderjaar 1999–2000">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Sociale Zaken en Werkgelegenheid, dhr</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de bevindingen van onderzoekers van het Academisch Medisch Centrum in Amsterdam inzake het overtreden van de Wet op de medische keuringen door verzekeraars bij mensen met familiaire hypercholesteromie? <voetnoot nummer="1"/>
      </vraag>
      <vraag nummer="2">Bent u het met de onderzoekers eens dat de verzekeraars ten onrechte in een aantal gevallen de uitkomsten van het erfelijkheidsonderzoek een rol hebben laten spelen? </vraag>
      <vraag nummer="3">In hoeverre heeft u inzicht hoe de Wet op medische keuringen wordt nageleefd, mede gezien de eerdere berichten van het Breed Platform Verzekerden en werk als zou 58% van de sollicitanten die het vorig jaar met de helpdesk belden op een of andere manier geconfronteerd zijn geweest met een medische aanstellingenkeuring, veelal in de vorm van gezondheidsvragenlijsten of vragen over gezondheid tijdens het sollicitatiegesprek? </vraag>
      <vraag nummer="4">Denkt u dat de recent overeengekomen sollicitatiecode van de Stichting van de Arbeid de vragen over gezondheid tijdens sollicitatiegesprekken, voldoende zal tegengaan? Op welke manier controleert u dit? </vraag>
      <vraag nummer="5">Acht u gezien de signalen onder andere van het AMC en gezien de toenemende mogelijkheden van genetisch onderzoek, een betere controle op de naleving van de Wet op de medische keuringen noodzakelijk? Bent u hiertoe bereid? Zo ja, welke maatregelen gaat u treffen? </vraag>
      <vraag nummer="6">Bent u met de onderzoekers van het AMC van mening dat een betere voorlichting over de Wet op de medische keuringen in relatie met erfelijke ziekten aan patiënten en verzekeraars noodzakelijk is? Zo ja, hoe gaat u dit organiseren? </vraag>
      <noten afkomstig="vraag">
         <noot nummer="1" datum="2000-03-10" bron="Volkskrant">Volkskrant, 10 maart 2000</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Harrewijn, ingezonden 14 maart 2000. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Bij het aanvragen van een levensverzekering of een arbeidsongeschiktheidsverzekering vult een aspirant-verzekeringsnemer een aanvraagformulier in. Mocht de verzekeraar daartoe aanleiding zien, dan ontvangt de verzekeringsnemer vervolgens het verzoek om een gezondheidsverklaring in te vullen. Voor pensioenverzekeringen geldt dit alleen in de omstandigheid bedoeld in artikel 4, derde lid, WMK. Een dergelijk verzoek vindt altijd plaats als het verzekerd bedrag de grenzen overschrijdt die zijn genoemd in artikel 5, tweede lid <voetnoot nummer="1"/>met inachtneming van het gestelde in de WMK. Voor de aspirant-verzekeringsnemer bestaat een mededelingsplicht; hij dient de vragen naar waarheid te beantwoorden. In de situaties als omschreven in artikel 5, eerste lid, en artikel 6 van de WMK gelden de volgende uitzonderingen. Als een familielid lijdt aan (of is overleden aan) een ernstige onbehandelbare erfelijke ziekte hoeft de aspirant-verzekeringsnemer dit niet te vermelden. Als het gaat om een verzekering onder de vragengrens hoeft de aspirant-verzekeringsnemer resultaten van eerder op erfelijkheid betrekking hebbend onderzoek, bij hemzelf of bij familieleden, evenmin te vermelden. In geen geval mag de verzekeraar verlangen dat de aspirant-verzekeringsnemer een erfelijkheidsonderzoek ondergaat. Bij een levensverzekering of een arbeidsongeschiktheidsverzekering brengt een hoog cholesterolgehalte voor de verzekeraar een objectief risico mee. Als de aspirant-verzekeringsnemer op het aanvraagformulier invult dat hij een hoog cholesterolgehalte in zijn bloed heeft, of als de verzekeringsarts dat in het bloed zelf constateert, is voor de verzekeraar onbekend of een erfelijke factor in het spel is. Erfelijke achtergronden kunnen immers slechts door middel van chromosomenonderzoek worden bepaald; en dat doen verzekeraars niet. De ontwikkeling van familiaire hypercholesterolemie (FH) kan bij de meeste patiënten door middel van geneesmiddelen in evenwicht worden gehouden, bij sommigen echter niet. Of er sprake is van een ernstige erfelijke ziekte of een niet-ernstige erfelijke ziekte is op dit moment niet in zijn algemeenheid te beantwoorden. De vraag of mensen met een erfelijk bepaald verhoogd cholesterolgehalte bescherming verdienen in de geest van artikel 5, eerste lid, van de WMK, is dan ook niet eenduidig te beantwoorden. De WMK geeft partijen de ruimte te komen tot zelfregulering over onder andere de vraag welke ziekten vallen onder de bescherming van artikel 5, eerste lid, WMK. De WMK schrijft voor dat indien de beoogde zelfregulering niet binnen drie jaar tot stand komt, een aantal onderwerpen bij amvb geregeld wordt. Deze zelfregulering is nog niet tot stand gekomen. De bevindingen van het AMC zijn voor mij aanleiding om nader te laten onderzoeken of FH aangemerkt dient te worden als een ernstige erfelijke ziekte in de zin van artikel 5, eerste lid WMK, waar de verzekeraar geen vragen over mag stellen (zie in dit verband ook artikel 7 WMK). Ik zal u over de uitkomsten van dit onderzoek zo spoedig mogelijk berichten. </antwoord>
      <antwoord nummer="3">Vanaf 1 januari 1998 is de Wet op de Medische Keuringen (WMK) van kracht. Sinds de invoering van deze wet mogen werkgevers alleen aanstellingskeuringen laten verrichten als aan de functie bijzondere eisen van medische geschiktheid kunnen worden gesteld. Daarbij worden ook schriftelijke en mondelinge gezondheidsverklaringen aangemerkt als een medische keuring. De WMK geeft werkgevers, werknemers en artsenorganisaties drie jaar de tijd (dus tot 1 januari 2001) om zowel over deze criteria voor deze aanstellingskeuringen als de oprichting van een onafhankelijke klachtencommissie afspraken te maken. Over de naleving van deze wet beschik ik naast gegevens van het Breed Platform Verzekerden en Werk ook over de resultaten van in opdracht van Staatssecretaris Hoogervorst uitgevoerd onderzoek onder werkgevers. Uit dit longitudinale representatieve onderzoek blijkt dat sinds de invoering van de WMK het aantal bedrijven dat medische keuringen toepast afgenomen is. In 1998 liet 10% van de bedrijven met nieuw personeel een medische keuring (inclusief gezondheidsverklaring) uitvoeren. In 1996 werden nog in 16% van de bedrijven medische keuringen toegepast. Deze tendens beschouwt het kabinet als positief. Het kabinet is van plan de ontwikkelingen hieromtrent te blijven volgen. Dit gebeurt onder meer met een reeds gestart evaluatie-onderzoek naar de effecten van de WMK. Verder heeft het Verbond van Verzekeraars op verzoek van Staatssecretaris Hoogervorst in 1998 een enquête gehouden onder zijn leden over de vraag of zij in reactie op de WMK wijzigingen hebben aangebracht in hun aanbod. Staatssecretaris Hoogervorst heeft u hierover geïnformeerd bij brief van 13 juli 1999. </antwoord>
      <antwoord nummer="4">De in overleg met de Stichting van de Arbeid opgestelde Sollicitatiecode van de Nederlandse Vereniging voor Personeelbeleid (NVP) bevat basisregels, fatsoensnormen over de bejegening, die arbeidsorganisaties in acht behoren te nemen bij de werving en selectie ter vervulling van vacatures. Aan deze code is een klachtenregeling bij het NVP gekoppeld. In de Sollicitatiecode wordt verwezen naar het door de Centrale organisaties van werkgevers werknemers, patiënten/consumenten, artsen en arbodiensten ondertekende Protocol aanstellingskeuringen als richtsnoer voor het handelen bij aanstellingskeuringen. Klachten wegens een inbreuk op een wettelijke regeling worden echter niet in behandeling genomen. De klager wordt dan gewezen op de mogelijkheid zijn klacht voor te leggen aan de rechter, respectievelijk, als het wettelijk verboden discriminatie betreft, aan de Commissie Gelijke Behandeling. In 2001 zal voor het terrein van aanstellingskeuringen verwezen kunnen worden naar de onafhankelijke klachtencommissie voor aanstellingskeuringen. Het kabinet heeft tot de oprichting hiervan besloten, nadat het bedrijfsleven via de Stichting van de Arbeid heeft laten weten geen kans te zien om op dit punt tot zelfregulering te komen. </antwoord>
      <antwoord nummer="5">Bij deze wet heeft de wetgever ervoor gekozen geen actief handhavingsbeleid te voeren. Voor klachten over medische keuringen voor levensverzekeringen, arbeidsongeschiktheidsverzekeringen of pensioenen kan men terecht bij de Ombudsman Levensverzekeringen, de Ombudsman Schadeverzekeringen respectievelijk de Ombudsman Pensioenen. De WMK spoort partijen aan een onafhankelijke klachtencommissie in te stellen, waar een aspirant-verzekeringsnemer of sollicitant terecht kan met klachten over medische keuringen. De betrokken representatieve organisaties hebben in de WMK een termijn van drie jaar gekregen om hierover tot afspraken te komen. Het Verbond voor Verzekeraars heeft met zijn brief van 29 juni 1999 aangegeven het initiatief te willen nemen voor het tot stand brengen van een klachtenregeling voor verzekeringskeuringen. In mijn reactie daarop van 18 april 2000 heb ik enkele voorwaarden daarvoor geformuleerd (zie bijlage). De Stichting van de Arbeid heeft, zoals bekend, laten weten af te zien van zelfregulering met betrekking tot aanstellingskeuringen. Staatssecretaris Hoogervorst heeft u toegezegd, om door middel van een amvb ex artikel 14 van de WMK een onafhankelijke klachtencommissie per 1 januari 2001 tot stand te brengen. Ik merk op dat thans TNO Arbeid in opdracht van Staatssecretaris Hoogervorst en mij de evaluatie van de WMK uitvoert. Wij zien met belangstelling uit naar de resultaten daarvan. Het bovenstaande neemt niet weg dat het in voorkomende gevallen aan de rechter is om een uitspraak te doen of een bepaalde gedraging in strijd met de wet is of niet dan wel daarvoor een schadevergoeding toe te kennen. </antwoord>
      <antwoord nummer="6">De overheid geeft op dit moment reeds uitgebreide voorlichting over de WMK ook in relatie tot erfelijke ziekten. Deze voorlichting zal worden geactualiseerd als daartoe aanleiding bestaat. Zo zal de overheid voorlichting geven over de door de overheid op te richten klachtencommissie voor aanstellingskeuringen. </antwoord>
      <noten afkomstig="antwoord">
         <noot nummer="1">Voor levensverzekeringen als het verzekerd bedrag hoger is dan driehonderdduizend gulden</noot>
      </noten>
   </antwoorden>
</kvr>
