<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretarissen van Volkshuisvesting, Ruimtelijke Ordening en Milieubeheer en Volksgezondheid, Welzijn en Sport over aanpassing van woningen voor ouderen. (Ingezonden 29 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8304
</item>
         <item attribuut="Rubriek">Volkshuisvesting (Bejaardenhuisvesting)</item>
         <item attribuut="Trefwoorden">Ouderenwoningen</item>
         <item attribuut="Vindplaats">Kamervragen met antwoord 1998-1999, nr. 432, Tweede Kamer</item>
         <item attribuut="Vraagnr_bij_indiening">2989902330</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-12-04</item>
         <item attribuut="Datum_indiening">1998-10-29</item>
         <item attribuut="Document-id">KVR8304</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="881" allpagenumbers="881 882" vetnummer="2989902330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8304" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="432" onderwerp="" indiendatum="1998-10-29">
         <vrager partij="SP" oorsprong="parlement">Poppe</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-12-4">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Kent u het artikel «Brabantse woning ongeschikt voor oudere» <voetnoot nummer="1"/>en de rapportage over het project «Blijvend thuis in Eigen Huis»? <voetnoot nummer="2"/>
      </vraag>
      <vraag nummer="2" voetnoot="3">Geeft de conclusie dat van de vijfhonderd onderzochte woningen er niet één zonder aanpassingen geschikt is voor ouderen die in hun huis willen blijven wonen, u aanleiding om de beleidsvoornemens van uw voorganger <voetnoot nummer="3"/>te herzien of aan te vullen? </vraag>
      <vraag nummer="3">Hoe beoordeelt u de suggestie van de onderzoekers om de bestaande Opplus-regeling van de Stuurgroep Experimenten Volkshuisvesting zodanig aan te passen, dat deze geschikter wordt voor woningaanpassing door eigenaar-bewoners? </vraag>
      <vraag nummer="4">Als u deze suggestie niet volgt, ziet u dan andere mogelijkheden, bijvoorbeeld in de fiscale sfeer? </vraag>
      <vraag nummer="5">Is het, gezien de ervaringen bij dit project, niet wenselijk meer faciliteiten te ontwikkelen voor het collectief beheren van individuele koopwoningen? </vraag>
      <noten afkomstig="vraag">
         <noot nummer="1" datum="1998-10-20" bron="Trouw">Trouw, 20 oktober 1998</noot>
         <noot nummer="2">PON, in opdracht van Stuurgroep Experimenten Volkshuisvesting, Tilburg, oktober 1998</noot>
         <noot nummer="3" documenttype="Kamerstuk" kamerstuk-id="24 508" documentnummer="34">Kamerstuk 24 508, nr. 34</noot>
      </noten>
   </vragen>
   <antwoorden aantal="5">
      <antwoord nummer="1">Ja, het artikel in Trouw van 20 oktober 1998 is mij bekend. Ook heb ik kennis genomen van de concept rapportage van het project «Blijvend thuis in Eigen Huis». </antwoord>
      <antwoord nummer="2">De conclusie dat alle geïnventariseerde (eigen) woningen ten minste één aspect bevatten, waardoor de woning in feite ongeschikt is voor bewoning door ouderen, verbaast mij niet. Bij de bouw van de woningen zo’n 20 jaar geleden werd met dergelijke aspecten nog vrijwel geen rekening gehouden. Thans wordt door marktpartijen bij de bouw van nieuwe woningen meer aandacht geschonken aan de specifieke wensen en behoeften van ouderen. Ook is een aantal eisen opgenomen in het Bouwbesluit, waardoor de woningen in principe geschikter zijn voor ouderen en eenvoudiger zijn aan te passen aan de behoeften van ouderen en mensen met een lichte handicap. Voor het geschikter maken van reeds bestaande woningen voor ouderen en mensen met een lichte handicap zijn stimuleringssubsidies beschikbaar gesteld. Zo is er een tijdelijke stimuleringssubsidie voor het aanbrengen van liften bij bestaande woningen (inmiddels beëindigd; er loopt thans een evaluatie-onderzoek) en in december 1997 is een verbreding gegeven aan het lopende experiment «opplussen van bestaande woningen», door het beschikbaar stellen van f 16,5 miljoen. Ook kan gewezen worden op de mogelijkheden van de Wet voorzieningen gehandicapten en de Regeling Ziekenfondsraad subsidiëring woningaanpassing gehandicapten 1994 voor het aanpassen van bestaande woningen. Deze maatregelen zijn in meer of mindere mate ook gericht op eigen woningen. Aanvullend hierop heb ik het voornemen, zoals ik zeer recent aan de voorzitter van de vaste commissie voor Volkshuisvesting, Ruimtelijke Ordening en Milieubeheer van de Tweede Kamer heb gemeld, te onderzoeken of de per 1 januari 1999 in werking tredende Nationale Hypotheekgarantie (NHG) voor kwaliteitsverbetering uitgebreid kan worden tot woningaanpassing. Ik zal hiertoe in overleg treden met het bestuur van de Stichting waarborgfonds eigen woningen (WEW). Op dit moment zie ik geen directe aanleiding het ingezette beleid ten aanzien van de huisvesting van ouderen, zoals ondermeer neergelegd in de brief over ouderenhuisvesting van juni 1997, aan te vullen of te herzien. Wel realiseer ik mij dat het eigen woningbezit onder ouderen de komende jaren zal groeien (als gevolg van het zogenaamde cohort-effect, eigen-woningbezitters van nu verouderen) en dat de consequenties van deze ontwikkeling nauwgezet zullen moeten worden gevolgd. Of er aanleiding is voor beleidswijziging zal moeten blijken uit de beleidsevaluaties, die in het kader van de Nota Wonen in de 21e eeuw worden gehouden. Op basis hiervan kan ik een completer beeld schetsen van de voortgang met betrekking tot de opgave op het terrein van de ouderenhuisvesting en daaruit conclusies trekken. </antwoord>
      <antwoord nummer="3">Een aanpassing van de voorwaarden van het opplusexperiment acht ik niet wenselijk. De in december 1997 met de SEV gesloten opplusovereenkomst biedt in principe ook aan eigenaar-bewoners de mogelijkheid om mee te doen met het opplusexperiment. Het opplusexperiment is nadrukkelijk tijdelijk van karakter: het beschikbare budget is naar opgave van de SEV reeds uitgeput. Ook met het oog hierop ligt aanpassing van voorwaarden niet voor de hand. </antwoord>
      <antwoord nummer="4">Een extra mogelijkheid in de fiscale sfeer voor eigenaar-bewoners past niet in het kabinetsbeleid om de aftrekposten in het kader van de inkomstenbelasting te verminderen. De eigenaar-bewoner kan wel gebruik maken van de bestaande aftrekmogelijkheid, te weten het aftrekken van de kosten van het aantrekken van de lening alsmede de rentelasten voor de kosten van het opplussen. </antwoord>
      <antwoord nummer="5">Ik acht het niet wenselijk meer faciliteiten te ontwikkelen voor het collectief beheren van individuele koopwoningen. De individuele koopwoning is immers primair de verantwoordelijkheid van de eigenaar-bewoner zelf. Het collectief beheren van koopwoningen betekent overigens ook niet dat individuele woningen (moeten) worden opgeplust. </antwoord>
      <noten afkomstig="antwoord"/>
   </antwoorden>
</kvr>
