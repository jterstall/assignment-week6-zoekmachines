<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koopmans (CDA) aan de staatssecretaris van Volkshuisvesting, Ruimtelijke Ordening en Milieubeheer over de gevolgen van het Verpakkingenbesluit voor winkeliers en kleine ondernemers. (Ingezonden 20 maart 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25289
</item>
         <item attribuut="Inhoud">De ondergrens voor de verplichting tot monitoren en registreren van de hoeveelheid gebruikt verpakkingsmateriaal zou fors verhoogd moeten worden, zodat de administratieve lasten voor het winkeliers en kleine ondernemers verlaagd kan worden.</item>
         <item attribuut="Rubriek">Bedrijfsleven en industrie (Midden- en kleinbedrijf) Consument (Verpakkingen) Staats- en bestuursrecht (Wetgeving)</item>
         <item attribuut="Trefwoorden">Administratieve lasten Midden- en kleinbedrijf Verpakkingen</item>
         <item attribuut="Vindplaats">Kamervragen met antwoord 2005-2006, nr. 1200, Tweede Kamer</item>
         <item attribuut="Vraagnr_bij_indiening">2050609900</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans</persoon>
         </item>
         <item attribuut="Datum_reaktie">2006-04-03</item>
         <item attribuut="Datum_indiening">2006-03-20</item>
         <item attribuut="Document-id">KVR25289</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2557" allpagenumbers="2557 2558" vetnummer="2050609900" code="0506tkkvr1200" lopendefooter="Tweede Kamer, vergaderjaar 2005–2006, Aanhangsel" filenaam="KVR25289" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1200" onderwerp="" indiendatum="2006-03-20">
         <vrager partij="CDA" oorsprong="parlement">Koopmans</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-04-3">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Waarom moeten ook winkeliers en andere kleine ondernemers de hoeveelheid verpakkingsmateriaal die zij gebruiken, registreren? </vraag>
      <vraag nummer="2">Past deze toepassing van het Verpakkingenbesluit binnen het streven naar vermindering van administratieve lasten? </vraag>
      <vraag nummer="3">Bent u bereid de ondergrens voor de verplichting tot monitoren en registeren fors te verhogen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De EU-richtlijnen verpakkingen 94/62 en 2004/12 bepalen dat lidstaten regelgeving moeten maken waarin ze de in deze richtlijn vastgestelde bepalingen moeten implementeren. In de richtlijnen is een definitie en nadere toelichting opgenomen van het begrip verpakkingen. Daarnaast is de lidstaat gehouden om bepaalde hoeveelheden recycling en overige nuttige toepassing van gebruikte verpakkingen te realiseren. Deze verplichtingen zijn in Nederland geïmplementeerd in het Besluit beheer verpakkingen en papier en karton van 24 maart 2005 dat bij Besluit van 10 juni 2005 per 1 januari 2006 gedeeltelijk in werking is getreden. In eerstgenoemd besluit is bepaald dat de producent/importeur uiterlijk op 1 april a.s. moet meedelen hoe hij aan de verplichtingen van het Besluit gaat voldoen. Ik heb het bedrijfsleven met mijn brief van 10 maart jl. attent gemaakt op deze verplichtingen. Voor de adressen heb ik gebruik gemaakt van gegevens van de Kamers van Koophandel. In de adresbestanden zijn ook bedrijven en organisaties opgenomen die niet of nauwelijks verpakkingen gebruiken. Ook blijkt de brief niet voor iedereen duidelijk te zijn. Ik begrijp dan ook heel goed dat er bedrijven en organisaties zijn die vinden dat ze deze brief ten onrechte hebben ontvangen. Ik heb in een tweede brief van 24 maart jl. de betreffende bedrijven en organisaties geadviseerd indien zij minder dan 15.000 kilo verpakkingen per jaar op de markt brengen, voorlopig niets te doen en nader bericht van de branche-organisatie af te wachten. Omdat ik me realiseer dat het voor iedereen van belang is dat de uitvoering in de praktijk zo makkelijk mogelijk moet zijn, heb ik namelijk in overleg met het bedrijfsleven gezocht naar zo eenvoudig mogelijke oplossingen. Uit overleg met de collectieve organisatie voor verpakkingen van het bedrijfsleven (NEDVANG) is gebleken dat deze organisatie overlegt met verschillende product- en bedrijfschappen en brancheorganisaties over collectieve aansluiting van alle bedrijven die minder dan 15.000 kilo verpakkingen per jaar op de markt brengen. Dat maakt het voor deze bedrijven mogelijk om tegen geringe kosten aan de verplichtingen te voldoen zonder dat deze bedrijven thans actie hoeven te ondernemen. Deze organisatie kan dan ook zorgen voor het jaarlijkse verslag van de feitelijke uitvoering. </antwoord>
      <antwoord nummer="2">Zoals ik bij het antwoord op vraag 1 heb aangegeven vloeien de voorschriften voort uit Europese verplichtingen. De administratieve lasten die hiermee samenhangen zijn, indien men zich net als elders in Europa, aansluit bij een collectieve organisatie gering. Juist daarom is de oplossing genoemd in het eerste antwoord van belang. </antwoord>
      <antwoord nummer="3">De richtlijnen verpakkingen richten zich primair op het behalen van doelstellingen door lidstaten en stellen geen grenzen waaronder een bedrijf niet aan de verplichtingen behoeft te voldoen. Zoals ik in vraag 1 heb aangegeven wordt gestreefd naar collectiviteiten waardoor er in de praktijk ook voor de kleinere bedrijven geen problemen hoeven te ontstaan. De brieven van 10 maart en 24 maart heb ik als bijlage bijgevoegd. Deze brieven heb ik daarnaast ook separaat aan uw Kamer ter informatie toegezonden. </antwoord>
      <noten afkomstig="antwoord"/>
   </antwoorden>
</kvr>
