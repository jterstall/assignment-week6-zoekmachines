<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over gevolgen van geluidsoverlast voor de gezondheid. (Ingezonden 8 augustus 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3688
</item>
         <item attribuut="Inhoud">Vragen betreffen de gevolgen van geluidsoverlast in steden en woongebieden, als gevolg van industrie-, vliegtuig- of verkeerslawaai, en de te nemen maatregelen om de gevolgen voor de gezondheid te beperken.</item>
         <item attribuut="Rubriek">Milieu (Geluidhinder)</item>
         <item attribuut="Trefwoorden">Geluidhinder Gezondheidszorg</item>
         <item attribuut="Vindplaats">Kamervragen met antwoord 1996-1997, nr. 28, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1996-09-19</item>
         <item attribuut="Datum_indiening">1996-08-08</item>
         <item attribuut="Document-id">KVR3688</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 55" allpagenumbers="1 55 56" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="28" onderwerp="" indiendatum="1996-08-8">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="19 september 1996), zie ook Aanhangsel Handelingen nr. 1646, Vergaderjaar 1995–1996">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van (Verkeer en Waterstaat) en (Volksgezondheid, Welzijn en Sport)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten, dat geluidsoverlast naast een bedreiging van de gezondheid ook dodelijke gevolgen kan hebben? <voetnoot nummer="1"/>
      </vraag>
      <vraag nummer="2">Kunt u aangeven in welke woongebieden of steden als gevolg van industrie-, vliegtuig- en verkeerslawaai sprake is van geluidsoverlast van meer dan 65 decibel etmaalgemiddelde? Zo ja, hoeveel mensen wonen er in gebieden met een dergelijke geluidsbelasting? </vraag>
      <vraag nummer="3">In welke gevallen zijn maatregelen getroffen om de geluidsoverlast tot beneden de 65 decibel te brengen en in welke gevallen niet? </vraag>
      <vraag nummer="4">Op welke termijn zijn, met het huidige beleid en de huidige investeringen gericht op het terugdringen van geluidsoverlast, situaties met een geluidsbelasting van boven de 65 decibel gesaneerd? </vraag>
      <vraag nummer="5">Zijn de gegevens aanleiding om het beleid aan te scherpen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Overigens wil ik opmerken dat bedreiging van de gezondheid en dodelijke gevolgen niet los van elkaar, maar meer in elkaars verlengde moeten worden gezien. Bedoelde berichten spreken immers over een statistische aantoonbare toename van het sterftecijfer en niet zozeer over acuut overlijden. </antwoord>
      <antwoord nummer="2" voetnoot="1">In vrijwel alle stedelijke gebieden komen dergelijke hoge geluidsbelastingen voor, waarbij de grote steden verhoudingsgewijs wat meer hogere geluidsbelastingen tellen. Volgens het TNO-rapport «Geluid en geurbelasting en lokale luchtverontreiniging in Nederland» waren er in 1993 7% van de woningen blootgesteld aan een geluidsbelasting van meer dan 65 dB(A) ten gevolge van wegverkeerslawaai, en 1% ten gevolge van treinlawaai. Voor luchtvaartlawaai en industrielawaai zijn de aantallen (veel) kleiner. Van deze ca. 480.000 woningen zijn er – stand 1993 – 95.500 al gesaneerd, komen er nog ca. 350.000 in aanmerking voor sanering op grond van de huidige regelingen en is het restant na 1983 gebouwd onder het regime van de wet geluidhinder en/of Bouwbesluit en zijn dus al voorzien van adequate akoestische voorzieningen. De Gezondheidsraad heeft in haar advies «Geluid en Gezondheid» (advies nr. 15, 1994) een schatting gemaakt van de mate van voorkomen van allerlei effecten van lawaai in de Nederlandse bevolking. Dit advies is de Kamer tezamen met mijn standpunt daarover toegezonden op 28-8-1995 <voetnoot nummer="1"/>. Te uwer informatie is dit standpunt bij dit antwoord gevoegd. </antwoord>
      <antwoord nummer="3">In het Milieuprogramma wordt jaarlijks melding gemaakt van de voortgang van de sanering. Het saneringsprogramma is in 1986 – formeel – gestart. Gemiddeld worden er ca. 11.000 woningen per jaar gesaneerd. Hoewel het streven is om door middel van bronmaatregelen en afscherming de geluidsbelasting tot onder de 65 dB(A) terug te brengen, is dit niet in alle gevallen mogelijk. Bij industrielawaai wordt een relatief groot deel door bronmaatregelen opgelost, bij railverkeer ca. 50% door afscherming en bij wegverkeer in ca. 30% door afscherming. Het overige geschiedt, net als bij luchtvaartlawaai, door gevelisolatie. Daarmee wordt in ieder geval een aanvaardbaar binnenniveau bereikt. </antwoord>
      <antwoord nummer="4">Voor industrielawaai geldt dat in de bestuursovereenkomst met de provincies is afgesproken dat in 2003 de sanering afgerond zal zijn. De saneringsprogramma’s dienen eind 1997 gereed te zijn. De primaire aanpak is het treffen van bron – en afschermende maatregelen. Voor een belangrijk deel van de woningen – afhankelijk van het type bron, zie het antwoord op vraag 3 – zal dit type maatregelen niet mogelijk zijn en zal via het treffen van gevelmaatregelen de hinder beperkt worden. Voor 2004 dienen in ieder geval de saneringsgevallen weg – en railverkeerslawaai opgelost te zijn. Uit een, nog niet geheel afgeronde, landelijke inventarisatie, gebaseerd op opgaven van de gemeenten, blijkt het hierbij om nog circa 70.000 woningen vanwege wegverkeerslawaai en 20.000 vanwege railverkeerslawaai te gaan. Voor een gedeelte van de urgente saneringsgevallen zullen de maatregelen pas uiterlijk in 2010 getroffen zijn. Het betreft hier saneringsgevallen die gelijktijdig met ingrepen in de infrastructuur door Rijkswaterstaat en de Nederlandse Spoorwegen worden aangepakt en waar de planning van het betreffende infrastructuurproject na 2003 gepland is. Ook bij luchtvaartlawaai wordt een omvangrijk saneringsprogramma uitgevoerd. De bulk van de woningen boven de 40 KE ligt bij Schiphol en bij de militaire vliegvelden. De tweede fase van de isolatie rond Schiphol (ca. 8000 woningen) zal rond 2003 zijn afgerond, bij de militaire vliegvelden mogelijk al eerder. </antwoord>
      <antwoord nummer="5">Hoewel een verdere aanscherping nu niet voorzien wordt, dient de geluidhinderbestrijding met kracht te worden voortgezet, zoals verwoord in mijn reactie op het advies van de Gezondheidsraad. In het kort komt het advies erop neer dat de Raad in 1971 constateerde dat geluid een volksgezondheidprobleem van grote omvang is, en dat dat feitelijk nog zo is. Slechts indien de huidige grenswaarden strikt in acht worden genomen, zo stelt de Raad, kunnen ernstige gezondheidsproblemen voorkomen worden. </antwoord>
      <noten afkomstig="antwoord">
         <noot nummer="1">VROM-95-481</noot>
      </noten>
   </antwoorden>
</kvr>
