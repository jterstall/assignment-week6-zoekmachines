<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over het leeftijdscriterium in woonruimteverordeningen. (Ingezonden 1 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12729
</item>
         <item attribuut="Inhoud">Vragen naar aanleiding van de uitzending van VARA's Kassa op 28 oktober 2000, over de wijze waarop in de regio Kennemerland-Zuid het leeftijdscriterium wordt toegepast bij de woonruimteverdeling.</item>
         <item attribuut="Rubriek">Volkshuisvesting (Huurwoningen) Volkshuisvesting (Woonruimteverdeling)</item>
         <item attribuut="Trefwoorden">Huurwoningen Woonruimteverdeling</item>
         <item attribuut="Vindplaats">Kamervragen met antwoord 2000-2001, nr. 350, Tweede Kamer</item>
         <item attribuut="Vraagnr_bij_indiening">2000101810</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-12-04</item>
         <item attribuut="Datum_indiening">2000-11-01</item>
         <item attribuut="Document-id">KVR12729</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="725" allpagenumbers="725 726" vetnummer="2000101810" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12729" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="350" onderwerp="" indiendatum="2000-11-1">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-12-4">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de uitzending van VARA’s Kassa <voetnoot nummer="1"/>inzake de woonruimteverdeling in de regio Kennemerland-Zuid? </vraag>
      <vraag nummer="2">Acht u de wijze waarop in de regio Kennemerland-Zuid, maar ook in andere regio’s, zoals het Gooi, het leeftijdscriterium wordt toegepast bij de woonruimteverdeling in overeenstemming met de uitgangspunten van de Huisvestingswet en andere relevante wetgeving? Zo neen, wat gaat u doen om aan deze situatie een einde te maken? Zo ja, op grond van welke volkshuisvestelijke argumenten wordt het woningzoekendenbestand in zoveel mootjes gehakt, waarbij een woningzoekende die in een nieuwe categorie terechtkomt vrijwel alle opgebouwde rechten kwijtraakt? </vraag>
      <vraag nummer="3">Acht u het wenselijk dat deze situatie blijft voortbestaan en bent u bereid om de randvoorwaarden in de Huisvestingswet ter zake aan te scherpen? </vraag>
      <vraag nummer="4">Is het waar dat in Kennemerland-Zuid 3000 personen voor een sociale huurwoning staan ingeschreven, terwijl het aanbod ca. 30 woningen per maand bedraagt? Zo ja, hoe is dit te rijmen met uw analyse in de ontwerp Nota Wonen dat de grote woningnood voorbij is en de komende periode vooral grote, dure koopwoningen voor de hogere inkomens gebouwd moet worden? </vraag>
      <noten afkomstig="vraag">
         <noot nummer="1">28 oktober 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het hanteren van leeftijdscriteria bij woonruimteverdeling is – op de wijze waarop dit in de regio’s Zuid-Kennemerland en Gooi en Vechtstreek geschiedt – naar mijn mening niet in strijd met de Huisvestingswet of andere vigerende wet- en regelgeving. In de regio Gooi en Vechtstreek (en in diverse andere regio’s) wordt alleen bij de categorie «starters» bij toewijzing het leeftijdscriterium gehanteerd. Voor de overige categorieën worden andere criteria – zoals bewoningsduur of reisafstand – gehanteerd. In de regio Zuid-Kennemerland worden sinds mei 1999 bij de woonruimteverdeling vijf leeftijdsgroepen gehanteerd van qua omvang gelijke groepen woningzoekenden. Dit is gedaan omdat uit evaluatie bleek dat in deze gespannen woningmarkt bij de oude, deels op inschrijvingsduur gebaseerde verdelingssystematiek, starters niet of nauwelijks aan bod kwamen. Het doel van de huidige methodiek is om de verschillende leeftijdsgroepen gelijke kansen te bieden. Dit heeft men willen bereiken door leeftijdsgroepen te maken waarvan de omvang van de woningvraag ongeveer gelijk is en door het woningaanbod per leeftijdsgroep aan te passen aan de omvang van die woningvraag. Het effect bij overgang naar een andere leeftijdsgroep is ook door de regio Zuid-Kennemerland gesignaleerd. Om hier aan tegemoet te komen is inmiddels een bonuspuntensysteem ingevoerd, dat is gekoppeld aan het aantal reacties op de aangeboden woningen. Dat wil zeggen dat woningzoekenden bonuspunten kunnen verdienen door minimaal een keer per maand op een woning te reageren. Omdat deze bonuspunten worden meegenomen naar een volgende leeftijdsgroep beginnen actieve woningzoekenden daarin niet meer onderaan en wordt aldus een geleidelijker overgang tussen de leeftijdsgroepen verkregen. </antwoord>
      <antwoord nummer="3">Volgens de uitgangspunten van de Huisvestingswet dient de woonruimteverdeling – binnen de kaders van wet- en regelgeving – zoveel mogelijk op lokaal en regionaal niveau te worden georganiseerd, omdat de kennis van het functioneren van de woningmarkt op dat niveau het grootst is. Hierdoor kan de woonruimteverdeling zo optimaal mogelijk functioneren. Overigens is men in de regio Zuid-Kennemerland bezig met een evaluatie van het nieuwe systeem, mede om dit zo nodig op onderdelen aan te passen. Tegen de interpretatie zoals die door de regio’s Zuid-Kennemerland en Gooi en Vechtstreek op dit punt aan de Huisvestingswet wordt gegeven, bestaat mijnerzijds geen bezwaar en ik acht dan ook geen termen aanwezig om de randvoorwaarden in de Huisvestingswet terzake aan te scherpen. </antwoord>
      <antwoord nummer="4">Neen, de regio Zuid-Kennemerland kent geen systeem van ingeschreven woningzoekenden. Het woningaanbod in de sociale huursector via de regionale «Woningkrant» bedraagt momenteel 60 à 70 woningen per maand. Hierop komen ca. 3000 reacties binnen, waarvan ca. 1000 doorstromers. Landelijk gezien is er de laatste jaren sprake van een teruglopend woningtekort. Natuurlijk zijn daarbij regionale verschillen te constateren. Door te bouwen aan de bovenkant van de markt wordt een doorstroming gegenereerd, die uiteindelijk ook woningen aan de onderkant van die markt vrijmaakt voor woningzoekenden. Zeker in een regio als Zuid-Kennemerland, waar beperkte bouwmogelijkheden zijn en de omvang van de goedkope huurvoorraad (23 460 woningen) in principe voldoende is om de doelgroep, voorzover die op een huurwoning is aangewezen (21 910 huishoudens), te huisvesten, kan via doorstroming een zo optimaal mogelijk effect worden bereikt. </antwoord>
      <noten afkomstig="antwoord"/>
   </antwoorden>
</kvr>
