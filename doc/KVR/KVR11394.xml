<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ross-van Dorp en Mosterd (beiden CDA) aan de staatssecretaris van Onderwijs, Cultuur en Wetenschappen, mw. Adelmund, over opheffing van de openbare school te Berkel en Rodenrijs. (Ingezonden 16 februari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11394
</item>
         <item attribuut="Inhoud">Vragen over de opheffing van de openbare school in Berkel en Rodenrijs wegens een (waarschijnlijk tijdelijk) tekort aan leerlingen.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Huisvesting)</item>
         <item attribuut="Trefwoorden">Bekostiging basisonderwijs Huisvesting basisonderwijs</item>
         <item attribuut="Vindplaats">Kamervragen met antwoord 1999-2000, nr. 1004, Tweede Kamer</item>
         <item attribuut="Vraagnr_bij_indiening">2990007040</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Ross-van Dorp</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2000-03-30</item>
         <item attribuut="Datum_indiening">2000-02-16</item>
         <item attribuut="Document-id">KVR11394</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2181" allpagenumbers="2181 2182" vetnummer="2990007040" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11394" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1004" onderwerp="" indiendatum="2000-02-16">
         <vrager partij="CDA" oorsprong="parlement">Ross-van Dorp</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="30 maart 2000), zie ook Aanhangsel Handelingen nr. 901, vergaderjaar 1999–2000">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wordt met ingang van 1 augustus de openbare school Evert Kuilema te Berkel en Rodenrijs, de enige openbare school in de gemeente, opgeheven vanwege het te geringe aantal leerlingen? </vraag>
      <vraag nummer="2">Heeft Berkel en Rodenrijs een VINEX-taak, wat betekent dat nog dit jaar begonnen wordt met de bouw van uiteindelijk 3500 woningen in 4 jaar? Geldt dit voor het naburige Bergschenhoek de afgelopen jaren al, waardoor de daar gevestigde openbare school reeds volledig bezet is, zelfs noodlokalen heeft? </vraag>
      <vraag nummer="3">Is in het kader van de uitbreidingsplannen de groei van het aantal leerlingen voorzien en daarom de bouw van drie basisscholen, waaronder verhuizing van de huidige openbare basisschool? Heeft u dit gegeven mee laten wegen in uw beslissing de huidige openbare school dit jaar op te heffen? </vraag>
      <vraag nummer="4">Wat is het voordeel van opheffing per 1 augustus 2000 van deze school en het waarschijnlijk opnieuw bekostigen van een openbare school per 1 augustus 2001 in dezelfde gemeente? Deelt u de mening dat dit zorgt voor veel onrust en verwarring voor leerlingen, ouders en leerkrachten en veel extra werk voor alle betrokkenen? </vraag>
      <vraag nummer="5">Deelt u de mening dat het daarom beter is de openbare school Evert Kuilema tijdelijk open te houden met de huidige 130 leerlingen, dit totdat de school boven de opheffingsnorm van 143 leerlingen is gekomen, wat waarschijnlijk volgend jaar het geval is? Zo ja, op welke wijze wilt u hier aan meewerken? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Uit de mij ter beschikking staande gegevens blijkt dat de leerlingenaantallen van de openbare basisschool «Evert Kuilema» op de teldata 1 oktober 1998 en 1 oktober 1999 minder bedroegen (135 respectievelijk 130) dan de instandhoudingsnorm voor de gemeente Berkel en Rodenrijs (143). Verder blijkt dat de in de wet op het Primair Onderwijs (WPO) opgenomen andere instandhoudingsmogelijkheden (garantiefunctie openbaar onderwijs, splitsing van de gemeente, de gemiddelde schoolgrootte en de omvorming tot nevenvestiging) geen soelaas meer bieden. Dit houdt in dat de school per 1 augustus 2000 van rechtswege wordt opgeheven. </antwoord>
      <antwoord nummer="2">Zowel de gemeente Berkel en Rodenrijs als de gemeente Bergschenhoek zijn aangewezen als VINEX-locatie. In laatstgenoemde gemeente bevinden zich twee openbare scholen. De laatst gestarte openbare school, die is gesitueerd in een VINEX-locatie, heeft op dit moment naast het hoofdgebouw met acht lokalen, twee noodlokalen in gebruik. </antwoord>
      <antwoord nummer="3">In het uitbreidingsgebied Meerpolder/Westpolder van de gemeente Berkel en Rodenrijs zullen op 1 augustus 2001 een rooms-katholieke en een protestants-christelijke basisschool van start gaan via de zogenaamde gemeentelijke planprocedure. In het door mij goedgekeurde gemeentelijke plan van scholen wordt geen melding gemaakt van stichting, verhuizing of verplaatsing van de openbare basisschool naar het uitbreidingsgebied. De verhuizing van de openbare school naar dit gebied is wel onderwerp van overleg geweest tussen het gemeentebestuur en de besturen van het bijzonder onderwijs aldaar. Bij brief van 16 maart 2000 heeft het gemeentebestuur mij meegedeeld dat deze schoolbesturen zich hebben geschaard achter het voornemen tot verhuizing van de openbare basisschool. Daarnaast is bij genoemde brief een leerlingenprognose overgelegd waaruit blijkt dat een openbare school in het uitbreidingsgebied Meerpolder/Westpolder naar verwachting binnen de gestelde termijn zal voldoen aan de wettelijke stichtingsnorm (238 leerlingen). Deze aanvullende gegevens heb ik betrokken bij mijn uiteindelijke afweging (zie het antwoord op de vragen 4 en 5). </antwoord>
      <antwoord nummer="4">Er is geen enkel belang mee gediend wanneer de openbare school zeer kort na de opheffing weer opnieuw voor bekostiging in aanmerking komt. Een dergelijke gang van zaken zorgt inderdaad voor veel onrust en verwarring onder alle betrokkenen. Dit had kunnen worden voorkomen indien het gemeentebestuur alerter was opgetreden. Zo had men de openbare school al kunnen opnemen in een nieuw plan van scholen, waarbij de school per 1 augustus 2000 voor bekostiging in aanmerking had kunnen komen. Ik ben mij er echter van bewust dat deze samenloop van de instandhoudingssystematiek en de stichtingssystematiek voor de bevoegde gezagsorganen een nieuw aspect is, waarop zij nadrukkelijk moeten worden gewezen. Ter voorkoming van dit soort probleemsituaties in de toekomst zal vóór de zomervakantie via publicatie in Uitleg informatie worden verstrekt waarin wordt aangegeven hoe te handelen wanneer een dergelijke samenloop aan de orde is. </antwoord>
      <antwoord nummer="5">Ik ben bereid om, vooruitlopend op de hiervoor aangekondigde voorlichtingspublicatie en gezien de door de gemeente overgelegde aanvullende gegevens, in dit bijzondere geval een positieve beslissing te nemen op een op de kortst mogelijke termijn door de gemeente in te dienen plan van scholen, dat leidt tot de bekostiging van een openbare basisschool voor het uitbreidingsgebied Meerpolder/Westpolder per 1 augustus 2000. Dit betekent dat de stichting van de openbare school naadloos aansluit bij de opheffing van de bestaande openbare school, zoals deze van rechtswege voortvloeit uit de WPO. Praktisch gesproken blijft daarmee, zonder onderbreking, sprake van een voorziening van openbaar onderwijs Berkel en Rodenrijs. </antwoord>
      <noten afkomstig="antwoord"/>
   </antwoorden>
</kvr>
