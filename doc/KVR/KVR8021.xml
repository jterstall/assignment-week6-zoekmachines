<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Financiën en voor Ontwikkelingssamenwerking over oliewinning in Tsjaad. (Ingezonden 6 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8021
</item>
         <item attribuut="Inhoud">Vragen over (kritische) rapporten van de Wereldbank over het project voor de oliewinning in Tsjaad en voor een pijplijn door Kameroen.</item>
         <item attribuut="Rubriek">Energie, water en grondstoffen (Delfstoffenwinning) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Delfstoffenwinning Kameroen Tsjaad Wereldbank</item>
         <item attribuut="Vindplaats">Kamervragen met antwoord 1998-1999, nr. 192, Tweede Kamer</item>
         <item attribuut="Vraagnr_bij_indiening">2989901310</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">1998-10-20</item>
         <item attribuut="Datum_indiening">1998-10-06</item>
         <item attribuut="Document-id">KVR8021</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="389" allpagenumbers="389 390" vetnummer="2989901310" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8021" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="192" onderwerp="" indiendatum="1998-10-6">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Financiën en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="1998-10-20">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de (kritische) rapporten van de Wereldbank over het project voor de oliewinning in Tsjaad en voor een pijplijn door Kameroen? <voetnoot nummer="1"/>
      </vraag>
      <vraag nummer="2">Deelt u de kritiek uit deze rapporten? Welke consequenties trekt u daaruit voor de Nederlandse opstelling bij de besluitvorming van de Wereldbank? </vraag>
      <vraag nummer="3">Is het, nu er slechts voor één van de vijf olieregio’s een MER is gemaakt, uw streven om de (cumulatieve) effecten van alle oliewinning in kaart te brengen alvorens de Wereldbank een besluit kan nemen? </vraag>
      <vraag nummer="4">Wat is uw opstelling ten opzichte van de vergaande militaire en juridische bevoegdheden die de staat van Kameroen aan de oliemaatschappijen heeft overgedragen? Moeten contracten in het kader van de oliewinning en de pijplijn voldoen aan internationale rechtsregels en standaarden, alvorens de Wereldbank een beslissing kan nemen? </vraag>
      <vraag nummer="5">Is het waar dat de betrokken oliemaatschappijen al begonnen zijn met diverse werkzaamheden, zoals het vastleggen van de route, het kappen van bos en onteigenen? Verwacht u dat een besluit van de Wereldbank tijdig genoeg kan zijn om nog relevante verbeteringen in dit project door te voeren? </vraag>
      <vraag nummer="6">Bent u bereid deze vragen, gezien de stand van zaken van de besluitvorming, binnen twee weken te beantwoorden? </vraag>
      <noten afkomstig="vraag">
         <noot nummer="1" titel="World Bank-group comments on environmental reports. Chad, Cameroon-oil field and pipeline projects">«World Bank-group comments on environmental reports. Chad, Cameroon-oil field and pipeline projects»; by team of reviewers, June 1998. Intern report </noot>
      </noten>
   </vragen>
   <antwoorden aantal="6">
      <antwoord nummer="1">Aannemende dat gedoeld wordt op het interne Wereldbank rapport dat door een team van Wereldbank en IFC is opgesteld en waarin commentaar wordt gegeven op vijf documenten die opgesteld zijn door Tsjaad, Kameroen en Exxon, luidt het antwoord bevestigend. </antwoord>
      <antwoord nummer="2">Het rapport komt op belangrijke punten overeen met de conclusies van de Commissie MER, die op verzoek van de toenmalige Minister voor Ontwikkelingssamenwerking een toetsing heeft verricht ten aanzien van vier van de hierboven genoemde vijf documenten. Het rapport van de Commissie MER is op 10 juli 1998 aan de Tweede Kamer gezonden. Het MER-rapport is eveneens aan de Wereldbank aangeboden. De Nederlandse regering volgt het project nauwlettend. Deelname van de Wereldbank wordt niet op voorhand uitgesloten. Voorwaarde voor ondersteuning van een eventueel voorstel voor deelname van de Wereldbank is dat de procedures van de Wereldbank correct worden gevolgd en dat ook aan alle in de Operational Guidelines van de Bank vastgelegde sociale en milieu-voorwaarden wordt voldaan. Verder dient het project inderdaad als voorzien bij te dragen aan armoedebestrijding in Tsjaad. De voorwaarden omvatten ondermeer voorwaarden met betrekking tot consultatie en participatie van de direct betrokken bevolkingsgroepen en de bescherming van de belangen van inheemse bevolkingsgroepen. In het Wereldbank rapport wordt vastgesteld dat hiervan (nog) geen sprake is. De Wereldbank overlegt momenteel met de overheden en Exxon om te bezien hoe de projectopzet moet worden aangepast om de projectopzet in overeenstemming te brengen met de voorwaarden van de Wereldbank. Alvorens het «appraisal» rapport, op grond waarvan de definitieve besluitvorming over de Wereldbanklening plaatsvindt, kan worden opgesteld moet dus aanvullend onderzoek plaatsvinden. Behandeling in de Raad van Bewindvoerders wordt dit kalenderjaar niet meer verwacht. Tsjaad, Kameroen en Exxon hebben toegezegd aanvullend onderzoek te zullen verrichten. </antwoord>
      <antwoord nummer="3">Ons is niet bekend dat er in het kader van dit project plannen bestaan voor exploitatie in meerdere regio’s. Indien plannen voor exploitatie in meerdere regio’s ontwikkeld worden zullen wij, indien daar aanleiding toe is, alsnog bekijken of de Commissie MER verzocht kan worden om aanvullende rapporten over de betreffende regio’s. </antwoord>
      <antwoord nummer="4">De overeenkomst tussen Kameroen en de Cameroon Oil Transportation Company S.A. (COTCO) voorziet niet in het overdragen van vergaande militaire en juridische bevoegdheden van Kameroen aan de oliemaatschappijen. Wel is volgens de overeenkomst de COTCO verantwoordelijk voor bescherming van het milieu en bescherming van de locale bevolking. De overeenkomst is goedgekeurd door het Kameroenese parlement. COTCO is volgens de overeenkomst o.a. verplicht verschillende maatregelen te nemen in het kader van het «Environmental Management Plan», dat aanvaard moet worden door de Wereldbank. Op deze wijze worden in het Kameroenese rechtsstelsel, middels de verplichting van COTCO, de normen en voorwaarden die de Wereldbank stelt geïncorporeerd. </antwoord>
      <antwoord nummer="5">De betrokken oliemaatschappijen zijn inderdaad begonnen met het verkennen van het tracé voor de pijplijn. De diverse rapporten zijn ook op deze ontwerp-tracés gebaseerd. Naar aanleiding van de initieel uitgebrachte rapporten zijn de tracés op vele plaatsen reeds meerdere malen bijgesteld. Waar het noodzakelijk was om bomen te kappen om het verkenningswerk te doen is dat geschied. Rooien op grote schaal heeft echter nog niet plaatsgevonden, maar wel heeft men op diverse plaatsen grond toegeëigend voor de constructie van opslagplaatsen en pompstations. Grootschalige onteigeningsprocedures zijn naar onze informatie nog niet begonnen. Deze maand (oktober) worden in steden langs het geprojecteerde tracé voorlichtings- en inspraakbijeenkomsten gehouden op basis van het vorige maand in «readingrooms» ter inzage gelegde compensatieplan. Volgens de Wereldbank procedures dienen, alvorens de board van de Wereldbank beslist t.a.v. deelname, relevante verbeteringen in het project doorgevoerd te zijn. De Wereldbank heeft aangegeven strikte voorwaarden te verbinden aan een eventuele deelname aan het project. Tot op heden lijkt het consortium van oliemaatschappijen de deelname van de Wereldbank van essentieel belang te vinden voor de doorgang van het project. Het consortium lijkt dan ook ontvankelijk te zijn voor kritiekpunten die de Wereldbank aandraagt. Zo lijkt men akkoord te gaan met een verlegging van het tracé door Kameroen. Aanvullende studies zijn, op verzoek van de Wereldbank, eveneens in voorbereiding. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
