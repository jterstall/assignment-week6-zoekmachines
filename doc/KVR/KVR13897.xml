<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de staatssecretaris van Onderwijs, Cultuur en Wetenschappen, mw. Adelmund, over het weigeren van probleemleerlingen. (Ingezonden 30 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13897
</item>
         <item attribuut="Inhoud">Vragen naar aanleiding van een bericht in het Algemeen Dagblad van 26 mei 2001, dat uit onderzoek van de Vereniging Gehandicaptenzorg Nederland blijkt dat 4000 leerplichtige leerlingen met gedragsproblemen geen onderwijs volgen.</item>
         <item attribuut="Rubriek">Speciaal onderwijs (Leerlingen) Welzijn (Geestelijk gehandicapten)</item>
         <item attribuut="Trefwoorden">Leerlingen Leerplicht Speciaal onderwijs</item>
         <item attribuut="Vindplaats">Kamervragen met antwoord 2000-2001, nr. 1379, Tweede Kamer</item>
         <item attribuut="Vraagnr_bij_indiening">2000111390</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-06-20</item>
         <item attribuut="Datum_indiening">2001-05-30</item>
         <item attribuut="Document-id">KVR13897</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2875" allpagenumbers="2875 2876" vetnummer="2000111390" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13897" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1379" onderwerp="" indiendatum="2001-05-30">
         <vrager partij="GroenLinks" oorsprong="parlement">Rabbae</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2001-06-20">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht <voetnoot nummer="1"/>over een onderzoek van de Vereniging Gehandicaptenzorg Nederland waaruit blijkt dat 4000 leerplichtige leerlingen met gedragsproblemen geen onderwijs volgen? </vraag>
      <vraag nummer="2">Zijn de uitkomsten van dit onderzoek bij u bekend? </vraag>
      <vraag nummer="3">Op grond van welke gegevens komt u tot een andere schatting van het aantal leerlingen met gedragsproblemen dat thuiszit? Waarom telt u niet alle kinderen mee die de Vereniging Gehandicaptenzorg Nederland wel meetelt? </vraag>
      <vraag nummer="4">Wat zijn naar uw opvatting de belangrijkste verklaringen voor het thuiszitten van leerplichtige leerlingen? </vraag>
      <vraag nummer="5">Vindt u dat elke leerplichtige leerling ook daadwerkelijk naar school moet gaan? </vraag>
      <vraag nummer="6">Vindt u dat deze leerplicht voor de leerling ook een leerrecht moet betekenen? </vraag>
      <vraag nummer="7">Vindt u dat scholen een acceptatieplicht hebben ten aanzien van leerplichtige leerlingen die zich aanmelden? Zo neen, onder welke omstandigheden en waarom niet? </vraag>
      <vraag nummer="8">Bent u voornemens maatregelen te nemen die ertoe leiden dat alle leerplichtige leerlingen naar school kunnen gaan? Zo ja, welke? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-05-26" bron="Algemeen Dagblad">Algemeen Dagblad, 26 mei 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De Vereniging Gehandicaptenzorg Nederland (VGN) is niet bekend met het onderzoek uit het bericht in het Algemeen Dagblad. In mijn antwoord op de vragen van het lid Smits van 6 maart 2001 (PO/LGF/01/9023) heb ik toegelicht dat de SWOZ cijfermateriaal hanteert uit alleen Amsterdam. Tevens heb ik gemeld dat het Consulententeam Gouda in overleg met de inspectie primair onderwijs en de inspectie volksgezondheid een nader onderzoek zal doen naar de kinderen die in die regio niet naar school gaan. Dit onderzoek is naar verwachting in augustus afgerond (zie ook de antwoorden op de vragen van het lid Smits ingezonden op 7 mei, PO/LGF/01/20882). </antwoord>
      <antwoord nummer="3">Naar aanleiding van de publicatie in het Algemeen Dagblad heb ik de Vereniging Gehandicaptenzorg Nederland (VGN) gevraagd naar deelnamecijfers van kinderen in zorginstellingen en hun dagbesteding. Naast deze gegevens heb ik tevens de deelnamecijfers aan medische kleuterdagverblijven en medisch kindertehuizen van het ministerie van VWS ontvangen. Op basis van deze gegevens is een schatting gemaakt van het aantal kinderen in de leerplichtige leeftijd en de kinderen die participeren in onderwijs. Deze schatting komt neer op ongeveer: – 800 kinderen in de leerplichtige leeftijd in Kinderdagcentra die (nog) niet naar school gaan, van in totaal ongeveer 4700 kinderen die in een KDC verblijven (zie ook vraag 8); – 1400 kinderen in de leerplichtige leeftijd in instellingen voor verstandelijk gehandicaptenzorg die niet naar school gaan, van in totaal ruim 33 000 personen in deze instellingen; – een nihil aantal leerlingen uit gezinsvervangende tehuizen en orthopedagogische centra die niet naar school gaan; – een twintigtal leerlingen in de leerplichtige leeftijd in medisch kleuterdagverblijven die (nog) niet naar school gaan, van in totaal ongeveer 3100 deelnemers; – een twintigtal leerlingen in de leerplichtige leeftijd in medisch kindertehuizen die (nog) niet naar school gaan, van in totaal ongeveer 650 kinderen. Het betreft hier niet alleen kinderen met gedragsproblemen, maar alle kinderen die niet naar school gaan. De kinderen die meegenomen zijn in deze schatting hebben wel de leeftijd om leerplichtig te zijn, maar zijn indien zij geen onderwijs volgen in de regel vrijgesteld van leerplicht vanwege de ernst van de handicap. Indien vrijstelling is verleend van de leerplicht, kan niet meer gesproken worden over leerplichtige kinderen. De inspectie onderzoekt jaarlijks de wachtlijsten in het speciaal onderwijs en de thuiszitters. Thuiszitters zijn leerlingen die geen vrijstelling hebben van de leerplicht. Vorig schooljaar betrof het 76 leerlingen. Bij deze thuiszitters is meestal sprake van gedragsproblematiek. Binnenkort ontvangt u de rapportage van de inspectie over wachtlijsten en thuiszitters van het huidige schooljaar. </antwoord>
      <antwoord nummer="4">Zoals gezegd is er een onderscheid tussen leerplichtige kinderen die thuiszitten en kinderen die vrijgesteld zijn van leerplicht. Bij deze laatste categorie kan eigenlijk niet gesproken worden van thuiszitten. Er is een groot scala aan oorzaken waarom kinderen (tijdelijk) geen onderwijs volgen. Bij een belangrijk deel van de kinderen ligt de oorzaak in de ernst van de handicap. Zeer laag functionerende, verstandelijk gehandicapte kinderen blijven nu vaak in Kinderdagcentra of intramurale instellingen voor verstandelijk gehandicapten. Deze instellingen hebben zelfvoorzieningen voor verzorging en ontwikkelingsstimulering die direct aansluiten op de ontwikkelingsmogelijkheden voor de kinderen. De kinderen krijgen vrijstelling van de leerplicht. Een aantal kinderen in de leerplichtige leeftijd verblijft in Medisch Kleuterdagverblijven. Veelal gaat het om een beperkte periode. Sommige kinderen blijven uit therapeutische overwegingen soms een halfjaar langer in een Medisch Kleuterdagverblijf dan andere kinderen. </antwoord>
      <antwoord nummer="5">Ja. In de leerplichtwet is geregeld dat elk leerplichtig kind naar school moet gaan. In dezelfde wet is echter ook geregeld dat de mogelijkheid tot vrijstelling van inschrijving bij een school bestaat voor die jongere die op lichamelijke of psychische gronden niet geschikt is om tot een school te worden toegelaten (artikel 5, onder a, Leerplichtwet). </antwoord>
      <antwoord nummer="6">In Nederland vinden wij onderwijs zo belangrijk dat wij een leerplicht hanteren. Het onderwijsstelsel is dan ook op dit uitgangspunt gebaseerd: ieder kind dat leerplichtig is moet onderwijs kunnen volgen. In individuele gevallen doen zich (tijdelijke) problemen voor bij het vinden van een geschikte school. Het wetsvoorstel Leerlinggebonden financiering en REC-vorming creëert een aantal randvoorwaarden waardoor enkele belangrijke frictieproblemen in het huidige stelsel worden weggenomen, zoals de onheldere indicatie op schoolniveau, een onevenwichtige spreiding van voorzieningen en begeleiding van ouders (zie ook vraag 8). Daarnaast is het zo dat kinderen met de zwaarste verstandelijke handicap nu niet naar school gaan. Intussen worden de mogelijkheden verkend om ook voor (een deel van) deze kinderen een onderwijsaanbod, in samenwerking tussen KDC’s en ZMLK- en MG-scholen, te ontwikkelen. Daartoe zijn pilotprojecten van start gegaan. </antwoord>
      <antwoord nummer="7">Graag verwijs ik u naar de antwoorden op de vragen gesteld door het lid Lambrechts (Tweede Kamer, vergaderjaar 2000–2001, Aanhangsel, nr. 171) over de mogelijkheden van scholen om leerlingen te weigeren. Daaropvolgend heb ik u een brief geschreven over dit thema in het kader van Inburgering (Tweede Kamer, vergaderjaar 2000–2001, 27 083 nr. 13). </antwoord>
      <antwoord nummer="8">Het beleid is erop gericht dat zoveel mogelijk kinderen naar school kunnen gaan. Het wetsvoorstel Leerlinggebonden financiering en REC-vorming is hierop gericht; de KDC-ZML-pilots, waarover in de voortgangsrapportage LGF van 14 december 2000 is gerapporteerd, maken hier concreet werk van. Het wetsvoorstel voorziet in een nieuwe indicatiesystematiek door commissies voor indicatiestelling. Inzet is om te komen tot een objectieve en transparante indicatiesystematiek, die doelmatig verloopt. De objectieve indicatiestelling zal voorkomen dat leerlingen van het kastje naar de muur worden gestuurd. Geïndiceerde leerlingen kunnen door (v)so-scholen niet meer op basis van de handicap geweigerd worden. De samenwerking van de verschillende scholen binnen het REC, de mogelijkheid van nevenvestiging en verbrede toelating zullen scholen de mogelijkheid bieden de capaciteit van de (v)so-scholen adequaat af te stemmen op het aantal geïndiceerde leerlingen. Vervolgens voorziet het wetsvoorstel er ook in dat de REC’s de ouders van een geïndiceerde leerling moeten ondersteunen bij het zoeken naar een speciale school of, indien de ouders dit wensen, een reguliere school. In de beantwoording van de vragen van het lid Smits van 6 maart 2001 is ook reeds aangegeven dat het onderwijsvoorzieningenniveau binnen het REC toereikend moet zijn om alle geïndiceerden een plaats te geven in het onderwijs. Een specifieke oorzaak van wachtlijsten is het lerarentekort. Deze problematiek kent een algemene aanpak die uiteraard ook geldt voor het speciaal onderwijs. Inzet van extra assistenten vormt hierbij een belangrijk instrument om de werkdruk te verlagen en het werken in het (v)so voor leerlingen met gedragsproblematiek aantrekkelijk te maken. </antwoord>
      <noten afkomstig="antwoord"/>
   </antwoorden>
</kvr>
