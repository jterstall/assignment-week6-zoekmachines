<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over de Juttenhof in Zeist. (Ingezonden 29 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6555
</item>
         <item attribuut="Inhoud">Vragen over de sluiting per 1 juli 1998 van de afdeling klinische psychotherapie (36 bedden) van de Juttenhof, een onderdeel van de H.C. Rümke-groep.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Zorginstellingen)</item>
         <item attribuut="Trefwoorden">Psychiatrische ziekenhuizen Psychotherapie</item>
         <item attribuut="Vindplaats">Kamervragen met antwoord 1997-1998, nr. 750, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1998-02-23</item>
         <item attribuut="Datum_indiening">1998-01-29</item>
         <item attribuut="Document-id">KVR6555</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1531" allpagenumbers="1531 1532" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6555" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="750" onderwerp="" indiendatum="1998-01-29">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1998-02-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de Juttenhof in Zeist, onderdeel van de H.C. Rümke-groep binnenkort gaat sluiten? <voetnoot nummer="1"/>
      </vraag>
      <vraag nummer="2">Hebt u vernomen dat over de voorgenomen sluiting en de consequenties daarvan een heftig conflict is ontstaan tussen de Raad van Bestuur enerzijds en de patiënten en behandelaars anderzijds? Klopt het dat medewerkers van de Juttenhof een spreekverbod opgelegd hebben gekregen? </vraag>
      <vraag nummer="3" voetnoot="2 3">Herinnert u zich dat de Raad van bestuur van de H.C. Rümke-groep, i.c. diens voorzitter de heer Höppener, bezuinigingen van uw ministerie aanvoerde als reden voor sluiting van de kliniek? <voetnoot nummer="2"/>Hoe beoordeelt u deze argumentatie nu de Inspecteur van de gezondheidszorg heeft aangegeven dat «de financiële noodzaak om de Juttenhof te sluiten niet aanwezig lijkt» en de heer Höppener zelf heeft gemeld dat het besluit «absoluut niet werd ingegeven door noodzakelijke bezuinigingen»? <voetnoot nummer="3"/>
      </vraag>
      <vraag nummer="4" voetnoot="4">Hoe beoordeelt u de constatering van verzekeraar Anova dat een verkeerde voorstelling van zaken gegeven is door de Raad van Bestuur, dat «het hier niet zonder meer een voorzetting in afgeslankte vorm van de huidige behandeling op de Juttenhof betreft, maar veeleer een veel lichtere doelgroep» en er bovendien «grote deskundigheidsvernietiging» plaats vindt? <voetnoot nummer="4"/>
      </vraag>
      <vraag nummer="5">Bent u van mening dat de kwaliteit van de zorgverlening ten aanzien van de borderline patiënten van de Juttenhof is afgenomen, dan wel dreigt af te nemen? Zo ja, welke maatregelen neemt u om die kwaliteit te herstellen en de rust te doen weerkeren? </vraag>
      <noten afkomstig="vraag">
         <noot nummer="1">Utrechts Nieuwsblad januari 1998</noot>
         <noot nummer="2">Vrij Nederland september 1998</noot>
         <noot nummer="3">Vrij Nederland, januari 1998</noot>
         <noot nummer="4">Brief Anova Verzekeringen aan de heer A.J. Höppener, januari 1998</noot>
      </noten>
   </vragen>
   <antwoorden aantal="5">
      <antwoord nummer="1">Het is mij inderdaad bekend dat de H.C. Rümkegroep een besluit heeft genomen om per 1 juli 1998 tot sluiting van de afdeling klinische psychotherapie met 36 bedden in huidige omvang over te gaan. In feite betekent de sluiting een afslanking van de huidige afdeling, aangezien binnen de H.C. Rümkegroep voor alle vormen – lichte tot ernstige borderliners – behandelaanbod aanwezig is. Echter, de H.C. Rümkegroep zal op dit terrein niet langer een bovenregionale functie vervullen. Overigens, in de sectorale zorgvisie ggz zal ik nader ingaan op de bovenregionale functie van klinische psychotherapie. </antwoord>
      <antwoord nummer="2">Inderdaad heb ik begrepen dat over de voorgenomen sluiting en de consequenties daarvan tussen de Raad van Bestuur enerzijds en de patiënten en behandelaars anderzijds een conflict is ontstaan. Van een spreekverbod is mij niets gebleken. Van de Inspectie voor de gezondheidszorg heb ik geen signaal gekregen dat de kwaliteit van zorg gevaar loopt. Zodoende beschouw ik deze kwestie niet als behorend tot de directe verantwoordelijkheid van de Minister van VWS. </antwoord>
      <antwoord nummer="3">Ik ben altijd van mening geweest dat bezuinigingen geen reden konden zijn voor een gedwongen sluiting. De H.C. Rümkegroep is een financieel gezonde instelling. De budgetten nemen van de apz’en nemen in 1998, naast de nominale bijstelling met 1% extra toe. Daarnaast is er geen sprake van «bezuinigingen» in de GGZ-sector. </antwoord>
      <antwoord nummer="4">Naar aanleiding van de door u aangehaalde brief van Anova van 6 januari jl. aan de H.C. Rümkegroep, heeft een gesprek tussen beide partijen plaatsgevonden. Bij dit gesprek was tevens de Inspectie voor de gezondheidszorg aanwezig. Naar aanleiding van dit gesprek heeft Anova bovengenoemde uitspraken in een persbericht herzien. </antwoord>
      <antwoord nummer="5">Zoals ik al eerder stelde, heeft er recentelijk een gesprek plaatsgevonden tussen de Raad van bestuur van de H.C. Rümkegroep en Anova, waarbij ook de Inspectie voor de gezondheidszorg aanwezig was. Naar aanleiding van dit gesprek heb ik geen signalen ontvangen dat de kwaliteit van zorg in het geding zou zijn. Afgesproken is dat voor de nieuwe afdeling een begeleidings-/evaluatiecommissie geformeerd zal worden, bestaande uit ondermeer een ANOVA- en cliëntenvertegenwoordiging. De Inspectie zal op de hoogte worden gehouden van de bevindingen van deze commissie. </antwoord>
      <noten afkomstig="antwoord"/>
   </antwoorden>
</kvr>
