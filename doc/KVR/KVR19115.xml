<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de minister van Justitie en de staatssecretaris van Volksgezondheid, Welzijn en Sport over de mogelijke aan familiehuwelijken verbonden risico's. (Ingezonden 10 oktober 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19115
</item>
         <item attribuut="Inhoud">Vragen naar aanleiding van een bericht in Het Parool van 8 oktober 2003 over mogelijk verplicht erfelijkheidsonderzoek bij, dan wel verbod op, huwelijken tussen neven en nichten. Mede in aansluiting op antwoorden op eerdere vragen (Aanhangsel van de Handelingen 2002-2003, de nrs. 347 en 348).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Genetische manipulatie)</item>
         <item attribuut="Trefwoorden">Erfelijkheid Personen- en familierecht</item>
         <item attribuut="Vindplaats">Kamervragen met antwoord 2003-2004, nr. 506, Tweede Kamer</item>
         <item attribuut="Vraagnr_bij_indiening">2030401230</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2003-12-17</item>
         <item attribuut="Datum_indiening">2003-10-10</item>
         <item attribuut="Document-id">KVR19115</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1077" allpagenumbers="1077 1078 1079" vetnummer="2030401230" code="0304tkkvr506" lopendefooter="Tweede Kamer, vergaderjaar 2003–2004, Aanhangsel" filenaam="KVR19115" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="506" onderwerp="" indiendatum="2003-10-10">
         <vrager partij="CDA" oorsprong="parlement">Sterk</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="17 december 2003), zie ook Aanhangsel Handelingen nr. 254, vergaderjaar 2002–2003">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hoe beoordeelt u de suggestie van een verplichting tot een erfelijkheidsrisico-onderzoek bij, dan wel een verbod op, huwelijken tussen neven en nichten, teneinde de kans op aangeboren afwijkingen en overlijden als gevolg daarvan bij zuigelingen tegen te gaan? <voetnoot nummer="1"/>
      </vraag>
      <vraag nummer="2">Geldt in Denemarken sinds kort een verbod op het laten overkomen van een huwelijkspartner die familie is tenzij de partners kunnen aantonen dat het huwelijk op vrijwillige basis is gesloten? Zo ja, bent u van oordeel dat Nederland dit voorbeeld moet navolgen? Hoe verhoudt deze Deense regelgeving zich tot Europese regelgeving? </vraag>
      <vraag nummer="3" voetnoot="2">Zijn de in de antwoorden op eerdere schriftelijke vragen aangeduide onderzoeksresultaten inmiddels bekend en wat is uw aangekondigde beleidsreactie daarop? <voetnoot nummer="2"/>
      </vraag>
      <vraag nummer="4">Wat heeft uw bespreking in het Landelijk Overleg Minderheden over de aan familiehuwelijken verbonden risico’s opgeleverd? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-10-8" bron="Het Parool">Het Parool, 8 oktober 2003</noot>
         <noot nummer="2" documenttype="Kamervragen">Aanhangsel Handelingen, nrs. 347 en 348, vergaderjaar 2002–2003.</noot>
      </noten>
   </vragen>
   <antwoorden aantal="4">
      <antwoord nummer="1">Benadrukt dient te worden dat bij reproductieve keuzen autonomie en non-directiviteit het leidend principe is. Onze gezondheidsdoelen zullen wij dus niet met dwangmaatregelen, maar met goede voorlichting moeten zien te bereiken. Ik acht het belangrijk dat over deze materie met name de Turkse en Marokkaanse gemeenschap in ons land goed wordt voorgelicht. Er zijn verschillende mogelijkheden om de kans op aangeboren afwijkingen en overlijden als gevolg daarvan bij zuigelingen te verkleinen. Zo kan gedacht worden aan maatregelen gericht op het voorkomen van zwangerschap bij consanguïne paren, als zij een aantoonbaar verhoogd erfelijk risico hebben. Bij de huidige stand der wetenschap kan dit risico door een Klinisch Genetisch Centrum (KGC) goed ingeschat worden en kan het paar over hun reproductieve keuzemogelijkheden adequaat geïnformeerd worden. Het is dan aan hen zelf om te beslissen of zij op basis van dit preconceptionele advies kinderen willen krijgen. De vraag is in hoeverre allochtone paren op de hoogte zijn van deze adviesmogelijkheid en of er financiële, dan wel culturele barrières hiervoor bestaan. Uit de informatie die mij van de zijde van diverse deskundigen bereikte, blijkt dat zij de indruk hebben dat consanguïne paren nog maar nauwelijks de weg naar een KGC weten te vinden; in 2002 vonden op deze indicatie slechts 35 verwijzingen plaats. Dit onderzoek wordt vergoed. Behoudens lokale initiatieven werken de KGC’s niet structureel aan voorlichting op dit terrein. Het Erfocentrum speelt hierin echter een stimulerende rol. ZonMw financiert nieuwe ontwikkelingen op het terrein van erfelijkheidsvoorlichting aan migranten. Voorts kan gedacht worden aan prenatale diagnostiek. Deze is alleen gericht mogelijk. Hier ligt een taak voor de behandelend arts of verloskundige om, indien sprake is of sterke vermoedens bestaan van consanguïniteit én het voorkomen van erfelijke aandoeningen in de familie, deze diagnostiek aan de zwangere aan te bieden. Consanguïniteit alléén is geen indicatie voor prenatale diagnostiek. Waar uw vraag een verbod op neef-nicht huwelijken betreft, ben ik van mening dat zo’n verbod niet aan de orde is. Een dergelijk verbod heeft in Nederland nimmer bestaan. Bij de invoering van het nieuwe huwelijksrecht per 1 januari 1971 werd het verbod van huwelijken tussen (oud-)oom en nicht en (oud-)tante en neef afgeschaft, een verbod dat niet absoluut was, de rechter kon dispensatie verlenen. Omdat deze dispensatie in de praktijk vrijwel steeds werd gegeven, is dit verbod ingetrokken. De invoering van een verbod op huwelijken tussen neven en nichten is bovendien een disproportionele maatregel. Dat verbod grijpt zeer diep in in het persoonlijke leven van de partners; terwijl het risico op het krijgen van een gehandicapt kind bij een neef-nichtechtpaar niet zódanig groot is dat alle neef-nichtechtparen onder een huwelijksverbod zouden moeten lijden. Een neef-nichtechtpaar heeft 5 à 7% kans om een kind met een aandoening te krijgen, anderhalf maal zoveel als een gewoon echtpaar. Ook niet-verwante paren kunnen een hoog (vaak veel hoger) genetisch risico lopen; voor hen zou dan óók een verbod moeten gelden. Ook is een dergelijk verbod niet handhaafbaar. Voor zover het huwelijken betreft tussen neven en nichten die beiden in Nederland woonachtig zijn, bevat de GBA daarover geen directe gegevens. Voor zover het huwelijken betreft tussen buitenlandse partners of met een buitenlandse partner is het evenmin administratief te controleren of van een familierelatie sprake is. Een verbod zou bovendien allerlei vormen van ontduiking uitlokken en wellicht ook het gebruik van preconceptionele advisering – en in een later stadium wellicht goede perinatale zorg – in de weg staan. Consanguïne relaties zijn een verschijnsel dat wereldwijd in ruime mate bekend is en met name in de Turkse en Marokkaanse cultuur veelvuldig voorkomt en dat daar diep verankerd is. Een wettelijk verbod zal niets aan dat gegeven veranderen. Ik verwacht veel meer van initiatieven in eigen kring om een meer optimaal gebruik van de mogelijkheden te maken die de Nederlandse gezondheidszorg biedt. Ten aanzien van de gesuggereerde verplichting tot erfelijkheidsonderzoek bij huwelijken tussen neven en nichten gelden dezelfde bezwaren als hierboven genoemd voor een wettelijk verbod van deze huwelijken. Hierbij is voorts de onaantastbaarheid van het lichaam in het geding. En de uitslag van zulk onderzoek zou dan aan betrokkenen moeten worden opgedrongen, terwijl zij volgens de Wet op de geneeskundige behandelingsovereenkomst recht op «niet weten» hebben. </antwoord>
      <antwoord nummer="2">De Deense vreemdelingenwetgeving kent niet een zodanig verbod, wel een bepaling die inhoudt dat een verblijfsvergunning op basis van gezinsmigratie niet afgegeven wordt als het twijfelachtig wordt geacht dat het huwelijk, het partnerschap of de samenwoning niet tot stand is gekomen op basis van de wens van beide partijen. Denemarken heeft deze bepaling opgesteld om gedwongen huwelijken, partnerschappen en samenwoning tegen te gaan. Denemarken acht deze wetgeving niet in strijd met internationale regelgeving. Ik zie op grond van de richtlijn gezinshereniging, mede bezien in het licht van artikel 8 van het Europees Verdrag voor de Rechten van de Mens, niet direct verdergaande mogelijkheden om dit onderdeel van het Deense beleid toe te passen anders dan het invoeren van een leeftijdsgrens van 21 jaar waartoe de regering al heeft besloten. Dat betekent overigens niet dat ik niet geïnteresseerd ben in de recente ontwikkelingen op dit gebied in Denemarken. Op korte termijn zal de minister voor Vreemdelingenzaken en Integratie, naar aanleiding van een uitnodiging van de Deense minister van Immigratie en Integratie, een bezoek aan Denemarken brengen en met hem over de laatste ontwikkelingen op dit terrein spreken. </antwoord>
      <antwoord nummer="3">De resultaten van het onderzoek van prof. Schulpen zijn momenteel nog niet gepubliceerd. Behalve aan dit onderzoek van professor Schulpen hecht ik veel waarde aan de jaarlijkse rapportage over 5-jaarstrends in aangeboren afwijkingen in Nederland, gebaseerd op de landelijke verloskunde- en neonatologieregistraties, die in opdracht van het Ministerie van VWS door TNO Preventie en Gezondheid verricht wordt. In het rapport van juni 2003, over de jaren 1996–2000, is naar aanleiding van de in 2002 gestelde Kamervragen (Aanhangsel Handelingen, nrs. 347 en 348, vergaderjaar 2002–2003) speciaal ingegaan op de relatie tussen de etniciteit van de zwangere en het risico op een kind met een aangeboren afwijking. Bij zwangeren van Nederlandse afkomst is de geobserveerde prevalentie 279,1 per 10.000 geboorten, waar dit bij Mediterrane vrouwen 330,2 bedraagt; een verschil van ongeveer 20%. In werkelijkheid is het verschil groter, omdat bij kinderen van Mediterrane afkomst vaak hemoglobinopathieën worden vastgesteld, die vroeg na de geboorte (wanneer de registratie verricht wordt) nog niet aan het licht gekomen zijn. De oorzaak van dit verschil kan volgens TNO op basis van de beschikbare onderzoeksgegevens niet gegeven worden. Het zou een genetische oorzaak kunnen zijn of het gevolg van een verschil in leefstijlfactoren of een combinatie van beide. TNO wijst in zijn rapportage op de vele studies die een grote impact van consanguïniteit op de prevalentie van aangeboren afwijkingen beschrijven. </antwoord>
      <antwoord nummer="4">In het LOM overleg van 13 maart 2003 met de toenmalige Minister voor Vreemdelingenzaken en Integratie, de heer Nawijn, is gesproken over kindersterfte en gezondheidsvoorlichting. Afgesproken is toen dat er een gesprek zou plaatsvinden tussen de LOM-samenwerkingsverbanden en de projectorganisatie Interculturalisatie Gezondheidszorg over onder meer gezondheidsvoorlichting. Dit overleg heeft helaas geen doorgang kunnen vinden vanwege afstemmingsproblemen met de agenda’s. Inmiddels hebben de leden van de kerngroep van de projectorganisatie zich teruggetrokken. De werkzaamheden gericht op voorlichting over dit thema worden gecoördineerd door het ministerie van VWS en vinden wel doorgang. Voor meer informatie hierover verwijs ik naar het antwoord bij vraag 1. Ik ben voornemens het LOM te informeren over de resultaten van de diverse trajecten die door ZonMw zijn/worden ingezet. </antwoord>
      <noten afkomstig="antwoord"/>
   </antwoorden>
</kvr>
