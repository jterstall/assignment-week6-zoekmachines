<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">van de leden Boorsma en Postma (beiden CDA) inzake kasgeldlimiet politieregio's (Ingezonden 26 april 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1531
</item>
         <item attribuut="Rubriek">Criminaliteit en openbare orde (Politie) Overheidsfinanciën (Gemeentelijke financiën) Overheidsfinanciën (Provinciale financiën)</item>
         <item attribuut="Trefwoorden">Gemeentefinanciën Politie Provinciale financiën</item>
         <item attribuut="Vindplaats">Kamervragen met antwoord 1994-1995, nr. 25, Eerste Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Boorsma</persoon>
            <persoon partij="CDA">Postma</persoon>
         </item>
         <item attribuut="Datum_reaktie">1995-06-12</item>
         <item attribuut="Datum_indiening">1995-04-26</item>
         <item attribuut="Document-id">KVR1531</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="49" allpagenumbers="49 50" vetnummer="" code="" lopendefooter="Eerste Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="25" onderwerp="" indiendatum="1995-04-26">
         <vrager partij="CDA" oorsprong="parlement">Boorsma</vrager>
         <vrager partij="CDA" oorsprong="parlement">Postma</vrager>
         <vraagt-aan/>
      </vraagdata>
      <antwoorddata antwoorddatum="1995-06-12">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat de kasgeldlimiet voor politieregio’s sinds 28 april 1994 (zie circulaire nr. BGW94/372) is gewijzigd? </vraag>
      <vraag nummer="2">Is vanwege de lagere frequentie van uitkeringen aan de korpsen, vergeleken met die aan gemeenten, binnen de korpsen een grotere fluctuatie in de liquiditeitspositie dan in die van gemeenten te verwachten? </vraag>
      <vraag nummer="3">Is de balans in gemeenten, anders dan in korpsen, vertekend door het doorsluizen van leningen aan woningbouwcorporaties? </vraag>
      <vraag nummer="4">Zijn hierin geen redenen gelegen om voor de regiokorpsen te kiezen voor een hogere kasgeldlimiet, dan voor gemeenten? </vraag>
      <vraag nummer="5">Is het waar dat binnen de korpsen in de nabije toekomst veel zal worden geı¨nvesteerd in automatisering en verbinding? </vraag>
      <vraag nummer="6">Is het waar dat daarvoor leningen van maximaal 5 a` 8 jaar nodig zijn gelet op de economische veroudering? </vraag>
      <vraag nummer="7">Is het dan niet gewenst deze leningen, als deel van de «overige korte schuld» niet langer onder de kasgeldlimiet te laten vallen, doch te behandelen als «vaste schuld», om te voorkomen dat korpsen meer vaste schuld aangaan dan nodig is? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Met ingang van 1 april 1994 zijn de politieregio’s onder de werkingssfeer van de Wet financiering lagere overheid (Wet filo) gebracht. In afwachting van nadere gegevens omtrent de balansstructuur van de 25 politieregio’s, is het kasgeldlimietpercentage voorlopig vastgesteld op 4,8%, hetgeen overeenkomt met het voor gemeenten en gemeenschappelijke regelingen geldende percentage. De verwachting is dat in de loop van dit jaar de gegevens beschikbaar zullen komen die nodig zijn voor de vaststelling van het definitieve percentage dat alsdan per 1 januari 1996 zal worden vastgesteld. </antwoord>
      <antwoord nummer="2">Het ligt inderdaad in de lijn der verwachtingen dat een lagere uitkeringsfrequentie leidt tot grotere fluctuaties in de liquiditeitspositie. Voor politieregio’s is de frequentie van de uitkeringen mede bepaald aan de hand van geldbehoeften in ieder kwartaal. Als dag van betaling is gekozen de 15e dag van iedere eerste maand van een kwartaal. Aan het eind van de eerste maand van een kwartaal is de liquiditeitspositie overigens hoger dan aan het einde van het kwartaal. Dit neemt echter niet weg dat de liquiditeitspositie van openbare lichamen door meerdere factoren wordt beı¨nvloed. Deze factoren kunnen voor de onderscheiden openbare lichamen – politieregio’s en gemeenten – verschillend zijn en worden mede bepaald door de balansstructuur. Zo wordt vlottende schuld niet alleen aangegaan om kastekorten te overbruggen, maar bijvoorbeeld ook ter voorfinanciering van investeringen. Een stijging van de vaste schuld zal daarom in veel gevallen leiden tot een stijging van de vlottende schuld en daarmee tot mogelijk hogere fluctuaties in de liquiditeitspositie. </antwoord>
      <antwoord nummer="3">Op de balans van gemeenten, anders dan in korpsen, bevinden zich momenteel inderdaad voor omvangrijke bedragen aan Rijksleningen ten behoeve van de woningbouw. In de loop van het jaar zullen deze leningen echter als gevolg van de bruteringsoperatie Volkshuisvesting van de balansen van de gemeenten verdwijnen. </antwoord>
      <antwoord nummer="4">Uit de antwoorden op de vragen 1 en 2 volgt dat het vaststellen van het kasgeldlimietpercentage voor de politieregio’s op 4,8% niet is gebaseerd op de overweging dat de balansen van gemeenten en korpsen vergelijkbaar zijn. </antwoord>
      <antwoord nummer="5">In het in oktober 1994 door het Beleidsadviescollege Politie¨le Informatievoorziening (BPI) uitgebrachte «advies politie¨le informatievoorziening» is de regering geadviseerd over een periode van vier jaar de politieregio’s in staat te stellen hun materie¨le budget met gemiddeld 2% te verhogen. Door deze verhoging zouden, volgens het BPI, de politieregio’s de noodzakelijke investeringen in informatietechnologievoorzieningen kunnen financieren. De ministers van Binnenlandse Zaken en Justitie bereiden een regeringsstandpunt voor over alle door het BPI uitgebrachte deelrapporten. Dit standpunt zal naar verwachting in de maand juni van dit jaar aan de Staten-Generaal aangeboden worden. </antwoord>
      <antwoord nummer="6">Indien de financiering van de onder vijf genoemde activa plaatsvindt met vreemd vermogen, zal overeenkomstig de bedoelingen van de Wet financiering lagere overheden de looptijd van de afgesloten lening zoveel mogelijk moeten corresponderen met de verwachte levensduur van de investeringen. De uit de investering voortvloeiende jaarlijkse kapitaallasten dienen verder opgevangen te worden binnen een ree¨el sluitende begroting. </antwoord>
      <antwoord nummer="7">Artikel 2 van het besluit van de staatssecretarissen van Financie¨n en van Binnenlandse Zaken en van de minister van Verkeer en Waterstaat van 24 december 1986, Stcrt. 252, no. 386-14127, tot vaststelling van de Regeling vaste schuld lagere overheid, strekt daar reeds toe. In dat artikel is namelijk bepaald dat als vaste schuld als bedoeld in artikel 1, onderdeel b, worden aangemerkt geldleningen waarvan de rente gedurende de gehele looptijd vast is, en waarvan de aflossingen worden gedekt door de op de begroting, anders dan uit de opbrengst van leningen, ter betaling van die aflossingen beschikbaar komende middelen. Deze regeling ziet onder meer op situaties, bedoeld in de vragen 5 en 6. </antwoord>
      <noten afkomstig="antwoord"/>
   </antwoorden>
</kvr>
