<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Financiën over de herwaardering van woningen in het kader van de WOZ. (Ingezonden 21 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12787
</item>
         <item attribuut="Inhoud">Vragen over de stijging van de waarde van woningen door de verhoging van de omzetbelasting. Ook relatief arme wijken zouden hierdoor getroffen worden. (Parool, 17 november 2000).</item>
         <item attribuut="Rubriek">Belastingen (Omzetbelasting) Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Huurwoningen Koopwoningen Omzetbelasting</item>
         <item attribuut="Vindplaats">Kamervragen met antwoord 2000-2001, nr. 393, Tweede Kamer</item>
         <item attribuut="Vraagnr_bij_indiening">2000102590</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-12-15</item>
         <item attribuut="Datum_indiening">2000-11-21</item>
         <item attribuut="Document-id">KVR12787</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="811" allpagenumbers="811 812" vetnummer="2000102590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12787" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="393" onderwerp="" indiendatum="2000-11-21">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-12-15">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van de artikelen «Belasting huis pakt slecht uit» en «Verhogen OZB kan ook in «arme» wijk hard aankomen»? <voetnoot nummer="1"/>Kloppen de beschreven feiten? </vraag>
      <vraag nummer="2">Kunt u bevestigen dat niet alleen in Amsterdam, maar ook elders in Nederland, de WOZ-waarde van de goedkope huur- en koopwoningen boven gemiddeld zal stijgen? Zo ja, kunt u een overzicht geven van de waardestijging van het goedkoopste en duurste kwart van de woningen? Zo nee, bent u bereid systematisch te laten onderzoeken of hier sprake van is? </vraag>
      <vraag nummer="3">Deelt u de mening dat deze problematiek vergelijkbaar is met die van de verschillende waarde-ontwikkeling tussen woningen en bedrijven en bent u bereid om dezelfde oplossing tariefdifferentiatie) die daar is ingezet ook mogelijk te maken voor verschillende categorieën woningen? </vraag>
      <vraag nummer="4">Zou het als alternatief voor een tariefsdifferentiatie niet mogelijk zijn om door een gewijzigde taxatie-instructie voor huurwoningen te komen tot een taxatieprijs die meer recht doet aan het feit dat dit vrij verhandelbare woningen betreft? </vraag>
      <vraag nummer="5">Klopt het dat Amsterdam volgend jaar 25 miljoen gulden minder uit het gemeentefonds ontvangt, omdat deze gemeente zijn belastingcapaciteit niet ten volle benut? Wat is de ratio een gemeente te straffen die de lasten voor haar burgers tracht te beperken? </vraag>
      <noten afkomstig="vraag">
         <noot nummer="1" datum="2000-11-17" bron="Parool">Parool, 17 november 2000</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennisgenomen van bovengenoemde artikelen. Over de problematiek van de effecten van de waardestijging van onroerende zaken op de OZB is met de Tweede Kamer uitgebreid van gedachten gewisseld bij de behandeling van het voorstel tot wijziging van de Gemeentewet Gemiddelde verkoopprijs in guldens Stijging in % 1995 1999 Tussenwoningen 204 000 296 000 46,1 Hoekwoningen 243 000 375 000 54,3 Vrijstaande woningen 346 000 581 000 67,9 Appartementen 148 000 239 000 61,5 (Bron: NvM Marktontwikkelingen 1999). (tariefdifferentiatie c.a., Kamerstukken II, 2000–2001, nr. 27 246). In de memorie van toelichting bij genoemd wetsvoorstel en in de nota naar aanleiding van het door de Tweede Kamer opgestelde verslag wordt uitvoerig ingegaan op de in genoemde artikelen beschreven ontwikkelingen. </antwoord>
      <antwoord nummer="2">Cijfers over de gemiddelde stijging van de WOZ-waarden kunnen pas in de loop van volgend jaar worden vastgesteld, nadat de WOZ-beschikkingen voor het komende tijdvak zijn vastgesteld. Uit cijfers van de NVM (Marktontwikkelingen 1999), die niet geheel representatief zijn omdat het alleen via de NVM verkochte woningen betreft, komt naar voren dat de ontwikkeling van de verkoopprijs van woningen zeer uiteenlopend is. Onderstaande tabel geeft de door de NVM berekende gemiddelde verkoopprijs weer van verschillende woningtypen in 1995 en 1999. Deze tabel geeft aan dat de verkoopprijs van vrijstaande woningen in de periode 1995–1999 met circa 68% zou zijn gestegen, terwijl de verkoopprijs van tussenwoningen met, slechts, 46% zou zijn toegenomen. Al met al bestaat er een zeer gevarieerd beeld. Uit cijfers van de NVM blijkt daarnaast dat de verkoopprijs sterk regiogebonden is. Exacte cijfers over de waardestijging van het goedkoopste en het duurste kwart zijn mij echter niet bekend. Door middel van de ingroei- en aftopvariant in de OZB kunnen gemeenten de gevolgen van een eventuele bovengemiddelde waardestijging verminderen. Het ligt voor de hand dat de mate waarin gemeenten van deze mogelijkheden gebruik maken eerder wordt afgestemd op de omstandigheden van de lokale huizenmarkt dan op een landelijk gemiddelde. </antwoord>
      <antwoord nummer="3">Het wetsvoorstel tariefdifferentiatie c.a. stelt gemeenten in staat desgewenst de belastingdrukverschuiving teniet te doen die tussen de categorieën woningen en niet-woningen optreedt vanwege de waardestijging. Omdat ook binnen de categorieën woningen en niet-woningen grote verschillen in waardestijging kunnen voorkomen biedt het wetsvoorstel tevens de mogelijkheid om daar rekening mee te houden. Gemeenten staan de instrumenten van ingroei en aftop ter beschikking om «uitschieters» in belastingtoename vanwege de waardeontwikkeling op te vangen. Verdere differentiatie naar soort object (bijvoorbeeld verschillende categorieën woningen) acht ik dan ook niet nodig en wordt niet overwogen. </antwoord>
      <antwoord nummer="4">Met de invoering van de Wet waardering onroerende zaken (Wet WOZ) is er een uniforme regeling gekomen voor het bepalen van de waarde die wordt gebruikt voor de gemeentelijke onroerende zaakbelastingen (OZB), de waterschapsomslagen gebouwd en de eigenwoningregelingen in de inkomsten- en vermogensbelasting om zo de uniformiteit, de doelmatigheid en de duidelijkheid te verbeteren. Die waarde moet wel geschikt zijn als heffingsgrondslag voor die belastingen. Daarom sluit de WOZ-waarde aan bij de waarde waarover die vier belastingen worden geheven. Dit betekent dat de WOZ-waarde objectief wordt bepaald, dat wil zeggen los van de relatie tussen de onroerende zaak en de belanghebbende bij die onroerende zaak. Een aanpassing in de huidige WOZ-waardering in de zin dat rekening gaat worden gehouden met het feit dat een onroerende zaak al dan niet wordt verhuurd, zou leiden tot een andere verdeling van de belastingdruk over gebruikers van huurwoningen en gebruikers van eigen woningen. Een dergelijke nieuwe WOZ-waardering zou gaan afwijken van de objectieve benadering waar in de Gemeentewet, de Waterschapswet en de Wet IB 2001 (voor de toepassing van het eigenwoningforfait en de waardering van de vakantiewoning) van wordt uitgegaan. Een wijziging van de taxatie-instructie voor huurwoningen is gelet op het vorenstaande geen optie. </antwoord>
      <antwoord nummer="5">De gemeentefondssystematiek vormt macro gezien voor het totaal van de gemeenten geen enkel beletsel om de waardestijging in het gemeentefonds te compenseren via een tariefsverlaging OZB. De compensatie wordt gerealiseerd door een verlaging van het rekentarief voor de OZB, waarmee bij de verdeling van het gemeentefonds gerekend wordt. De verandering in de verdeling die hierdoor optreedt, vloeit logisch voort uit het gekozen verdeelsysteem. Het is een toepassing van de vastgelegde verdeelmaatstaven. Daarmee is geen verschil met bijvoorbeeld de invulling van nieuwe inwonertallen, nieuwe gegevens over het aantal bijstandontvangers enzovoorts. De algemene noemer is dat de structuurkenmerken van gemeenten veranderen en daarmee ook de verdeling van het gemeentefonds. Zodoende wordt recht gedaan aan het uitgangspunt van een gelijke voorzieningencapaciteit bij een gelijke benutting van de belastingcapaciteit. In het geval van Amsterdam leidt de bijstelling van de OZB-maatstaf in het gemeentefonds op grond van de nieuwe WOZ-waarde en het verlaagde rekentarief tot een verlaging van de uitkering aan Amsterdam van 25 miljoen. Wanneer echter rekening wordt gehouden met de verhoging van de uitkeringsfactor in het gemeentefonds die verband houdt met de gestegen WOZ-waarde, heeft Amsterdam een positief totaaleffect van 1,5 miljoen. Deze cijfers zijn gebaseerd op de gegevens zoals die ons ten tijde van de meicirculaire ter beschikking stonden. Uit het voorgaande blijkt dat het feitelijk tarief van een gemeente geen invloed heeft op de hoogte van de Algemene uitkering. De verdeelsystematiek stelt alle gemeenten in staat om een gelijk voorzieningenniveau te realiseren bij een gelijk tarief: het rekentarief. Er is derhalve geen sprake van het «straffen» of «belonen» van een gemeente naar aanleiding van de keuze, die een gemeente ten aanzien van haar belastingtarief maakt. Voorts merk ik op dat uit de begroting 2001 van Amsterdam blijkt dat de gemeente ondanks herverdeeleffecten 5,5 miljoen inzet voor lastenverlichting via verlaging van de OZB-tarieven. </antwoord>
      <noten afkomstig="antwoord"/>
   </antwoorden>
</kvr>
