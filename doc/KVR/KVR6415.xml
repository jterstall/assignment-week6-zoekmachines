<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoogervorst (VVD) over bijstandsfraude. (Ingezonden 12 januari 1998)</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6415
</item>
         <item attribuut="Inhoud">Betreft bericht dat medewerkers van sociale diensten nauwelijks tijd hebben voor fraudebestrijding.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Misbruik sociale zekerheid)</item>
         <item attribuut="Vindplaats">Kamervragen met antwoord 1997-1998, nr. 611, Tweede Kamer</item>
         <item attribuut="Indiener">
            <persoon partij="VVD">Hoogervorst</persoon>
         </item>
         <item attribuut="Datum_reaktie">1998-01-28</item>
         <item attribuut="Datum_indiening">1998-01-12</item>
         <item attribuut="Document-id">KVR6415</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1247" allpagenumbers="1247 1248" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6415" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="611" onderwerp="" indiendatum="1998-01-12">
         <vrager partij="VVD" oorsprong="parlement">Hoogervorst</vrager>
         <vraagt-aan/>
      </vraagdata>
      <antwoorddata antwoorddatum="1998-01-28">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het bericht «Eén op de drie ontvangers van bijstand pleegt fraude»? <voetnoot nummer="1"/>
      </vraag>
      <vraag nummer="2">Zo ja, klopt dit bericht? Fraudeert één op de drie bijstandsontvangers? Hoe verklaart u het grote verschil met de bevindingen van het CBS inzake fraudeconstateringen? </vraag>
      <vraag nummer="3">Is de stelling van het betreffende trainingsbureau juist dat bijstandsmedewerkers van sociale diensten «voor fraudebestrijding nauwelijks meer tijde hebben» en dat op een aanpak van fraude nog steeds een taboe zou heersen? </vraag>
      <vraag nummer="4">Zo ja, op welke wijze zult u bevorderen dat voldoende tijd voor fraudebestrijding wordt vrijgemaakt, zodat fraude met uitkeringen met kracht wordt bestreden? </vraag>
      <vraag nummer="5">Deelt u de mening dat de Wet Boeten in alle gevallen correct dient te worden toegepast en dat fraudeurs in het kader van die wet dienen te worden gestraft? </vraag>
      <vraag nummer="6">Kunt u naar aanleiding van het onderzoek als genoemd in het betreffende artikel aangeven in hoeveel gevallen er ook daadwerkelijk is gesanctioneerd? </vraag>
      <vraag nummer="7">Bent u bereid om, naar aanleiding van de resultaten van het betreffende advies- en trainingsbureau, te onderzoeken hoe de fraudebestrijding bij sociale diensten kan worden verbeterd en geïntensiveerd en de Kamer daarvan zo spoedig mogelijk in kennis te stellen? </vraag>
      <noten afkomstig="vraag">
         <noot nummer="1" datum="1998-01-9" bron="De Volkskrant">De Volkskrant, 9 januari 1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Noorman-den Uyl, ingezonden 12 januari 1998. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het CBS rapporteert over de opgespoorde en aan het CBS gemelde gevallen van uitkeringsfraude. De niet opgespoorde fraude komt daar niet in tot uitdrukking. De gepleegde fraude zal dus hoger zijn. Over de feitelijke omvang van uitkeringsfraude bestaan alleen schattingen die als speculatief moeten worden gekwalificeerd. Op dit moment wordt er in mijn opdracht door de universiteit van Utrecht in samenwerking met het Nipo een onderzoek uitgevoerd naar de feitelijke omvang van uitkeringsfraude waarbij ook de bijstandswet zal worden onderzocht. De afronding van dit onderzoek wordt verwacht in de tweede helft van dit jaar. Daarnaast worden er op dit moment nog twee andere onderzoeken met betrekking tot de fraudebeheersing van de bijstandswet uitgevoerd: het Poortwachtersonderzoek, een onderzoek naar de interactie tussen cliënt en sociale dienst bij de eerste intake en een onderzoek naar het voorkomen van oneigenlijk gebruik van de Algemene bijstandswet. </antwoord>
      <antwoord nummer="3 en 4">Deze stelling acht ik noch onderbouwd, noch in overeenstemming met de instrumenten die juist sedert de invoering van de nieuwe Bijstandswet beschikbaar zijn gekomen. Gemeenten hebben bij de invoering van de nieuwe Bijstandswet een sterk accent kunnen leggen op bewaking van de toegangspoort. Per 1 juli 1997 is de Wet boeten en maatregelen ook voor het gemeentelijk domein van kracht geworden. Onlangs heeft de Tweede Kamer de aanpassingen van het debiteurenbeleid goedgekeurd; daarbij wordt het financieel belang van gemeenten bij een effectieve invordering van schulden (ook fraudeschulden) vergroot. </antwoord>
      <antwoord nummer="5">Gemeenten zijn gehouden de Wet boeten correct uit te voeren. Sinds de invoering van de Wet boeten is het sanctie-instrumentarium in die zin aangepast dat gemeenten verplicht zijn om ook in de gevallen waarin de uitkering reeds is beëindigd een boete op te leggen als er geen strafrechtelijke vervolging is ingesteld. Tegen fraudeurs dienen in beginsel altijd maatregelen te worden genomen. </antwoord>
      <antwoord nummer="6">In het bericht worden CBS-cijfers over verslagjaar 1996 aangehaald. In dat jaar zijn circa 16 500 gevallen van bijstandsfraude aan het CBS gemeld. In 40% van alle in 1996 opgespoorde fraudegevallen is, gelet op de hoogte van de fraude, aangifte gedaan bij het Openbaar Ministerie. In de gevallen waarin de uitkering werd gecontinueerd, werd ofwel een administratieve sanctie opgelegd of een waarschuwing gegeven. Door de Wet boeten dienen de gemeenten vanaf juli 1997 in alle gevallen waarin geen aangifte bij het Openbaar Ministerie wordt gedaan, een boete op te leggen. Cijfers daarover zijn nog niet beschikbaar. Opgemerkt zij dat gemeenten de verplichting hebben de fraudeschuld terug te vorderen, ook wanneer de uitkering reeds is beëindigd. </antwoord>
      <antwoord nummer="7">Aandacht voor fraudebeheersing vergt naar mijn mening een permanente inspanning. Intensivering van beleid is reeds aan de orde, bijvoorbeeld met de inzet van de Regionale interdisciplinaire fraudeteams (Rif’s). In maart wordt een in mijn opdracht gehouden evaluatie-onderzoek naar de Rif’s afgerond. Ik zal de Kamer zo spoedig mogelijk na afronding van dit onderzoek mijn reactie bekend maken. </antwoord>
      <noten afkomstig="antwoord"/>
   </antwoorden>
</kvr>
