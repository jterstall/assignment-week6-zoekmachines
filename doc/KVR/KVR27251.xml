<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over de punctualiteitcijfers van de NS. (Ingezonden 25 januari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27251
</item>
         <item attribuut="Inhoud">Vragen naar aanleiding van persbericht van de NS, 'Tevredenheid klanten over NS stabiel in 2006' (19 januari 2007). Indiener wijst staatssecretaris Schultz (VW) op de wederom te lage punctualiteit van de NS (84,8% over de eerste twee weken van 2007; 84.5% in de derde week). Gaat Schultz maatregelen nemen naar aanleiding van het wederom niet halen van de punctualiteitseisen (86%) door NS? Op welke manier ontwikkelen zich de percentages niet gereden treinen en gehaalde aansluitingen?</item>
         <item attribuut="Rubriek">Consument (Algemeen) Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Consumenten Openbaar vervoer Spoorwegen</item>
         <item attribuut="Vindplaats">Kamervragen met antwoord 2006-2007, nr. 755, Tweede Kamer</item>
         <item attribuut="Vraagnr_bij_indiening">2060706220</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-02-06</item>
         <item attribuut="Datum_indiening">2007-01-25</item>
         <item attribuut="Document-id">KVR27251</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1625" allpagenumbers="1625 1626" vetnummer="2060706220" code="0607tkkvr755" lopendefooter="Tweede Kamer, vergaderjaar 2006–2007, Aanhangsel" filenaam="KVR27251" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="755" onderwerp="" indiendatum="2007-01-25">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-02-6">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het persbericht van de NS «tevredenheid klanten over NS stabiel in 2006»? <voetnoot nummer="1"/>
      </vraag>
      <vraag nummer="2">Wat vindt u van het feit dat slechts 84,8% van de treinen punctueel was dat wil zeggen binnen drie minuten, en dat hiermee opnieuw niet aan de punctualiteitnorm van 86% is voldaan? </vraag>
      <vraag nummer="3">Wat zijn de oorzaken van deze lage punctualiteit? </vraag>
      <vraag nummer="4">Welke maatregelen treft u naar aanleiding van het wederom niet voldoen aan de punctualiteiteisen? </vraag>
      <vraag nummer="5">Klopt het dat de punctualiteit in de eerste twee weken van 2007 slechts 84,8% en in de derde week van dit jaar 84,5%was? Kunt u een vergelijking geven van punctualiteitcijfers voor dezelfde periode vorig jaar? </vraag>
      <vraag nummer="6">Op welke manier ontwikkelt zich dit jaar het percentage niet gereden treinen en de gehaalde aansluitingen? Kunt u een vergelijking geven met dezelfde periode vorig jaar? </vraag>
      <vraag nummer="7">Op welke wijze denkt u de toegezegde punctualiteit van 87–89% in 2007 te realiseren? </vraag>
      <vraag nummer="8">Kunt u deze vragen op korte termijn beantwoorden? </vraag>
      <noten afkomstig="vraag">
         <noot nummer="1" datum="2007-01-19" bron="Persbericht van de NS, " titel="tevredenheid klanten over NS stabiel in 2006">Persbericht van de NS, «tevredenheid klanten over NS stabiel in 2006», 19 januari 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik ben op de hoogte van het betreffende persbericht. </antwoord>
      <antwoord nummer="2">Dat nieuws vind ik zorgelijk. Ik zal echter pas mijn oordeel vormen over de prestaties van NS over 2006 nadat ik de jaarrapportage van NS over de uitvoering van de vervoerconcessie in 2006 heb ontvangen. NS moet deze rapportage uiterlijk 28 februari 2007 bij mij inleveren. Het percentage van 86% voor de (aankomst)punctualiteit van de treinen is een richtwaarde. In de systematiek van de vervoerconcessie betekent dit dat ik NS zal aanspreken op alle maatregelen die zijn afgesproken op het gebied van punctualiteit. Uit de jaarrapportage zal onder andere blijken of de afgesproken maatregelen zijn uitgevoerd en wat de oorzaken zijn van de behaalde prestaties. </antwoord>
      <antwoord nummer="3">Ik heb van NS begrepen dat men momenteel bezig is met het onderzoeken van de achterliggende oorzaken van de tegenvallende punctualiteit. Deze oorzaken zullen worden beschreven in de jaarrapportage van NS over het jaar 2006 (zie het antwoord op vraag 2). </antwoord>
      <antwoord nummer="4">Mijn verdere handelen hangt af van het oordeel dat ik mij vorm op basis van de nog te ontvangen jaarrapportage van NS over het jaar 2006 (zie het antwoord op vraag 2 en 3). </antwoord>
      <antwoord nummer="5">De punctualiteit over week 1 van 2007 bedraagt niet 84,8% zoals abusievelijk op de website van NS stond aangegeven, maar 89,7%. NS heeft dit cijfer op haar website inmiddels aangepast. De punctualiteitcijfers voor week 1 tot en met 3 bedragen voor 2007 dus 89,7%, 84,8% en 84,5% tegenover 87,6%, 83,2% en 84,9% in week 1 tot en met 3 van 2006. Ik constateer dat het gemiddelde punctualiteitcijfer over week 1 tot en met 3 circa 1% hoger ligt dan in dezelfde periode van 2006, maar ik vind het te vroeg om daaraan conclusies te verbinden. Het is niet voor niets dat NS de waarden uit het vervoerplan op jaarbasis moet realiseren. De historie leert dat er elk jaar sprake is van seizoensinvloeden, waardoor het tweede en het derde kwartaal meestal hoger scoren dan het eerste en het vierde kwartaal. Op weekniveau kunnen de cijfers nog sterker fluctueren. Dit heeft te maken met weersomstandigheden en incidenten. Daarom stuur ik niet op week- of kwartaalgegevens, maar op jaarprestaties. </antwoord>
      <antwoord nummer="6">Voor week 1 tot en met 3 bedroeg het aantal niet gereden treinen in 2006 respectievelijk 1,2%, 2,7% en 0,9%. Voor week 1 tot en met 3 in 2007 bedroeg dat 1,2%, 2,0% en 8,6%. Het cijfer voor week 3 wordt verklaard door de effecten van de storm op 18 januari 2007. De percentages voor gehaalde aansluitingen bedroegen in week 1 tot en met 3 van 2006 92,0%, 88,7% en 89,9%. In 2007 bedroegen deze percentages 92,0%, 89,4% en 89,6%. Evenals opgemerkt onder vraag 5 vind ik het te vroeg om hieraan conclusies te verbinden. </antwoord>
      <antwoord nummer="7">Conform de vervoerconcessie voor het Hoofdrailnet draagt NS zorg voor de realisatie van deze punctualiteit. De punctualiteit van 87–89% waar NS voor 2007 naar streeft, betreft een richtwaarde. In het vervoerplan 2007, dat u binnenkort van mij ontvangt, geeft NS aan door middel van welke maatregelen zij deze punctualiteit denkt te realiseren. De belangrijkste maatregel betreft de invoering van de NS-dienstregeling 2007, die erop gericht is om het totale vervoersysteem robuuster te maken en zodoende tot een hogere punctualiteit te leiden. </antwoord>
      <antwoord nummer="8">Bij deze. </antwoord>
      <noten afkomstig="antwoord"/>
   </antwoorden>
</kvr>
