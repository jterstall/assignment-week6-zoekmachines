<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het Amerikaanse product AlloDerm. (Ingezonden 4 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8578
</item>
         <item attribuut="Inhoud">Betreft gebruik van het product, waarin menselijk donormateriaal is verwerkt, door plastische chirurgen voor cosmetisch-esthetische ingrepen, ondanks het verbod op commerciele handel van donormateriaal.</item>
         <item attribuut="Rubriek">Gezondheidszorg (Geneeskunde) Handel en economie (Handelsbelemmeringen)</item>
         <item attribuut="Trefwoorden">Chirurgie Commerciele dienstverlening Handelsbelemmeringen Orgaandonatie</item>
         <item attribuut="Vindplaats">Kamervragen met antwoord 1998-1999, nr. 675, Tweede Kamer</item>
         <item attribuut="Vraagnr_bij_indiening">2989905280</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-01-26</item>
         <item attribuut="Datum_indiening">1999-01-04</item>
         <item attribuut="Document-id">KVR8578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1377" allpagenumbers="1377 1378" vetnummer="2989905280" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8578" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="675" onderwerp="" indiendatum="1999-01-4">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-01-26">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat plastische chirurgen het Amerikaanse product AlloDerm waarin menselijk donormateriaal is verwerkt, gebruiken voor cosmetisch-esthetische ingrepen? <voetnoot nummer="1"/>Zo ja, is dit gebruik voor commerciële doeleinden toegestaan ondanks het verbod op commerciële handel in Nederland? </vraag>
      <vraag nummer="2" voetnoot="2">Is het waar dat het verbod op handel met donormateriaal alleen geldt voor donormateriaal dat afkomstig is uit Nederland en Europa? <voetnoot nummer="2"/>Zo ja, hoe valt dat te rijmen met een principieel verbod op commerciële handel? Bent u bereid dit verbod uit te breiden tot alle menselijke donormateriaal? </vraag>
      <vraag nummer="3">Kunt u garanderen dat materiaal van Nederlandse donoren niet wordt gebruikt voor commerciële doeleinden? </vraag>
      <noten afkomstig="vraag">
         <noot nummer="1" datum="1999-12-30" bron="AD">AD, 30 december 1999</noot>
         <noot nummer="2" datum="1999-12-30" bron="ANP-bericht">ANP-bericht, 30 december 1999</noot>
      </noten>
   </vragen>
   <antwoorden aantal="3">
      <antwoord nummer="1">Uit het aangehaalde artikel mag worden afgeleid dat tenminste één plastisch chirurg in Nederland gebruik maakt van het product AlloDerm. Volgens de productinformatie is het product het resultaat van de bewerking van huid die afkomstig is van overledenen. Gesteld wordt dat die huid overeenkomstig de eisen van de Amerikaanse Vereniging van weefselbanken en de Food and Drug Administration is verkregen van weefselbanken. AlloDerm zou in het bijzonder het herstel van beschadigde huid bevorderen. De toepassing bij cosmetische-esthetische chirurgie aan lippen is één van de mogelijke toepassingen, andere zijn bijvoorbeeld brandwonden- en littekenherstel. De Nederlandse Wet op de orgaandonatie (WOD, Stb. 1966, 370) is voor wat betreft het ter beschikking stellen van organen, zowel van overledenen als van levende personen, uitsluitend van toepassing in Nederland. De hoofdlijn van de wet is dat toestemming gegeven voor het na overlijden verwijderen van organen betrekking heeft op implantatie of, indien het orgaan daarvoor ongeschikt blijkt, wetenschappelijk onderzoek dat gericht is op implantatie. Dat geldt onverkort voor een in het donorregister vastgelegde positieve wilsbeschikking. Artikel 13 van de WOD staat het verwijderen van organen voor andere doeleinden, bijvoorbeeld voor farmaceutische of cosmetische doeleinden, in een tweetal gevallen toe. Het eerste geval betreft de situatie dat de overledene zelf daarvoor expliciet toestemming heeft gegeven door middel van een zogeheten eigen verklaring, eventueel aanvullend op zijn in het donorregister vastgelegde wilsbeschikking. Het tweede geval kan zich voordoen als een derde gerechtigd is toestemming te verlenen omdat het register geen uitsluitsel geeft. Donatie van een orgaan bij leven is volgens de WOD alleen toegestaan ten behoeve van implantatie bij een (tevoren) bepaalde persoon. Het komt mij aldus voor dat de WOD donatie van huid bij leven voor het vervaardigen van een product als AlloDerm niet toestaat. Of het nu orgaandonatie bij overlijden of bij leven betreft, steeds is ingevolge artikel 2 van de WOD een voor het verwijderen van een orgaan verleende toestemming nietig als die is verleend met het oogmerk daarvoor een vergoeding te ontvangen die hoger is dan de kosten die het rechtstreekse gevolg zijn van het uitnemen. Artikel 32 van de WOD stelt zowel degene die bij leven zijn organen aanbiedt voor een hogere vergoeding dan de kosten die het rechtstreeks gevolg zijn van het uitnemen, als degene die dat uitlokt of daarbij bemiddelt, strafbaar. Ingevolge hetzelfde artikel is ook degene strafbaar die bij een persoon een orgaan uitneemt zonder dat daarvoor een geldige toestemming bestaat, ongeacht of dat bij leven of na overlijden van die persoon geschiedt. Tenslotte kan volgens artikelen 25 en 29 van de WOD voor het fungeren als orgaancentrum respectievelijk orgaanbank alleen vergunning worden verleend aan een rechtspersoon wiens werkzaamheid niet gericht is op het behalen van winst. Deze laatste twee bepalingen gelden algemeen en hebben dus ook betrekking op eventuele activiteiten met uit het buitenland ingevoerde organen. Aan de betreffende instellingen mogen uiteraard wel de kosten verbonden aan de werkzaamheden die voortvloeien uit hun functie worden vergoed. Het voorgaande betekent dat commercieel handelen door personen en instellingen waarop de WOD voor wat betreft het ter beschikking stellen, verkrijgen, bewerken en toewijzen direct van toepassing is, niet is toegestaan. Wanneer daarvoor expliciet een geldige toestemming ingevolge artikel 13 van de WOD is verkregen, mogen – tegen een vergoeding ter hoogte van maximaal de tot dan toe in verband met de organen gemaakte kosten – die organen ter beschikking worden gesteld aan een bedrijf dat ze verwerkt tot farmaceutische of cosmetische producten. Vervolgens is dan eveneens het commercieel verhandelen van die producten door dat bedrijf toegestaan. Overigens mag wanneer het uiteindelijke product van zo’n bedrijf een geneesmiddel of medisch hulpmiddel is, volgens artikel 1 van de Wet op de geneesmiddelenvoorziening, respectievelijk de Wet op de medische hulpmiddelen, alleen op de markt worden gebracht als het voldoet aan de Europese regels terzake voor registratie en aanmelding. </antwoord>
      <antwoord nummer="2">Zoals uit het antwoord op vraag 1 blijkt, is er in Nederland geen sprake van een absoluut verbod op commerciële handelingen met organen. Weliswaar biedt artikel 13 van de WOD de mogelijkheid om bij algemene maatregel van bestuur te bepalen dat het verlenen van toestemming voor verwijdering van organen niet is toegestaan voor daarbij aan te wijzen, uit een oogpunt van geneeskundige behandeling niet van belang zijnde doeleinden, maar ik acht zulks vooralsnog niet nodig. Ik voel mij hierin ook gesteund door het Verdrag mensenrechten en biogeneeskunde van de Raad van Europa, dat evenmin een absoluut verbod op commerciële handelingen met organen bevat. Artikel 21 van het verdrag bepaalt weliswaar dat het menselijk lichaam en delen daarvan als zodanig niet ter verkrijging van financieel voordeel mogen dienen, maar de uitleg die daaraan in de toelichting wordt gegeven, is vergelijkbaar met de uitleg omtrent de bepalingen van de Nederlandse WOD zoals die is vermeld in het antwoord bij vraag 1. Voor wat betreft de aanvaardbaarheid van het verhandelen van het product AlloDerm is van belang dat de toelichting bij genoemd verdragsartikel expliciet vermeldt dat bijvoorbeeld «niet verboden is de verkoop van medisch hulpmiddel waarin menselijk weefsel is verwerkt dat aan een fabricageproces is onderworpen». Aldus zou de productie en verkoop van bijvoorbeeld AlloDerm niet verboden zijn. Ik stel mij overigens voor om in de komende wetgeving aangaande handelingen met embryo’s en geslachtscellen en die aangaande foetaal weefsel, alsmede in die omtrent de zeggenschap over lichaamsmateriaal, omtrent de toegestane vergoedingen bepalingen op te nemen waarvan de strekking vergelijkbaar is met de bepalingen in de WOD daarover. </antwoord>
      <antwoord nummer="3">Omdat zoals in de antwoorden op de vragen 1 en 2 is aangegeven, de WOD onder de daarbij vermelde voorwaarden het ter beschikking stellen en gebruik van organen van Nederlandse donoren voor andere doeleinden dan implantatie niet geheel uitsluit, kan er geen sprake zijn van het willen garanderen dat nooit een orgaan van Nederlandse donoren wordt gebruikt voor commerciële doeleinden. Wel is het dus zo dat de strafbepalingen in artikel 32 van de WOD commerciële handelingen met organen ontmoedigen wanneer die zouden worden verricht zonder dat daarvoor de vereiste expliciete aanvullende toestemming is gegeven, of wanneer er vergoedingen zouden worden gegeven die hoger zijn dan de in verband met het uitnemen respectievelijk het bewaren gemaakte kosten. </antwoord>
      <noten afkomstig="antwoord"/>
   </antwoorden>
</kvr>
