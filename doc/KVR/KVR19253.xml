<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over mogelijke misleidende informatie inzake Schiphol. (Ingezonden 9 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19253
</item>
         <item attribuut="Inhoud">Vragen naar aanleiding van een bericht in De Volkskrant van 20 december 2003 over mogelijk misleidende informatie over geluidhinder rond Schiphol na opening van de Polderbaan.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 2003-2004, nr. 627, Tweede Kamer</item>
         <item attribuut="Vraagnr_bij_indiening">2030405760</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-01-16</item>
         <item attribuut="Datum_indiening">2004-01-09</item>
         <item attribuut="Document-id">KVR19253</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1335" allpagenumbers="1335 1336" vetnummer="2030405760" code="0304tkkvr627" lopendefooter="Tweede Kamer, vergaderjaar 2003–2004, Aanhangsel" filenaam="KVR19253" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="627" onderwerp="" indiendatum="2004-01-9">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-01-16">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Schultz erkent misleidende informatie over Schiphol»? <voetnoot nummer="1"/>
      </vraag>
      <vraag nummer="2">Waarom heeft u via uw woordvoerder laten weten dat de positieve conclusie over de geluidsoverlast na opening van de Polderbaan ten onrechte aan het onderzoek van het Nationaal Lucht- en Ruimtevaartlaboratorium (NLR) is toegeschreven? </vraag>
      <vraag nummer="3">Waarom heeft u dit eerder ontkent? </vraag>
      <vraag nummer="4">Onderschrijft u nu wel, net als het NLR, dat de uitbreiding van de luchthaven met de Polderbaan gezien de huidige regelgeving tot meer overlast kan leiden dan daarvoor, zonder dat dit geregistreerd wordt? </vraag>
      <vraag nummer="5">Hoe komt het dat het ministerie te positief oordeelde over de ontwikkeling van de geluidsoverlast? </vraag>
      <vraag nummer="6">Hoe komt het dat deze (ten onrechte) positieve stelling foutief aan het NLR werd toegeschreven? </vraag>
      <noten afkomstig="vraag">
         <noot nummer="1" datum="2003-12-20" bron="De Volkskrant">De Volkskrant, 20 december 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja, na ontvangst van de vragen heb ik kennisgenomen van het artikel van 20 december in de Volkskrant. Gebleken is dat het artikel op de voorpagina van de krant is gepubliceerd in de vroege editie die in Amsterdam en Rotterdam wordt bezorgd. In de latere editie is het artikel niet meer afgedrukt. </antwoord>
      <antwoord nummer="2" voetnoot="1">Dat heb ik niet via mijn woordvoerder (aan de Volkskrant) laten weten. Er is geen mededeling van deze strekking gedaan. Alhoewel het hier een communicatiewisseling tussen een journalist en een van de medewerkers betreft, wil ik hier graag het volgende over zeggen. Het ministerie heeft veelvuldig contact gehad met de journalist van de Volkskrant over het NLR-rapport (kenmerk NLR-CR-2001-373). Het verbaast mij dat de journalist ondanks een uitgebreide woordvoering en uitleg vast houdt aan een eigen, onjuiste, interpretatie van de conclusies in en over het NLR-rapport. De journalist is zowel in technische bewoordingen, maar ook in meer toegankelijke woordkeuze aangegeven wat in het rapport is onderzocht, welke uitgangspunten daarbij golden en wie met welke verantwoordelijkheid welke conclusies heeft getrokken. Bij eerdere vragen van het lid Duyvendak over dit onderwerp ben ik daar reeds op ingegaan. Hieronder heb ik met de relevante citaten uit het bewuste rapport van het NLR nogmaals uiteengezet welke conclusies in het rapport zijn getrokken en hoe die passen binnen de beleidsvorming over het onderwerp van de beschermende werking van het nieuwe geluidsstelsel zoals dat door uw Kamer is vastgesteld en nu van kracht is. De conclusie in het artikel dat de Kamer door mij op dit punt onjuist dan wel onvolledig is geïnformeerd, werp ik dan ook verre van mij. Toelichting bij de conclusies bij het gememoreerde NLR-rapport Of de norm van 35 Ke dan wel 58 dB(A) geluidbelasting een goede is waartegen de omwonenden in het «buitengebied» worden beschermd, is geen onderwerp van onderzoek van het NLR geweest. Deze norm stamt namelijk uit de PKB Schiphol en Omgeving en was daarmee het uitgangspunt voor het onderzoek naar de beschermende werking van het nieuwe geluidsstelsel. Naast een conclusie van de onderzoekers is het gebruikelijk dat de opdrachtgever (in dezen de minister van VenW) ook conclusies verbindt aan een onderzoek, te weten de beleidsmatige conclusies. Aangezien de vooraf vastgestelde referentiesituatie voor het onderzoek naar de beschermende werking de equivalent van 35 Ke (58 dB(A) Lden) <voetnoot nummer="1"/>was, is indertijd geoordeeld dat de beschermende werking van het nieuwe stelsel goed was en dat het NLR-rapport deze conclusie onderbouwt. De centrale vraag in het NLR-onderzoek (zie blz. 3, samenvatting) was: «Kan er buiten de 58 Lden contour behorende bij het overgangsscenario, een belasting in woongebieden optreden groter dan 58 dB(A) Lden zonder dat zich dat vertaalt in een overschrijding van de zonepunten (huidige systematiek) respectievelijk de handhavingspunten (nieuwe systematiek)?» In het rapport «Resultaten onderzoek beschermende werking van het huidige en nieuwe geluidsstelsel Schiphol» van het NLR nr. NLR-CR-2001-373 schrijft het onderzoeksinstituut hierover op blz. 38: «Dit onderzoek naar de beschermende werking van het normenstelsel toont aan dat voor zowel de huidige als de nieuwe systematiek, de geluidbelasting ten opzichte van de referentieberekening kan toenemen in het gebied buiten de zone of handhavingpunten terwijl er geen overschrijding van de geluidsnormen plaatsvindt. De referentieberekening is de geluidbelastingberekening waarmee de grenswaarden in zonepunten of handhavingpunten wordt bepaald.» Deze tekst wordt in de samenvatting op blz. 4 herhaald. Verderop in de samenvatting op blz. 5 valt te lezen dat: «gezien de ligging en het aantal handhavingpunten kan op basis van een kwalitatieve analyse door NLR-experts, gesteld worden dat het nieuwe normenstelsel geluid geen mogelijkheden biedt voor volumegroei ten gevolge van anticiperend vliegen, bijvoorbeeld door bewust handhavingspunten te vermijden.» Op basis van deze passages in het NLR-rapport is reeds ten tijde van de behandeling van het MER Schiphol 2003 aan de Kamer gemeld dat de beschermende werking van het (nieuwe) systeem goed is. In de antwoorden op vragen van kamerlid Duyvendak (brief van 1 september 2003) is dit standpunt herhaald. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">Nee, dit onderschrijf ik niet. Zoals ik in mijn brief van 1 september 2003 over dit onderwerp schrijf, blijkt uit de conclusies van het NLR-rapport dat een overschrijding van de norm (de grenswaarden) voor het gebied buiten de 58 dB(A) Lden slechts in één, als uitzonderlijk te beschouwen geval, is voorgekomen in het onderzoek. Dat een toename van het geluid binnen de geldende norm voor kan komen is in het onderzoek en de communicatie daarover altijd gesteld. De registratie van de geluidbelasting vindt – nu feitelijk met het nieuwe systeem wordt gewerkt – plaats in de handhavingspunten die zijn gelegen in woongebieden op of nabij de oude 35 Ke-contour. </antwoord>
      <antwoord nummer="5">Het ministerie heeft niet te positief geoordeeld over de ontwikkeling. Het onderzoek is uitgevoerd om na te gaan of er een overschrijding van de grenswaarden van 58 dB(A) Lden sprake zou zijn (zie 2). Het is juist dat in het rapport ook wordt geconcludeerd dat in de gebieden tussen de 53 en 58 dB(A) Lden (het verderaf gelegen gebied) een toename van de geluidbelasting kan optreden, hierbij is evenwel geen sprake van een overschrijding van de grenswaarden in de handhavingspunten. </antwoord>
      <antwoord nummer="6">Zie de antwoorden op de vragen 2, 4 en 5. </antwoord>
      <noten afkomstig="antwoord">
         <noot nummer="1">Overigens is uit andere destijds gepubliceerde stukken, waaronder de 1e voortgangsrapportage van de Commissie Deskundigen Vliegtuiggeluid aangetoond dat een werkelijke equivalentie tussen Ke en Lden niet bestaat</noot>
      </noten>
   </antwoorden>
</kvr>
