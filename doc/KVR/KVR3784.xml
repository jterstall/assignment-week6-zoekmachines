<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (Groep Nijpels) over de folder «Belangrijke informatie over boeten en maatregelen».(Ingezonden 20 september 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3784
</item>
         <item attribuut="Inhoud">Vragen over de folder 'Belangrijke informatie over boeten en maatregelen' die naar aanleiding van de inwerkingtreding van de Wet boeten en maatregelen en terug- en invordering sociale zekerheid is geschreven om de clienten van de Sociale Verzekeringsbank te informeren.</item>
         <item attribuut="Rubriek">Sociale zekerheid (Misbruik sociale zekerheid) Strafrecht en strafprocesrecht (Straffen)</item>
         <item attribuut="Trefwoorden">Administratieve sancties Geldboetes Misbruik sociale verzekeringen</item>
         <item attribuut="Vindplaats">Kamervragen met antwoord 1996-1997, nr. 119, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1996-10-14</item>
         <item attribuut="Datum_indiening">1996-09-20</item>
         <item attribuut="Document-id">KVR3784</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="241" allpagenumbers="241 242" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="119" onderwerp="" indiendatum="1996-09-20">
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="1996-10-14">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u de tekst van de folder «Belangrijke informatie over boeten en maatregelen» alsmede de begeleidende brief die de Sociale Verzekeringsbank naar aanleiding van het in werking treden van de Wet boeten en maatregelen en terug- en invordering sociale zekerheid, 1 juli 1996 aan haar clie¨nten stuurt? </vraag>
      <vraag nummer="2">Hebt u de indruk, dat de Sociale Verzekeringsbank bij het opstellen van deze folder en brief voldoende rekening heeft gehouden met de kenmerken van de aangeschreven generaties? </vraag>
      <vraag nummer="3" voetnoot="1">Hoe verklaart u de schrikreacties en/of de verontwaardiging waarvan veel clie¨nten van de Sociale Verzekeringsbank blijk geven naar aanleiding van met name de derde alinea van voornoemde folder? <voetnoot nummer="1"/>
      </vraag>
      <vraag nummer="4">Bent u bereid het voorlichtingsbeleid van de Sociale Verzekeringsbank te onderzoeken op klantvriendelijkheid en eventueel te laten herzien? </vraag>
      <vraag nummer="5">Op welk moment kan de Kamer de toegezegde wijziging of aanvulling tegemoet zien van art. 9 van het boetebesluit en art. 5 van de maatregelenbesluiten, die het mogelijk moeten maken een boete of maatregel achterwege te laten indien ten aanzien van de overtreding van een voorschrift geen verwijt kan worden gemaakt? </vraag>
      <vraag nummer="6">Bent u bereid te onderzoeken of ook wijziging mogelijk is van art. 4, lid 3 van de boetebesluiten, waaruit volgt dat tot het opleggen van een boete dient te worden overgegaan indien een voorschrift is overtreden ook als de overtreding voor de betrokkene zelf nadelig is geweest? </vraag>
      <noten afkomstig="vraag">
         <noot nummer="1" datum="1996-09-17" bron="Dagblad de Telegraaf dd.">Dagblad de Telegraaf dd., 17 september 1996</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Met betrekking tot de voorlichting inzake de wet boeten en maatregelen bij de SVb heb ik navraag gedaan over de wijze waarop de folder en de begeleidende brief tot stand zijn gekomen. De wet boeten en maatregelen brengt een aantal belangrijke wijzigingen voor de uitkeringsgerechtigden met zich mee. Het is belangrijk dat de tamelijk complexe wetgeving op een zo duidelijk mogelijke en begrijpelijke wijze wordt overgebracht. De bedoeling van de mailing die de SVb heeft verzonden is dat een uitkeringsgerechtigde goed begrijpt dat hij verplicht is alle relevante wijzigingen door te geven en dat hij begrijpt welke sancties volgen wanneer daar geen gehoor aan wordt gegeven. Tegelijkertijd heeft de SVb willen voorkomen dat de uitkeringsgerechtigde schrikt van de mailing. Alvorens de brief en de folder te versturen heeft de SVb door een marketing bureau een onderzoek naar de mailing laten uitvoeren. In dit onderzoek is met name gekeken naar de vraag in hoeverre de brief en folder begrijpelijk zijn en hoe men de toonzetting ervan ervaart. Uit dit onderzoek kwam naar voren dat de informatie goed werd begrepen en dat de zakelijke aanpak van de mailing werd gewaardeerd. Mijn indruk is dat de SVb de voorlichting op een zorgvuldige wijze heeft aangepakt en voldoende rekening heeft gehouden met de kenmerken van de aangeschreven generaties. </antwoord>
      <antwoord nummer="3">Zoals ik bij het antwoord op vraag 2 heb aangegeven heeft de wet boeten en maatregelen een aantal belangrijke wijzigingen tot gevolg. Het kabinet heeft gekozen voor een aanscherping van het sanctie- en terugvorderingsbeleid. Bij het niet nakomen van wettelijke verplichtingen zijn de uitvoeringsorganen verplicht een sanctie (die kan bestaan uit een maatregel of een boete) op te leggen. In het geval dat de uitkeringsgerechtigde ten onrechte een uitkering heeft ontvangen, zijn de uitvoeringsorganen op grond van de wet verplicht het ten onrechte betaalde bedrag in alle gevallen terug te vorderen. Het is naar mijn mening niet te vermijden dat voorlichting over een dergelijke aanscherping van het bestaande beleid bij sommige uitkeringsgerechtigde overkomt als streng. De in de vraag genoemde derde alinea van de folder beschrijft in hoofdlijnen wat de gevolgen kunnen zijn wanneer de uitkeringsgerechtigde onjuist of onvolledige informatie geeft. Direct daarna echter staat uitdrukkelijk aangegeven dat de wet geen veranderingen tot gevolg heeft wanneer de klant de SVb tijdig op de hoogte brengt van alle relevante wijzigingen. In dit verband merk ik op dat de tekst van de genoemde derde alinea op twee punten wel nuancering behoeft. In de eerste plaats wordt niet bij iedere terugvordering tevens een boete opgelegd. Dat gebeurt alleen indien de terugvordering is ontstaan doordat de uitkeringsgerechtigde zijn inlichtingenplicht niet is nagekomen. In de tweede plaats zal de SVb niet in alle gevallen van fraude of misbruik aangifte doen. Aan de hand van richtlijnen van het OM bepaalt de SVb of aangifte wordt gedaan dan wel een boete wordt opgelegd. De keuze wordt met name bepaald door de hoogte van het fraudebedrag. Ik heb met de SVb afgesproken dat bij een eerst volgende gelegenheid in de voorlichting over dit onderwerp aan deze aspecten aandacht zal worden besteed. </antwoord>
      <antwoord nummer="4">Zoals al aangegeven in antwoord op vraag 2 ben ik van mening dat de SVb in haar voorlichtingsbeleid ruime aandacht heeft besteed aan het aspect klantvriendelijkheid. Er is voor mij geen aanleiding dit beleid nader te onderzoeken of eventueel te laten herzien. </antwoord>
      <antwoord nummer="5">In de boete- en maatregelenbesluiten van het Tica en de SVb, die door de minister van Sociale Zaken en Werkgelegenheid en het Ctsv zijn goedgekeurd, is reeds de bepaling opgenomen dat afgezien kan worden van het opleggen van een boete of een maatregel indien ten aanzien van de overtreding van een voorschrift iedere verwijtbaarheid ontbreekt. De toegezegde wijziging van de wet heeft enkel betrekking op het expliciteren van de wettelijke basis voor een dergelijke bepaling. In de wet boeten en maatregelen is niet expliciet geregeld dat in het geval van het ontbreken van verwijtbaarheid afgezien wordt van het opleggen van een boete of een maatregel. Wel is bepaald dat de hoogte van de maatregel en de boete onder andere wordt afgestemd op de mate van verwijtbaarheid. Dit leidt ertoe dat indien de verwijtbaarheid geheel ontbreekt de boete of maatregel nihil is. De bepalingen van het maatregelen- en boetebesluit van het Tica en de SVb komen dus overeen met hetgeen de wetgever beoogd heeft. Er zou echter discussie kunnen ontstaan over de vraag of de wet boeten en maatregelen formeel de mogelijkheid biedt voor de bepaling zoals opgenomen in de besluiten van het Tica en de SVb. Teneinde de wettelijke basis te expliciteren heb ik aangekondigd de wet boeten en maatregelen op dit punt aan te passen. Een voorstel tot wijziging zal binnen enkele maanden bij de Tweede Kamer worden ingediend. </antwoord>
      <antwoord nummer="6">Op grond van de wet boeten en maatregelen wordt iedere overtreding van de inlichtingenplicht gevolgd door het opleggen van een boete. Ook dus in de gevallen waarin het niet opgeven van informatie juist nadelig voor de betrokkene is geweest. Alvorens te kunnen beoordelen of wijziging van de wet gewenst is, wil ik eerst nagaan of er sprake is van een ree¨el probleem. M.a.w. komt het in de praktijk inderdaad voor dat een uitkeringsgerechtigde informatie verzwijgt (waarvan het hem redelijkerwijs duidelijk is dat hij die moet melden) waardoor hij een financieel nadeel heeft? Ik zal op korte termijn in overleg met de uitvoeringsorganen deze situatie nader onderzoeken. </antwoord>
      <noten afkomstig="antwoord"/>
   </antwoorden>
</kvr>
