<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Financiën en van Binnenlandse Zaken en Koninkrijksrelaties over de Zalmsnip. (Ingezonden 12 januari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22062
</item>
         <item attribuut="Inhoud">Door een fout van de rijksoverheid zouden gemeenten ook in 2005 de Zalmsnip aan burgers moeten betalen. De rijksoverheid wil dit echter niet compenseren aan gemeenten via het Gemeentefonds.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Overheidsfinanciën (Gemeentelijke financiën)</item>
         <item attribuut="Trefwoorden">Gemeentelijke belastingen Lastenverlichting</item>
         <item attribuut="Vindplaats">Kamervragen met antwoord 2004-2005, nr. 780, Tweede Kamer</item>
         <item attribuut="Vraagnr_bij_indiening">2040506130</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-01-17</item>
         <item attribuut="Datum_indiening">2005-01-12</item>
         <item attribuut="Document-id">KVR22062</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1651" allpagenumbers="1651 1652" vetnummer="2040506130" code="0405tkkvr780" lopendefooter="Tweede Kamer, vergaderjaar 2004–2005, Aanhangsel" filenaam="KVR22062" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="780" onderwerp="" indiendatum="2005-01-12">
         <vrager partij="SP" oorsprong="parlement">Kant</vrager>
         <vraagt-aan>de ministers van Financiën en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-01-17">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het artikel «Zalmsnip onverwacht nog maand van kracht»? <voetnoot nummer="1"/>
      </vraag>
      <vraag nummer="2">Zijn gemeenten verplicht om in 2005 een Zalmsnip aan burgers te betalen? </vraag>
      <vraag nummer="3">Welke betekenis heeft de peildatum van 1januari hierbij? </vraag>
      <vraag nummer="4">Is het waar dat u niet van plan bent om gemeenten die in 2005 een Zalmsnip uitbetalen via het Gemeentefonds te vergoeden? Zo ja, waarom niet? </vraag>
      <vraag nummer="5">Vindt u het redelijk de kosten voor gemeenten die door fouten van de rijksoverheid gedwongen worden de Zalmsnip alsnog uit te keren, niet meer te vergoeden? </vraag>
      <vraag nummer="6">Wat zijn de gevolgen voor de koopkracht als gemeenten de Zalmsnip nu net als in 2004 gewoon uitbetalen? </vraag>
      <noten afkomstig="vraag">
         <noot nummer="1" datum="2005-01-10" bron="De Volkskrant">De Volkskrant, 10 januari 2005</noot>
      </noten>
   </vragen>
   <antwoorden aantal="6">
      <antwoord nummer="1">Wij hebben kennis genomen van het artikel in de Volkskrant. Het is juist dat de wijziging van de Gemeentewet, gegeven de Tijdelijke referendumwet, per 5 februari 2005 in werking treedt en betreuren deze vertraging. Het effect, waar de krantenkop naar verwijst en waarvan in een mij onbekend aantal gemeenten mogelijk sprake van is, is het gevolg van een ongelukkige en onvoorziene samenloop van omstandigheden. Daar, waar sprake is van het nog van kracht zijn van de «Zalmsnip», is dat het gevolg van autonome gemeentelijke besluitvorming. De Gemeentewet verplicht de gemeenten immers sinds 2000 niet tot uitkering van de «Zalmsnip». De wijziging van de gemeentewet betekent in essentie het schrappen van bepalingen die een bepaalde wijze van distributie van de «Zalmsnip» mogelijk maakten. Die zijn, gegeven het besluit om de «Zalmsnip» af te schaffen, overbodig geworden. De vrijheid om al dan niet tot uitkering over te gaan was er echter al en is er feitelijk nog steeds. Wel is als gevolg van het gewijzigde rijksbeleid geen sprake meer van compensatie voor deze lastenverlichting. Daarover is bij vaststelling van de begroting van het Gemeentefonds besloten. Gemeenten zijn daarover tijdig geïnformeerd. Wij hechten er aan om een nadere verduidelijking te geven van de ontwikkelingen terzake en de daaruit voor gemeenten ontstane situatie. Het voornemen tot afschaffing van de «Zalmsnip» vindt zijn oorsprong in het strategische akkoord van 2002. Het huidige kabinet heeft dat overgenomen en vastgelegd bij miljoenennota 2003. De gemeenten zijn in juni 2004 geïnformeerd over de afschaffing van de «Zalmsnip». Toen is aangekondigd dat de financiële compensatie van €325 miljoen voor het gemeentefonds met ingang van 2005 komt te vervallen. In de circulaire van juni is, zoals gebruikelijk, het voorbehoud gemaakt van besluitvorming door het parlement. Dat voorbehoud heeft betrekking op de begrotingswet. Deze is door de Tweede Kamer aangenomen. Na juni 2004 heeft zich daarmee geen beleidsmatige wijziging meer voorgedaan. Het Kabinet heeft daarmee volstrekt duidelijk gemaakt dat de afschaffing van de «Zalmsnip» geëffectueerd zou worden. Een aantal gemeenten heeft – al dan niet op advies van de VNG – de inwerkingtreding van de afschaffing van de «Zalmsnip» in hun verordening afhankelijk gesteld van de inwerkingtreding van de wet. Dat advies van de VNG was mij ook niet bekend en kon dan ook niet bij de besluitvorming worden meegewogen. Gemeenten verplichten zich zo mogelijk, via hun verordeningen, tot het uitkeren van de «Zalmsnip». Er zijn mogelijk ook gemeenten, volgens de krantenberichten bijv. Enschede, die los van de wetswijziging al besloten tot zo’n vorm van lastenverlichting. De VNG heeft de gemeenten inmiddels geïnformeerd over de ontstane situatie en geadviseerd om hun belastingverordening met terugwerkende kracht tot en met 1januari te wijzigen. </antwoord>
      <antwoord nummer="2">Op basis van de Gemeentewet zijn gemeenten daar niet toe verplicht. Wel kan, zo ook het antwoord op de vorige vraag, die verplichting zijn vastgelegd in de door de gemeenteraad zelf vastgestelde belastingverordening. Indien een individuele gemeente zo besluit om een lastenverlichting voor burgers in 2005 te bieden, dan kan dat. Er is dan geen sprake van het uitkeren van een «Zalmsnip», maar van het generiek verlagen van de lokale lasten die uit de eigen begroting worden gefinancierd. Binnen de huidige wet- en regelgeving behoort en behoorde dat tot de mogelijkheden. </antwoord>
      <antwoord nummer="3">De «Zalmsnip» is per 1januari 2005 afgeschaft doordat met ingang van die datum het daarvoor bestemde bedrag van € 325 miljoen uit het Gemeentefonds is gehaald. </antwoord>
      <antwoord nummer="4">Het ligt niet in de rede om gemeenten, die alsnog de «Zalmsnip» verstrekken, daarvoor te compenseren. In lijn met antwoord op vraag 1is wat ons betreft duidelijk dat onder correcte toepassing van art. 2 Financiële-verhoudingswet als beleidslijn tijdig is aangeven dat het rijk de lastenverlichting niet meer langs die weg zou willen voortzetten en dat daarom de aan het GF terzake toegevoegde middelen daaraan weer zouden worden onttrokken. Dat is bij vaststelling van de begroting in Tweede Kamer. Gemeenten zijn daarover tijdig bij circulaire geïnformeerd. </antwoord>
      <antwoord nummer="5">Het ligt niet in de rede om kosten die een gevolg zijn van beleidsmatige afwegingen op lokaal niveau te vergoeden vanuit rijkszijde. </antwoord>
      <antwoord nummer="6">Indien gemeenten daartoe besluiten dan betekent dat uiteraard een verbetering van de koopkracht. Hierbij dient dan wel de kanttekening gemaakt te worden dat gemeenten geen inkomensbeleid mogen voeren en dus een dergelijke maatregel voor alle huishoudens moet gelden. </antwoord>
      <noten afkomstig="antwoord"/>
   </antwoorden>
</kvr>
