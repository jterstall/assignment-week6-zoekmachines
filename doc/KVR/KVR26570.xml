<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over onjuiste declaraties van scopieën. (Ingezonden 14 september 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26570
</item>
         <item attribuut="Inhoud">Vragen naar aanleiding van een artikel in Medisch Contact van 8 september 2006 over (onterechte) declaratie via de DBC-systematiek (Diagnose Behandel Combinatie), wat gunstig zou uitpakken voor de artsen. Ook wordt verwezen naar het antwoord op eerdere vragen (Aanhangsel Handelingen II, nr. 1582) over het zich calculerend opstellen van ziekenhuizen.</item>
         <item attribuut="Rubriek">Consument (Consumentenprijzen) Gezondheidszorg (Geneeskunde) Gezondheidszorg (Medische beroepen)</item>
         <item attribuut="Trefwoorden">Geneeskunde Medische specialisten Prijzen</item>
         <item attribuut="Vindplaats">Kamervragen met antwoord 2006-2007, nr. 158, Tweede Kamer</item>
         <item attribuut="Vraagnr_bij_indiening">2050619170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-10-13</item>
         <item attribuut="Datum_indiening">2006-09-14</item>
         <item attribuut="Document-id">KVR26570</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="337" allpagenumbers="337 338 339" vetnummer="2050619170" code="0607tkkvr158" lopendefooter="Tweede Kamer, vergaderjaar 2006–2007, Aanhangsel" filenaam="KVR26570" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="158" onderwerp="" indiendatum="2006-09-14">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-10-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van het artikel «Veel poliklinische scopieën onjuist gedeclareerd»? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich dat u in antwoord op een eerdere schriftelijke vraag <voetnoot nummer="2"/>of ziekenhuizen zich calculerend zullen opstellen en waar mogelijk een Diagnose Behandeling Combinatie (DBC) zullen laten kiezen met een hogere prijs, zegt dat ziekenhuizen zich niet calculerend zullen opstellen? Zou u dit antwoord nu weer geven? </vraag>
      <vraag nummer="3">Is het waar dat ziekenhuizen artsen aanzetten om bij de endoscopie voor derden een DBC te registreren, omdat het aantal poliklinische bezoeken terugloopt als de scopie als verrichting wordt geregistreerd? </vraag>
      <vraag nummer="4">Is het waar dat voor artsen financieel gezien gunstiger is een scopie voor derden als DBC te declareren, omdat het aantal eerste kliniekbezoeken wordt gehanteerd als verdeelsleutel en zij uiteindelijk minder uit de lumpsum krijgen als ze het CTG-tarief declareren? Zo ja, wat vindt u hiervan? </vraag>
      <vraag nummer="5">Is het waar dat ongeveer de helft van de maagscopieën bewust op een verkeerde manier wordt gedeclareerd? </vraag>
      <vraag nummer="6">Hoeveel geld is naar schatting ten onrechte gedeclareerd, gezien het feit dat dit «scopieënprobleem» al langer bestaat? </vraag>
      <vraag nummer="7">Deelt u nog steeds de mening dat de huidige DBC-systematiek niet fraudegevoelig is en dat vanaf 1 januari 2008 zorgaanbieders en verzekeraars moeten onderhandelen over vrije prijzen voor het grootste deel van de ziekenhuiszorg? </vraag>
      <vraag nummer="8">Denkt u dat het zinvol is nu de uitbreiding van verdere liberalisering van de prijsvorming voor te bereiden, in plaats van ervoor te zorgen dat het nu bestaande systeem transparant en niet fraudegevoelig meer is? </vraag>
      <vraag nummer="9">Hoe gaat u deze onterechte declaraties aanpakken en in de toekomst voorkomen? </vraag>
      <noten afkomstig="vraag">
         <noot nummer="1" datum="2006-09-8" bron="Medisch Contact">Medisch Contact, 8 september 2006, 61 nr. 36</noot>
         <noot nummer="2" documenttype="Kamervragen" documentnummer="1582" documentjaargang="2005-2006">Aanhangsel Handelingen, nr. 1582, vergaderjaar 2005–2006.</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ik maak onderscheid tussen twee soorten van calculerend gedrag. In een situatie van marktwerking zullen ziekenhuizen zich calculerend opstellen, in de zin dat zij zich bewust zijn van de kosten en opbrengsten van een behandeling. Als het DBC systeem ruimte laat voor variatie in de te declareren DBCs, en als gevolg daarvan calculerend gedrag optreedt, is dit niet gewenst. Ik verwijs daarbij naar de recente eindrapportage van de taskforce declaraties. In die rapportage wordt gesteld dat interpretatieruimte in instructies, die mogelijk calculerend gedrag tot gevolg heeft, weggenomen dient te worden. </antwoord>
      <antwoord nummer="3">Mij is, anders dan door de informatie in het artikel, niet bekend dat dit gebeurt. Daarbij bevreemden mij de in het artikel genoemde motieven. Ik zal dit toelichten. In het artikel stelt prof. Melvin Samson dat er DBCs uit het B segment voor eerstelijnsproductie gedeclareerd worden om het verlies aan budget en lumpsum te compenseren. Laat ik helder zijn; dit is niet toegestaan. De instructies hieromtrent zijn duidelijk. Zoals het artikel laat zien valt de compensatie ook nog scheef uit: de DBC in het B segment brengt een stuk meer op dan het verlies in budget of lumpsum. Vervolgens wordt in het artikel gesteld dat er een reden ligt in het feit dat het aantal eerste kliniekbezoeken de grondslag is voor het verdelen van de lumpsum. Ik veronderstel dat hier eerste polikliniekbezoeken (EPB’s) bedoeld wordt. Deze reden bevreemdt mij. Voor de goede orde: EPB’s die samenhangen met DBCs in het B-segment tellen niet mee in de budgetopbouw van het ziekenhuis of de lumpsum van de specialist. Het B-segment behelst immers vrije opbrengsten, niet ter dekking van het budget. Het is onlogisch om EPB’s die niet meer mee tellen voor de lumpsum wel mee te tellen voor de verdeling daarvan. Hóe er verdeeld wordt, is echter een zaak van lokale partijen. Bovendien is er geen verband tussen het registreren van DBCs en het registreren van verrichtingen zoals EPB’s. Dit zijn gescheiden administraties. Als men op grond van de argumenten in het artikel de EPB’s als budgetparameter zou willen «scoren», dan zou het registreren van EPB’s volstaan en is het niet noodzakelijk om DBCs te registreren. Overigens is het probleem rond verlies van budget en lumpsum met betrekking tot scopieën voor de eerste lijn al sinds medio 2005 bekend. In december 2005 hebben de aanbieders en CTG/ZAio afspraken gemaakt over hoe dit probleem opgelost zou kunnen worden. Daarbij is afgesproken dat aanbieder en verzekeraar een gezamenlijk voorstel ter compensatie van budget en lumpsum kunnen indienen bij het CTG/ZAio. Hiermee is de eventuele aanleiding om bewust anders te registreren dan bedoeld, en zoals in het artikel genoemd, reeds in 2005 weggenomen. Binnenkort zal de Nederlandse Zorgautoriteit opnieuw overleg voeren met de partijen. Tenslotte hecht ik er aan te vermelden dat vanaf 1-1-2007 het DBC systeem zodanig is aangepast dat ook zorg aan eerste lijn en derden als een DBC geregistreerd wordt. Daarmee krijgen scopieën voor de eerste lijn een eigen DBC met een accuraat tarief. </antwoord>
      <antwoord nummer="4">Zoals uit mijn antwoord op vraag 3 blijkt, is het in 2005 en 2006 niet toegestaan om voor zorg aan derden DBCs te declareren. Er is dus geen sprake van een keuze die de arts kan maken tussen het declareren van een verrichting of een financieel gunstigere DBC. Over het algemeen zijn DBC-tarieven flink hoger dan tarieven van verrichtingen, zo ook in dit geval. Echter, declareren van een DBC voor derden is dus geen optie. </antwoord>
      <antwoord nummer="5">De taskforce «verdachte» declaraties heeft ook aandacht besteed aan de scopieën. Op grond van de (overigens beperkte) gegevens in het artikel heeft de taskforce enkele relevante DBCs uit het B segment kunnen aanwijzen. Deze DBCs zijn volgens het DBC informatie systeem (DIS) in 2005 in zeer lage aantallen gedeclareerd (enkele honderden). In de meeste gevallen bevatten deze DBCs naast de scopie ook nog eens andere verrichtingen waardoor het lijkt dat het om poliklinische trajecten in het ziekenhuis gaat (en er dus DBCs gedeclareerd mochten worden). Tevens krijgt het B-segment in de onderhandelingen tussen ziekenhuis en verzekeraar ruime aandacht. Productie in het B-segment is over het algemeen vooraf op basis van ramingen afgesproken. Dit laat weinig ruimte voor het onterecht declareren van B-segment DBCs zonder dat de verzekeraar dat signaleert. Kortom, er zijn meerdere redenen om aan te nemen dat het om een klein aantal DBCs gaat, en zeker niet de helft van alle scopieën. </antwoord>
      <antwoord nummer="6">Ik heb geen gegevens tot mijn beschikking om mijn antwoord op deze vraag exact te kwantificeren. Uit mijn antwoord op uw vorige vraag kunt u afleiden dat het om een gering bedrag gaat. </antwoord>
      <antwoord nummer="7">De fraudegevoeligheid valt niet in exacte waarden uit te drukken. Het is mijn indruk dat het systeem niet fraudegevoeliger is dan het oude systeem, waarin de drang tot het corrigeren van onvolkomenheden vanwege vangnetten als FB budget en lumpsum ook niet altijd optimaal was. Wel is het een feit dat, samen met de invoering van de DBC systematiek, de controles danig verscherpt en uitgebreid zijn. Nu de bedragen en daarmee de belangen van declaraties groter worden, en vangnetten als FB budget en lumpsum afnemen, nemen de partijen beter hun verantwoordelijkheid en wordt er scherper gecontroleerd. De recente taskforce die naar aanleiding van een rapport van Vektis declaraties onderzocht heeft, is hier een voorbeeld van. </antwoord>
      <antwoord nummer="8">Het is zinvol om beide te doen. Enerzijds hebben de eerste liberaliseringstappen het mogelijk gemaakt dat de sector in gezamenlijkheid een betere administratieve organisatie en een scherpere controle daarop heeft ontwikkeld. Andere ontwikkelingen als een Elektronisch Patiënten Dossier profiteren hiervan. De betere controles maken het mogelijk om situaties zoals gesteld in het artikel te signaleren. Anderzijds dient het DBC systeem, en de daaruit voortvloeiende declaraties, stabiel te zijn. Ik heb dit als voorwaarde voor verdere liberalisering gesteld in mijn brief «Ruimte voor betere zorg». </antwoord>
      <antwoord nummer="9">In mijn antwoord op vraag 3 heb ik u reeds geïnformeerd omtrent de specifieke aanpak van de scopieën problematiek. In zijn algemeenheid heeft onderzoek naar onterechte declaraties mijn aandacht. In mijn brief van 21 juni 2006 heb ik u geïnformeerd omtrent een onderzoek dat ik op 15 juni 2006 ontving van ZN, uitgevoerd door Vektis. In het onderzoek was sprake van 566 miljoen aan teveel betaalde DBC declaraties. In mijn brief heb ik aangegeven een taskforce in te stellen die deze problematiek adequaat ging aanpakken. Tegelijkertijd heb ik CTG/ZAio de vraag gesteld of er sprake was van declaraties die in strijd zijn met de declaratiebepalingen. De NZa en de taskforce hebben recent eindrapportages opgesteld. Uit de eindrapportages blijkt dat er geen sprake is van onrechtmatige declaraties. De conclusie wordt wel getrokken dat enerzijds de declaratiebepalingen aangescherpt dienen te worden om onduidelijkheid in de toekomst uit te sluiten, en dat anderzijds dergelijk onderzoek naar declaraties regulier zou moeten plaatsvinden om onduidelijkheden op te sporen en weg te nemen. Ik accepteer deze conclusies, en zet dienovereenkomstig beleid uit. Tevens heeft de Nederlandse Vereniging van Ziekenhuis het plan «DBCs: eenvoudig beter» uitgewerkt naar een activiteitenplan, waarin de vereenvoudiging gestalte krijgt. Met een vereenvoudigd, uniform systeem zijn aanbieders en verzekeraars beter in staat standaardcontroles uit te voeren. Tenslotte werkt de NZa aan een beoordelingskader op basis waarvan DBC systeemontwikkelingen getoetst worden op o.a. controle aspecten. Bovenstaande maatregelen geven mij vertrouwen dat het DBC systeem voldoende stabiel zal zijn om per 2008 nadere liberaliseringstappen te zetten. </antwoord>
      <noten afkomstig="antwoord"/>
   </antwoorden>
</kvr>
