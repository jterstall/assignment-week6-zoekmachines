<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker (D66) en Koenders (PvdA) aan de minister van Buitenlandse Zaken en de staatssecretaris van Financiën over de onregelmatige toepassing van het Protocol Oorsprongregels van de EU-Israël Associatieovereenkomst. (Ingezonden 7 juli 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21270
</item>
         <item attribuut="Rubriek">Handel en economie (Import)</item>
         <item attribuut="Trefwoorden">Import Israël</item>
         <item attribuut="Vindplaats">Kamervragen met antwoord 2004-2005, nr. 75, Tweede Kamer</item>
         <item attribuut="Vraagnr_bij_indiening">2030417470</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Bakker</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2004-10-05</item>
         <item attribuut="Datum_indiening">2004-07-07</item>
         <item attribuut="Document-id">KVR21270</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="161" allpagenumbers="161 162 163" vetnummer="2030417470" code="0405tkkvr75" lopendefooter="Tweede Kamer, vergaderjaar 2004–2005, Aanhangsel" filenaam="KVR21270" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="75" onderwerp="" indiendatum="2004-07-7">
         <vrager partij="D66" oorsprong="parlement">Bakker</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken en de staatssecretaris van Financiën</vraagt-aan>
      </vraagdata>
      <antwoorddata antwoorddatum="5 oktober 2004), zie ook Aanhangsel Handelingen nr. 2182, vergaderjaar 2003–2004">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de staatssecretarissen van Financiën en van Economische Zaken</mede-antwoorder>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Is de Nederlandse douane op de hoogte gesteld van het feit dat Israël geen onderscheid maakt tussen de behandeling van de productie in haar nederzettingen en de productie in de Staat Israël als het gaat om de toepassing van het Protocol Oorsprongregels van de EU-Israël Associatieovereenkomst, zoals u zelf aangeeft in uw antwoord van 4 juni 2004 op kamervragen? <voetnoot nummer="1"/>Wilt u uw antwoord van een toelichting voorzien? </vraag>
      <vraag nummer="2" voetnoot="2">Zo ja, betekent dit dat de Nederlandse douaneautoriteiten op de hoogte gesteld zijn van «gerede twijfels betreffende de correcte toepassing van de preferentiële behandeling die Israël geniet en de toepasbaarheid van het bewijs van oorsprong dat wordt voorgelegd in de Europese Gemeenschap» <voetnoot nummer="2"/>, voor alle producten die afkomstig zijn uit Israël? </vraag>
      <vraag nummer="3">Heeft de Nederlandse regering, indien Israëls uitvoering van de handelsgerelateerde bepalingen van de EU-Israël Associatieovereenkomst gebreken blijft vertonen en de Europese Commissie nalaat effectieve corrigerende maatregelen te nemen die tot haar beschikking staan en onder haar eigen bevoegdheid vallen en die een einde zouden maken aan de voortdurende schendingen van het Gemeenschapsrecht binnen de EU, onder het Gemeenschaprecht het recht de Europese Commissie op te roepen maatregelen te nemen? </vraag>
      <vraag nummer="4">Is het waar dat wanneer de Nederlandse douane overgaat tot het verifiëren van de oorsprong van een product waarvan zij vermoedt dat het in een nederzetting geproduceerd of verkregen is, invoerrechten worden geïnd op het product in kwestie, ongeacht de feitelijke oorsprong ervan? </vraag>
      <vraag nummer="5">Is het waar dat wanneer de Nederlandse douane niet overgaat tot het verifiëren van de feitelijke oorsprong van een product dat door Israël is geëxporteerd onder de EU-Israël Associatieovereenkomst, dit product preferentiële behandeling wordt toegekend, ongeacht de feitelijke oorsprong ervan? </vraag>
      <vraag nummer="6" voetnoot="3">Heeft de toepassing door Nederland van het controlemechanisme, zoals beschreven in artikel 32 van het oorsprongprotocol, ooit geleid tot het onthouden van voorkeursbehandeling aan agrarische producten uit nederzettingen in bezet gebied die vermengd worden met identieke producten uit Israël, voordat zij worden ingevoerd in de EU? <voetnoot nummer="3"/>
      </vraag>
      <vraag nummer="7">Heeft de toepassing door Nederland van het controlemechanisme, zoals beschreven in artikel 32 van het oorsprongprotocol, ooit geleid tot het onthouden van voorkeursbehandeling aan producten die ingrijpend zijn bewerkt in nederzettingen in bezet gebied, voordat ze zijn geëtiketteerd, van merknaam zijn voorzien of zijn geëxporteerd door bedrijven die zich bevinden in Israël? </vraag>
      <vraag nummer="8">Hoeveel verificatieverzoeken ten aanzien van vermeende nederzettingenproducten zijn door Nederland gedaan sinds 1 juni 2003? </vraag>
      <vraag nummer="9">Hoeveel van deze verzoeken zijn door Israël beantwoord binnen de aangewezen periode van tien maanden, en in hoeveel gevallen zijn geen antwoorden ontvangen van de Israëlische douane binnen deze periode? </vraag>
      <vraag nummer="10">Welke informatie wordt bedoeld in uw antwoord van 4 juni 2004 met «een antwoord [verkregen] aan de hand waarvan de oorsprong van de desbetreffende producten kan worden vastgesteld»? Hoe vaak is een dergelijk antwoord verkregen in verificatieprocedures die zijn gestart door de Nederlandse douane sinds 1 juni 2003? </vraag>
      <vraag nummer="11">Is het waar dat Nederland uitsluitend probeert onder voorkeursbehandeling geïmporteerde producten te identificeren en de oorsprong daarvan te verifiëren die door haar en de Europese Commissie worden omschreven als «uit» of «komend uit» nederzettingen? Is het waar dat Nederland niet probeert de oorsprong van producten te verifiëren waarvan zij gelooft dat ze tot eindproducten zijn verwerkt, zijn verpakt en/of geëtiketteerd en zijn geëxporteerd door bedrijven die zich in Israël bevinden, zelfs wanneer deze producten mogelijkerwijs ingrijpend zijn bewerkt in bedrijven die zich in nederzettingen bevinden? Wilt u uw antwoord van een toelichting voorzien? </vraag>
      <vraag nummer="12">Is de Nederlandse douane, net als de regering, van mening dat bij het overgrote deel van de door Israël afgegeven certificaten geen twijfel bestaat over de oorsprong van de producten? </vraag>
      <vraag nummer="13">Concludeert de Nederlandse douane eveneens in elk afzonderlijk geval dat er geen twijfel bestaat over de oorsprong van het product in kwestie, in alle gevallen die de regering in haar antwoorden van 4 juni 2004 rekent tot het «overgrote deel van de door Israël afgegeven certificaten»? Wilt u uw antwoord van een toelichting voorzien? </vraag>
      <vraag nummer="14">Is de Nederlandse douane, gezien het feit dat Israël geen onderscheid maakt tussen de behandeling van de productie in haar nederzettingen en de productie in de Staat Israël als het gaat om de toepassing van het protocol oorsprongregels, in staat te beoordelen in welke gevallen een certificaat van oorsprong dat is afgegeven door Israël rechtsgeldig is onder het Gemeenschapsrecht? Zo neen, op welke wijze kan de Nederlandse douane daartoe wel in staat worden gesteld? </vraag>
      <vraag nummer="15">Waarom is de regering in haar antwoorden van 4 juni 2004 van mening dat het terugsturen voor verificatie van alle Israëlische oorsprongcertificaten «disproportioneel en om die reden niet wenselijk» zou zijn? Kan de regering bij de beantwoording van deze vraag het feit betrekken dat in andere gevallen waarin sprake was van een onregelmatige toepassing door derde landen van protocollen met betrekking tot oorsprongregels , lidstaten hebben gereageerd door alle bewijzen van oorsprong voor verificatie terug te sturen die vallen binnen de omvang van de schending waarover de Commissie hen heeft geïnformeerd? </vraag>
      <noten afkomstig="vraag">
         <noot nummer="4"/>
         <noot nummer="1" documenttype="Kamervragen" documentnummer="1656" documentjaargang="2003-2004">Aanhangsel Handelingen, nr. 1656, vergaderjaar 2003–2004.</noot>
         <noot nummer="2" datum="2000-12-20" bron="Zie bijvoorbeeld Official Journal nr. C366" titel="Notice to importers – tuna from Turkey (2000/C366/09)">Zie bijvoorbeeld Official Journal nr. C366, 20 december 2000: «Notice to importers – tuna from Turkey (2000/C366/09)»</noot>
         <noot nummer="3" titel="commingled products">Het betreft hier de zogenaamde «commingled products»</noot>
         <noot nummer="4" datum="2004-01-20" bron="Zie bijvoorbeeld Official Journal nr. C366, 20 december 2000, «Notice to Importers – tuna from Turkey (2000/C366/09)» en Official Journal nr. C14" titel="Notice to Importers – Imports into the Community of products from Serbia and Montenegro (2004/C14/02)">Zie bijvoorbeeld Official Journal nr. C366, 20 december 2000, «Notice to Importers – tuna from Turkey (2000/C366/09)» en Official Journal nr. C14, 20 januari 2004: «Notice to Importers – Imports into the Community of products from Serbia and Montenegro (2004/C14/02)»</noot>
      </noten>
   </vragen>
   <antwoorden aantal="15">
      <antwoord nummer="1">De Douane is op de hoogte van de «Kennisgeving aan de importeurs» betreffende invoer vanuit Israël in de Gemeenschap, die de Europese Commissie heeft geplaatst in het Publicatieblad nr. C328 van 23 november 2001. </antwoord>
      <antwoord nummer="2">Zie antwoord op vraag 1. </antwoord>
      <antwoord nummer="3">De Nederlandse regering heeft inderdaad het recht de Europese Commissie op te roepen maatregelen te nemen en kan daarvan gebruik maken, indien zij van mening is dat de Europese Commissie nalaat effectieve maatregelen te nemen. De regering heeft in het antwoord van 4 juni 2004 van de minister van Buitenlandse Zaken op de vragen van de leden Koenders en Wilders aangegeven sterk te hechten aan succesvolle afronding van de besprekingen tussen de Europese Commissie en Israël over deze kwestie. Recent hebben de Europese Commissaris Bolkestein en de Israëlische minister van Handel Olmert overeenstemming bereikt over deze kwestie, waarover op dit moment in EU-verband overleg plaatsvindt. De inzet van de Nederlandse regering is er daarbij op gericht om, in aanvulling op de reeds genomen maatregelen voorzieningen te treffen die het verlenen van handelspreferenties aan (gemengde) goederen uit nederzettingen in bezet gebied tegengaan. Meer informatie over de details van de afspraken zal zo spoedig mogelijk aan de Kamer toegaan. </antwoord>
      <antwoord nummer="4">Als de douane vermoedt dat certificaten van oorsprong worden overgelegd voor goederen die zijn geproduceerd in de nederzettingen in bezet gebied, vindt verificatie plaats. Voor de verschuldigde douanerechten moet de importeur dan zekerheid stellen, tenzij hij te kennen geeft de rechten, in afwachting van de uitkomst van de verificatie, voorlopig te willen voldoen. Pas als vaststaat dat ten onrechte een beroep op de preferentiële regeling is gedaan, zijn de rechten definitief verschuldigd. </antwoord>
      <antwoord nummer="5">Ja. In het algemeen geldt dat als een certificaat van oorsprong niet wordt geverifieerd, de preferentie wordt toegekend. Overigens kan tot drie jaar na het moment van de invoer de preferentie achteraf worden geweigerd, bijvoorbeeld als bij een controle blijkt dat ten onrechte een beroep op de preferentiële regeling is gedaan. </antwoord>
      <antwoord nummer="6">Het controlemechanisme heeft inderdaad geleid tot weigeren van de preferentiële regeling voor landbouwgoederen. Of hierbij sprake was van vermenging met identieke producten uit Israël is niet vastgesteld. </antwoord>
      <antwoord nummer="7">De wettelijke systematiek bij de afgifte van certificaten van oorsprong is zo dat de beoordeling of sprake is van een toereikende bewerking of verwerking of een ontoereikende bewerking of verwerking in de zin van de artikelen 5 en 6 van het Oorsprongsprotocol Israël (Besluit van de Raad en de Commissie van 19 april 2000, 2000/384/EGKS, EG, Pb. EG 2000, L 147), in beginsel wordt gemaakt door de instantie die de certificaten verstrekt. De Nederlandse douane besluit tot verificatie van oorsprongscertificaten over te gaan op basis van informatie verstrekt door de Europese Commissie, de resultaten van steekproeven en als om andere redenen gegronde twijfel bestaat over de oorsprong van een product, bijvoorbeeld na toetsing van de formele vereisten van een certificaat (model, invulling, instantie van afgifte, gebruik juiste stempel). De informatie van de Europese Commissie bevat informatie over producten die mogelijk in de nederzettingen worden vervaardigd. Gemengde producten (bijvoorbeeld bloemen en fruit) en elders geëtiketteerde producten zullen niet aan de oorsprongscriteria voldoen. Zodra de douane het vermoeden heeft dat producten die niet voldoen aan de oorsprongscriteria worden aangeboden, zal de verificatieprocedure worden gestart. In de verificatieprocedure wordt vervolgens de vraag aan de Israëlische douane gesteld of een oorsprongscertificaat terecht is afgegeven. Daarin is impliciet de beoordeling opgenomen of er sprake is van een toereikende bewerking of verwerking of een ontoereikende bewerking of verwerking in de zin van de hiervoor genoemde artikelen van het Oorsprongsprotocol Israël. Tot op heden heeft de Nederlandse douane slechts eenmaal een antwoord ontvangen op basis waarvan de oorsprong Israël van het product kon worden vastgesteld. In alle overige gevallen was het antwoord onvoldoende om de herkomst vast te stellen en is tot naheffing overgegaan. </antwoord>
      <antwoord nummer="8">Sinds 1 juni 2003 zijn 234 verificatieverzoeken aan de Israëlische autoriteiten gezonden. </antwoord>
      <antwoord nummer="9">De Israëlische autoriteiten hebben tot nu toe in alle gevallen binnen de daarvoor gestelde termijnen een antwoord gegeven. </antwoord>
      <antwoord nummer="10">Het antwoord van de Israëlische douane van 26 april 2004 bevatte een gedetailleerde geografische aanduiding van de oorsprong van de desbetreffende goederen. Helaas is deze lijn door de Israëlische autoriteiten niet voortgezet. Thans wordt weer in meer algemene bewoordingen gesteld dat de oorsprong van de goederen Israël is, hetgeen onvoldoende is voor de Nederlandse douane om de precieze herkomst van de producten te kunnen vaststellen. In al deze gevallen volgt naheffing van de invoerrechten. </antwoord>
      <antwoord nummer="11">Zie antwoord op vraag 7. </antwoord>
      <antwoord nummer="12">De Nederlandse douane deelt vanzelfsprekend de opvatting van de regering zoals weergegeven in het antwoord van 4 juni 2004 van de minister van Buitenlandse Zaken op de vragen van de leden Koenders en Wilders. </antwoord>
      <antwoord nummer="13">De douane zendt jaarlijks ongeveer 1600 verzoeken om verificatie aan andere landen. Het aantal aan Israël verzonden verzoeken is hiervan ongeveer 3% (exclusief de verzoeken die verband houden met de nederzettingenproblematiek). De uitkomsten van deze onderzoeken geven geen aanleiding om aan de juistheid van de overige in Israël afgegeven certificaten te twijfelen. </antwoord>
      <antwoord nummer="14">De douane kan een certificaat op formele vereisten toetsen (model, invulling, instantie van afgifte en gebruik van het juiste stempel). Daarnaast zijn de afspraken tussen de Europese Commissie en de lidstaten van belang. Bij de controle of een certificaat terecht afgegeven is, is de hulp van de Israëlische douane onontbeerlijk. Als deze hulp ontbreekt of onvoldoende is om uitsluitsel te verkrijgen over de rechtszekerheid van het desbetreffende certificaat van oorsprong, zal de preferentie worden geweigerd. De inzet van de regering bij besprekingen in de EUover deze kwestie is er altijd op gericht voorzieningen te treffen, die het verlenen van handelspreferenties aan (gemengde) goederen uit de nederzettingen op bezet gebied effectief tegengaan. Dit zal uiteraard ook de inzet zijn van de regering bij de besprekingen in EU-verband over de recent gemaakte afspraken tussen de Europese Commissie en Israël. Meer informatie over de details van de afspraken zal zo spoedig mogelijk aan de Kamer toegaan. </antwoord>
      <antwoord nummer="15">Zoals eerder is aangegeven, is het overgrote deel van de producten met een Israëlisch oorsprongscertificaat afkomstig uit het grondgebied van de staat Israël en niet uit nederzettingen in bezet gebied. Slechts het gedeelte van de handel waarover twijfel bestaat, wordt met nadruk gecontroleerd door de Nederlandse douane. Daarnaast worden steekproefsgewijs of indien er gegronde twijfel bestaat, bewijzen van oorsprong welke zijn afgegeven voor overige producten casu quo exporteurs naar Israël gezonden voor een controle achteraf. Dit gebeurt altijd in overeenstemming met de binnen de Europese Gemeenschap overeengekomen controlesystematiek. Verificatie van alle oorsprongscertificaten zou disproportioneel zijn, omdat verreweg het grootste gedeelte conform de bepalingen wordt afgegeven. In de aangehaalde gevallen van Servië &amp; Montenegro en Turkije ging het slechts om het controleren van één bepaald product, namelijk suiker en tonijn, en werd niet de gehele handel met de betrokken landen gecontroleerd. Zowel in die gevallen, als bij de goederen waarvan wordt vermoed dat zij afkomstig zijn uit nederzettingen in bezet gebied, handelen de lidstaten derhalve volledig binnen de omvang van de schending waarover zij door de Europese Commissie zijn geïnformeerd. </antwoord>
      <noten afkomstig="antwoord"/>
   </antwoorden>
</kvr>
