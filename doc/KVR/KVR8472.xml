<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de minister van Binnenlandse Zaken en Koninkrijksrelaties over de gemeentelijke herindeling van de Over-Betuwe. (Ingezonden 17 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8472
</item>
         <item attribuut="Inhoud">Vragen over het tijdstip van indiening van het herindelingsvoorstel Oost-Betuwe, aangezien de herindeling per 1 januari 2000 effectief moet worden.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Gemeentelijke herindeling</item>
         <item attribuut="Vindplaats">Kamervragen met antwoord 1998-1999, nr. 577, Tweede Kamer</item>
         <item attribuut="Vraagnr_bij_indiening">2989904580</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">1999-01-12</item>
         <item attribuut="Datum_indiening">1998-12-17</item>
         <item attribuut="Document-id">KVR8472</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1177" allpagenumbers="1177 1178" vetnummer="2989904580" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8472" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="577" onderwerp="" indiendatum="1998-12-17">
         <vrager partij="VVD" oorsprong="parlement">Van den Doel</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-01-12">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Herinnert u zich de toezegging, die bij herhaling door u is gedaan, dat de gemeentelijke herindelingsvoorstellen die per 1 januari 2000 effectief moeten worden nog dit jaar aan de Kamer zullen worden aangeboden? <voetnoot nummer="1"/>
      </vraag>
      <vraag nummer="2">Herinnert u zich de toezegging dat ook het herindelingsvoorstel Over-Betuwe, waarvan de herindeling per 1 januari 2000 effectief moet worden, voor het einde van het jaar aan de Kamer zal worden aangeboden? </vraag>
      <vraag nummer="3">Is het waar dat u recentelijk Gedeputeerde Staten van Gelderland hebt ingelicht dat de herindeling van de Over-Betuwe per 1 januari 2000 niet haalbaar is en dat herindeling van de Over-Betuwe opnieuw moet worden bezien? </vraag>
      <vraag nummer="4">Zo ja, hoe rijmt u dat met de harde toezeggingen die aan de Kamer zijn gedaan? </vraag>
      <vraag nummer="5">Wat betekent u opstelling voor de betrokken gemeenten waar de werkzaamheden die uiteindelijk per 1 januari 2000 tot samenvoeging moeten leiden, reeds zijn opgestart? </vraag>
      <vraag nummer="6">Is het waar dat u heeft geweigerd de betrokken burgemeesters van de betrokken gemeenten te ontvangen? </vraag>
      <vraag nummer="7">Acht u een dergelijke handelwijze t.o.v. de betrokken gemeenten niet in strijd met goed bestuurlijk handelen? </vraag>
      <vraag nummer="8">Bent u zich ervan bewust dat uitstel van de herindeling en/of wijziging van het herindelingsvoorstel het draagvlak bij de bevolking en bestuurders voor de herindeling zal ondergraven? Zo ja, welke maatregelen neemt u om dat te voorkomen? </vraag>
      <vraag nummer="9">Kan de Kamer er op rekenen dat, conform uw toezegging, het herindelingsvoorstel Over-Betuwe nog dit jaar aan de Kamer zal worden aangeboden? </vraag>
      <vraag nummer="10">Zo neen, waarom niet? </vraag>
      <vraag nummer="11">Wilt u de Colleges van B &amp; W van de gemeenten Elst, Heteren, Valburg, Bemmel, Huissen en Gendt nog vóór 1 januari a.s. ter zake informeren zodat elke vorm van twijfel over het niet doorgaan van de voorgenomen herindeling per 1 januari 2000 wordt weggenomen? </vraag>
      <vraag nummer="12">Bent u bereid deze vragen, zo snel mogelijk, doch nog dit jaar te willen beantwoorden? </vraag>
      <noten afkomstig="vraag">
         <noot nummer="1">Handelingen 8 oktober 1998, p.12-713</noot>
         <noot nummer="2" documenttype="Kamerstuk" kamerstuk-id="26 200 VII" documentnummer="7">Kamerstuk 26 200 VII, nr. 7, p.23</noot>
      </noten>
   </vragen>
   <antwoorden aantal="11">
      <antwoord nummer="1 en 2">Ik heb onder andere bij de begrotingsbehandeling voor Binnenlandse Zaken en Koninkrijksrelaties aangegeven dat herindelingsvoorstellen, waarvan de geplande datum van effectuering 1 januari 2000 is, gelet op de in de praktijk daarvoor benodigde termijnen nog in 1998 aan de Tweede Kamer zouden worden aangeboden. Inmiddels zijn dan ook 3 wetsvoorstellen ingediend. De voorstellen tot gemeentelijke herindeling van Twente, Bergen–Egmond–Schoorl alsmede Hoevelaken–Nijkerk zijn op respectievelijk 21, 28 en 30 december 1998 bij de Tweede Kamer ter overweging aangeboden. De overige voorstellen die nu nog niet aan de Tweede Kamer zijn aangeboden, zullen gelet op de in de praktijk daarvoor benodigde termijnen, niet meer per 1 januari 2000 geëffectueerd kunnen worden. Ik ben intensief bezig met de voorbereiding ervan, door ondermeer gesprekken met de betrokken bestuurders en bezoeken aan de betrokken regio’s. Hoewel deze voorbereiding zeer arbeidsintensief is, ben ik van mening dat deze mij van veel relevante informatie voorziet. Ik zal de voorbereiding van deze voorstellen naar verwachting in het voorjaar afronden. </antwoord>
      <antwoord nummer="3">Ja, ik heb gedeputeerde staten van Gelderland meegedeeld dat gelet op de genoemde voorbereidingen een herindeling van de Over-Betuwe per 1 januari 2000 niet haalbaar is. </antwoord>
      <antwoord nummer="4">In het regeerakkoord is sprake van het verder in procedure brengen en in principe uitvoeren van de herindelingsvoorstellen waarmee een aanvang is gemaakt conform de provinciale voorstellen. Dat is ook tot nu toe mijn inzet geweest en blijft nog steeds mijn inzet. Echter, zoals hiervoor is aangegeven kost een grondige voorbereiding van de voorstellen mij meer tijd. </antwoord>
      <antwoord nummer="5">Bij de gemeenten die betrokken zijn bij de reeds ingediende wetsvoorstellen ga ik ervan uit dat de voorbereidingen in volle gang zijn. Ook in de gemeenten, waar de herindeling per 1-1-2000 nog niet kan worden geëffectueerd, is een tijdige start van de werkzaamheden ter voorbereiding van de herindeling een goede zaak. Dit zolang men zich er rekenschap van geeft dat er tijdens de procedure nog geen zekerheid is over de uiteindelijke uitkomst van het herindelingstraject. Nadat het kabinet de voorstellen voor de laatstgenoemde gemeenten ter advisering aan de Raad van State heeft voorgelegd dienen beide Kamers der Staten-Generaal hun instemming te geven aan de voorstellen. In de praktijk zal overigens blijken dat een proces van samenvoeging zo ingrijpend is dat men daar niet gauw te véél tijd voor heeft. Het kabinet is voornemens de huidige periode van onzekerheid zo veel mogelijk te beperken. Het wettelijk proces zal zo snel mogelijk worden afgewikkeld. </antwoord>
      <antwoord nummer="6">Nee. Een geplande afspraak op 7 december jl. tussen de gemeentebesturen in de Over-Betuwe en mij kon om agenda-technische redenen niet doorgaan. Omdat ik het onverantwoord vond om de betrokken gemeenten nog langer te laten wachten, heb ik – overigens mede op suggestie van deze gemeenten – de directeur-generaal Openbaar Bestuur deze gesprekken namens mij laten voeren. Ook heeft hij met de gemeente Arnhem gesproken. </antwoord>
      <antwoord nummer="7">Nee. Deze gesprekken hebben plaatsgevonden in een goede sfeer van open uitwisseling van opvattingen en standpunten. Na afloop is mij van het verloop verslag gedaan. </antwoord>
      <antwoord nummer="8">Ik heb begrip voor de mogelijke teleurstelling van betrokken provincies of gemeenten bij een uitstel en/of wijziging van een herindelingsvoorstel. Echter, dat begrip ontslaat mij niet van een goede en gedegen voorbereiding van elk voorstel. Bij gelegenheid van mijn bezoek aan Limburg ontmoette ik daarvoor bij de betrokkenen veel begrip. Men heeft daar mij zeer waardevolle aanvullende informatie verschaft. </antwoord>
      <antwoord nummer="9">Zoals reeds aangegeven is het voorstel Over-Betuwe niet meer in 1998 aan de Tweede Kamer aangeboden. </antwoord>
      <antwoord nummer="10">Het kabinet zal zo snel mogelijk, naar verwachting in het voorjaar de voorbereiding afronden voor dit voorstel, waarna het ter advisering aan de Raad van State zal worden voorgelegd. Na ontvangst van het advies van de Raad van State zal het voorstel zo spoedig mogelijk bij de Tweede Kamer worden ingediend. </antwoord>
      <antwoord nummer="11">De genoemde gemeentebesturen hebben tijdens het overleg met de directeur-generaal reeds vernomen dat een datum van herindeling van 1 januari 2000 niet langer haalbaar is. Uiteraard ben ik bereid dit schriftelijk aan hen te bevestigen. Ik zal dit tevens doen aan de overige gemeenten en provincies waarvan ik de ontwerpregelingen reeds in mijn bezit heb en waarvan de datum van herindeling van 1 januari 2000 niet haalbaar zal zijn. </antwoord>
      <antwoord nummer="12">Ik heb mijn uiterste best gedaan de gestelde vragen zo snel mogelijk te beantwoorden, maar helaas is mij dat niet meer gelukt vóór het Kerstreces. In ieder geval beschikt u over mijn antwoorden direct na het Kerstreces. </antwoord>
      <noten afkomstig="antwoord"/>
   </antwoorden>
</kvr>
