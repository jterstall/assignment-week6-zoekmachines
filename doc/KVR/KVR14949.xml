<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Pater-van der Meer (CDA) aan de minister van Justitie over de publicatie van foto's van slachtoffers van kinderporno op internet. (Ingezonden 20 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14949
</item>
         <item attribuut="Inhoud">Vragen over de publicatie door Buro Zoeklicht van gezichten van slachtoffers en 'getuigen' van kinderporno op Internet.</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Computernetwerken Jeugdigen Opsporingen Zedendelicten</item>
         <item attribuut="Vindplaats">Kamervragen met antwoord 2001-2002, nr. 532, Tweede Kamer</item>
         <item attribuut="Vraagnr_bij_indiening">2010202540</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2002-01-23</item>
         <item attribuut="Datum_indiening">2001-11-20</item>
         <item attribuut="Document-id">KVR14949</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1115" allpagenumbers="1115 1116" vetnummer="2010202540" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14949" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="532" onderwerp="" indiendatum="2001-11-20">
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-01-23">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de publicatie van de gezichten van slachtoffers en «getuigen» van kinderporno door het Buro Zoeklicht uit Haarlem? <voetnoot nummer="1"/>
      </vraag>
      <vraag nummer="2">Acht u het wenselijk dat een particuliere organisatie op een dergelijke manier «het voortouw» neemt bij de opsporing van kinderporno? </vraag>
      <vraag nummer="3">Deelt u de mening van de woordvoerders van het Buro Zoeklicht dat politie en justitie veel te weinig mogelijkheden en middelen hebben om daders van kinderporno op te sporen en aan te pakken en hiermee samenhangend te weinig kinderen uit het kinderpornomilieu halen? </vraag>
      <vraag nummer="4">Zo ja, welke stappen bent u bereid te nemen om ervoor te zorgen dat de opsporingsdiensten in de toekomst optimaal kunnen functioneren? Bent u van plan om hierbij gebruik te maken van de diensten van Buro Zoeklicht? </vraag>
      <vraag nummer="5">Zo neen, over welke faciliteiten beschikken politie en justitie momenteel om kinderporno afdoende op te sporen te vervolgen en tegen te gaan? </vraag>
      <noten afkomstig="vraag">
         <noot nummer="1" datum="2001-11-19" bron="ANP">ANP, 19 november 2001</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Neen, ik acht dat niet wenselijk. Het is naar mijn mening evident dat waar het hier gaat om de opsporing van een strafbaar feit, de politie de primaire verantwoordelijkheid in het onderzoek heeft. Voorkomen moet worden dat de politie bijvoorbeeld voor wat betreft de informatievoorziening in deze ten dele afhankelijk zou worden van particuliere organisaties. Bovendien moet naar mijn mening uitermate zorgvuldig worden omgegaan met het gebruik van het internet bij de opsporing van slachtoffers van kinderpornografie. Voor deze en andere vormen van opsporingsberichtgeving gelden bijzondere regels die zijn neergelegd in de Aanwijzing opsporingsberichtgeving van het College van procureurs-generaal. Door de wijze van handelen van het Buro Zoeklicht kunnen kinderen als het ware dubbel slachtoffer worden, nl. eerst van de kinderpornografie en daarna van de publiciteit. Daarnaast kunnen kinderen die geen slachtoffer van kinderpornografie zijn geweest, maar die wel gelijkenis vertonen met de gepubliceerde foto’s hier veel last van hebben. </antwoord>
      <antwoord nummer="3, 4 en 5" voetnoot="1">Neen, ik deel deze mening niet. Er is in de afgelopen kabinetsperiode fors geïnvesteerd in de aanpak van kinderpornografie. Het project Gemeenschappelijke Voorziening Aanpak Kinderpornografie (GVAK), dat mijn toenmalige ambtgenoot van Binnenlandse Zaken en Koninkrijksrelaties en ik in 1999 hebben ingesteld, heeft hierin een belangrijke bijdrage geleverd. De Tweede Kamer is geregeld geïnformeerd over de resultaten die met dit project zijn behaald, laatstelijk in de tweede voortgangsrapportage over de uitvoering van het NAPS, die op 11 december 2001 naar de Tweede Kamer is gestuurd. <voetnoot nummer="1"/>De politie kan bij de opsporing van kinderpornografie gebruik maken van het digitaal archief dat bij het Korps landelijke politiediensten (KLPD) is ondergebracht. In deze landelijke databank zijn inmiddels meer dan één miljoen plaatjes opgenomen. Daarnaast heeft het politiekorps Amsterdam-Amstelland een systeem ontwikkeld waarmee rechercheurs plaatjes aan daders en slachtoffers kunnen koppelen. Voorts werken op dit moment twintig politiekorpsen met het zogeheten VICLAS-systeem. In dit systeem worden alle moord- en zedenzaken geregistreerd. Hierdoor is het mogelijk om gegevens in dit soort zaken uit te wisselen, ook internationaal. De politiekorpsen kunnen bovendien een beroep doen op degenen die werkzaam zijn bij het programma Moord en Zeden van de dienst Nationale Recherche Informatie van het KLPD voor ondersteuning bij recherchetactische vragen over kinderpornografisch beeldmateriaal. Daarnaast is bij het KLPD een speciaal internetteam actief die het internet afspeurt naar kinderpornografie. Ik meen derhalve dat de politie over voldoende middelen beschikt om kinderpornografie gericht aan te pakken. In het antwoord op vraag 2 heb ik toegelicht dat ik weinig gelukkig ben met de wijze waarop het Buro Zoeklicht heeft gehandeld. Dit neemt niet weg dat particuliere organisaties een hele nuttige functie kunnen vervullen bij onderzoeken naar kinderen die slachtoffer zijn van seksueel misbruik in het algemeen en kinderpornografie in het bijzonder. Ik denk daarbij aan opvang en hulp die bij geconstateerd misbruik door particuliere organisaties aan die kinderen kunnen worden geboden. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 690" documentnummer="11">Kamerstuk 26 690, nr. 11</noot>
      </noten>
   </antwoorden>
</kvr>
