<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over de invoer van in het wild gevangen vogels. (Ingezonden 15 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22133
</item>
         <item attribuut="Inhoud">Gevraagd wordt om een inhoudelijke reactie van de ministers op de onlangs aan de EU aangeboden EU Wild Bird Declaration, die volgens vragenstellers zou moeten uitmonden in een invoerverbod.</item>
         <item attribuut="Rubriek">Handel en economie (Import) Internationale betrekkingen (Europese Unie) Natuur (Fauna) Natuur (Jacht)</item>
         <item attribuut="Trefwoorden">EU Import Jacht Vogels</item>
         <item attribuut="Vindplaats">Kamervragen met antwoord 2004-2005, nr. 842, Tweede Kamer</item>
         <item attribuut="Vraagnr_bij_indiening">2040505000</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-02-02</item>
         <item attribuut="Datum_indiening">2004-12-15</item>
         <item attribuut="Document-id">KVR22133</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1785" allpagenumbers="1785 1786" vetnummer="2040505000" code="0405tkkvr842" lopendefooter="Tweede Kamer, vergaderjaar 2004–2005, Aanhangsel" filenaam="KVR22133" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="842" onderwerp="" indiendatum="2004-12-15">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2 februari 2005), zie ook Aanhangsel Handelingen nr. 757, vergaderjaar 2004–2005">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw inhoudelijke reactie op de EU Wild Bird Declaration die 223 maatschappelijke organisaties onlangs hebben aangeboden aan de Europese Unie? <voetnoot nummer="1"/>
      </vraag>
      <vraag nummer="2">Kunt u inzicht verschaffen in de omvang van de legale en illegale invoer van in het wild gevangen vogels in Nederland en in Europa? </vraag>
      <vraag nummer="3">Deelt u de mening dat de invoer van in het wild gevangen vogels grote gezondheidsrisico’s met zich meebrengt voor dier en mens? Zo neen, waarom niet? Zo ja, welke maatregelen gaat u treffen en op welke termijn? </vraag>
      <vraag nummer="4">Deelt u de mening dat de invoer van in het wild gevangen vogels eveneens risico’s met zich meebrengt voor de economie? Zo neen, waarom niet? Zo ja, welke maatregelen gaat u treffen en op welke termijn? </vraag>
      <vraag nummer="5">Deelt u de mening dat de invoer van in het wild gevangen vogels onaanvaardbaar dierenleed met zich meebrengt? Zo neen, waarom niet? Zo ja, welke maatregelen gaat u treffen en op welke termijn? </vraag>
      <vraag nummer="6">Deelt u de mening dat het mede door de uitbreiding van de Europese Unie nagenoeg onmogelijk wordt om de gezondheidsrisico’s van de import van in het wild gevangen vogels te beheersen? Zo neen, waarom niet? Zo ja, welke maatregelen gaat u treffen en op welke termijn? </vraag>
      <vraag nummer="7">Wat is uw inhoudelijke reactie op het feit dat de Europese Unie ’s werelds grootste importeur van in het wild gevangen vogels is, terwijl dergelijke invoer verboden is in de Verenigde Staten, Australië, Canada, Israël en Zweden? </vraag>
      <vraag nummer="8">Deelt u de mening dat de gezondheidsrisico’s en andere negatieve effecten van de invoer van in het wild gevangen vogels zwaarder wegen dan het economische belang van deze invoer? Zo neen, waarom niet? Zo ja, bent u bereid om u in Europa hard te maken voor een verbod op de invoer van in het wild gevangen vogels? Kunt u uw antwoord toelichten? </vraag>
      <noten afkomstig="vraag">
         <noot nummer="1" weblink="http://www.worldparrottrust.org/trade/wildbirddec/wbdec.pdf">http://www.worldparrottrust.org/trade/wildbirddec/wbdec.pdf</noot>
      </noten>
   </vragen>
   <antwoorden aantal="8">
      <antwoord nummer="1">Ik onderstreep dat het voorkomen van de insleep van ziektes, de bescherming van vogelsoorten en het dierenwelzijn belangrijke doelstellingen zijn in de declaratie. Deze uitgangspunten vormen ook de basis van de huidige veterinaire en soortbeschermingswetgeving van de EU. Ik heb echter grote twijfels of een totaalverbod op invoer van alle uit het wild afkomstige vogels bijdraagt aan deze doelstelling. Het gevaar van een dergelijk verbod is het ontstaan van illegale handelsstromen met grote risico’s voor de insleep van besmettelijke ziektes. Een afgewogen case-by-case-benadering acht ik derhalve een betere methode om de diverse risico’s effectief te minimaliseren. </antwoord>
      <antwoord nummer="2">Vogels die in Europa worden ingevoerd dienen aan verschillende wettelijke regelingen te voldoen op het vlak van soortbescherming, diergezondheid en dierenwelzijn. Op basis van gegevens van de VWA over de invoer met gezondheidscertificaten, stel ik vast dat vorig jaar enkele tientallen vogels via Schiphol en Maastricht (de Nederlandse buitengrensplaatsen waar vogels vanuit derde landen binnenkomen) in de EU zijn binnengebracht. Vanwege het feit dat er door handelaren geen faciliteiten worden aangeboden voor afhandeling van uit het wild afkomstige vogels, is deze invoer op Schiphol beperkt en loopt deze vooral via andere Europese luchthavens. Een deel van de invoer betreft soorten waarvan de handel is gereguleerd via de soortbeschermingsregelgeving onder de EU-CITES verordening. Op basis van deze Europese regelgeving is in recente jaren door Nederland per jaar voor circa 20.000 vogels die uit het wild afkomstig zijn, vergunning verstrekt voor invoer. Een belangrijk deel hiervan komt eveneens de Europese Unie binnen via andere Europese luchthavens. Ondanks dat er gecontroleerd wordt, is nooit volledig uit te sluiten dat gesmokkelde vogels de douane passeren of illegaal via andere buitengrenzen worden binnengebracht. Precieze gegevens over de omvang van illegale invoer zijn niet bekend. Zowel op basis van de diergezondheid- als CITES-regelgeving worden incidenteel illegale partijen onderschept. </antwoord>
      <antwoord nummer="3">In de Europese Unie zijn op grond van gezondheidsoverwegingen voorwaarden gesteld aan de invoer van vogels vanuit derde landen. Dit geldt zowel voor de in het wild gevangen vogels, als voor de gehouden vogels. Deze regelgeving is opgesteld ter bescherming van zowel de diergezondheid als de volksgezondheid. Naast de voorwaarden voor invoer gelden er ook voorschriften voor de erkenning van de quarantainestations en -voorzieningen die binnen de Europese Unie liggen. Hier blijven alle ingevoerde vogels dertig dagen in quarantaine onder toezicht van de bevoegde autoriteit (VWA). De voorwaarden en voorschriften zijn neergelegd in de Europese Beschikking 2000/666/EG en 2002/279/EG. In de voorwaarden staat onder andere dat de zending vogels vergezeld dient te worden van een gezondheidscertificaat dat is afgegeven door de veterinaire autoriteiten van het land van uitvoer. Bij aankomst bij de quarantainestations en -voorzieningen worden de vogels door een dierenarts van de VWA klinisch onderzocht. Daarnaast worden de vogels standaard getest op Aviaire influenza en Newcastle disease. Bij papegaaiachtigen wordt ook toezicht gehouden op Chlamydophila psittaci (psittacose ofwel papegaaienziekte). De Europese Commissie kan de regelgeving aanscherpen wanneer blijkt dat in het land van herkomst bepaalde besmettelijke dierziekten heersen. Een voorbeeld hiervan is de invoerstop voor pluimvee en vogels vanuit een aantal landen in Azië, vanwege de uitbraken van aviaire influenza, die sinds januari 2004 van kracht is. </antwoord>
      <antwoord nummer="4">De Europese regelgeving, zoals in vraag 3 is aangegeven, reduceert het risico van insleep van dierziektes tot een minimum. Daarmee wordt ook het gevaar voor de economie geminimaliseerd. </antwoord>
      <antwoord nummer="5">Ik hecht groot belang aan verbetering van het dierenwelzijn. Bij het vervoer en de import van vogels (zowel gekweekt als uit het wild afkomstig) dient te worden voldaan aan bepaalde welzijnseisen, die zijn opgesteld aan de hand van de Europese regelgeving. Op het dierenwelzijn wordt toegezien door toezichts- en opsporingsdiensten bij de grensposten. Ten aanzien van het welzijn van gezelschapsdieren heb ik in oktober 2004 een conferentie met de betrokken organisaties gehouden, waarbij is geconcludeerd dat de handhaving op onderdelen kan worden verbeterd. Daarnaast heb ik aangegeven dat ik zal bezien of ik het onderwerp gezelschapsdieren op de Europese agenda kan krijgen. Dit zal dan ook komend jaar nader worden uitgewerkt. </antwoord>
      <antwoord nummer="6">Binnen de Europese Unie geldt geharmoniseerde regelgeving voor alle lidstaten op het gebied van invoer van vogels uit derde landen. De tien nieuwe lidstaten zijn voorbereid op deze regelgeving door speciale toetredingsprogramma’s. De gezondheidsrisico’s voor de dier- en volksgezondheid is dus niet groter of kleiner geworden door de uitbreiding met de tien nieuwe lidstaten. </antwoord>
      <antwoord nummer="7">Aan de invoer van vogels uit het wild zijn in de EU belangrijke beperkingen gesteld. Naast de bij antwoord 3 genoemde vereisten op het vlak van diergezondheid, is de handel voor bedreigde en kwetsbare soorten op grond van internationale afspraken via CITES-vergunningen gereguleerd en ingeperkt. Daarbij hanteert de EU aanvullende verplichtingen. Naast afgifte van uitvoervergunningen in het land van herkomst, dienen vooraf invoervergunningen door de EU te zijn afgegeven. Hierbij wordt wetenschappelijk getoetst op mogelijke schadelijke gevolgen voor de soort in het wild. Bij twijfel wordt geen vergunning afgegeven en kan de invoer van bepaalde soorten uit bepaalde landen tijdelijk worden opgeschort. Een dergelijke benadering per soort en per land moedigt landen aan om tot een duurzaam beheer van soorten te komen. De VS hanteren een nee-tenzij-benadering voor invoer uit het wild. Uitzonderingen op het invoerverbod zijn dus ook daar mogelijk op grond van wetenschappelijk vastgestelde beheersplannen in de landen van herkomst. </antwoord>
      <antwoord nummer="8">De bestaande wetgeving en maatregelen acht ik vooralsnog voldoende om op basis van risicoanalyse, flexibel en effectief op te kunnen treden en de negatieve effecten te minimaliseren. </antwoord>
      <noten afkomstig="antwoord"/>
   </antwoorden>
</kvr>
