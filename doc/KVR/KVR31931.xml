<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Poppe (SP) aan de minister van Volkshuisvesting,
Ruimtelijke Ordening en Milieubeheer over illegale afvaltransporten naar
Oost-Europa. (Ingezonden 31 maart 2008); Antwoord</item>
         <item attribuut="Bestand">22Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31931</item>
         <item attribuut="Inhoud">Vragen naar aanleiding bericht (Trouw, 26 maart 2008) over illegale
afvaltransporten naar Oost-Europese landen. Indiener vraagt of er ook vanuit
Nederland afvaltransporten naar Oost-Europese landen gaan en hoeveel
transporten er sinds het opengaan van de grenzen zijn onderschept. Indiener is
bezorgd dat de in dit verband genoemde stortlocaties in Oost-Europa niet de
meest duurzame vorm van afvalverwerking bieden. Hij vraagt om een criterium
dat restafaval niet geëxporteerd mag worden naar
locaties waar het laagwaardiger verwerkt zal worden dan in Nederland.</item>
         <item attribuut="Rubriek">Handel en economie (Export)
Milieu (Afvalverwerking)</item>
         <item attribuut="Trefwoorden">Afvalverwerking
Export
Oost-Europa</item>
         <item attribuut="Vindplaats">Kamervragen met antwoord 2007-2008, nr. 2305, Tweede Kamer</item>
         <item attribuut="Vraagnr_bij_indiening">2070815970</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer
(VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-05-13</item>
         <item attribuut="Datum_indiening">2008-03-31</item>
         <item attribuut="Document-id">KVR31931</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4719" allpagenumbers="4719 4720 4721" vetnummer="2070815970" code="0708tkkvr2305" lopendefooter="Tweede Kamer, vergaderjaar 2007–2008, Aanhangsel" filenaam="KVR31931" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2305" onderwerp="" indiendatum="2008-03-31">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-05-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de illegale afvaltransporten richting Oost-Europese landen? <voetnoot nummer="1"/>
      </vraag>
      <vraag nummer="2">Acht u het mogelijk dat ook vanuit Nederland afval illegaal naar Oost-Europa wordt getransporteerd? Zo neen, waarom niet? Zo ja, bent u dan bereid om de lekken te dichten? </vraag>
      <vraag nummer="3">Hoeveel grensoverschrijdende illegale transporten van Nederlands afval zijn er sinds het opengaan van de grenzen onderschept? Kunt u inschatten welk percentage dit is van de daadwerkelijke transporten? </vraag>
      <vraag nummer="4">Om welk afval ging het bij de onderschepte illegale transporten, hoeveel ton afval betreft het en met welke landen als eindbestemming? Hoeveel fte aan inspecteurs en handhavers zijn dagelijks belast met controle en opsporing van illegale transporten in Nederland en hoeveel in Europees verband? </vraag>
      <vraag nummer="5">Deelt u de opvatting dat de «laagste putjes» over het algemeen niet de meest duurzame vorm van afvalverwerking bieden en dat afval daar niet naartoe zou moeten worden verhandeld? Zo neen, waarom niet? </vraag>
      <vraag nummer="6">Kunt u uitsluiten dat ook Nederlands legaal geëxporteerd afval op vergelijkbare stortlocaties terechtkomt? Zo neen, hoe groot is naar schatting het percentage van het Nederlandse afval en welk van het Europese afval dat verdwijnt naar die locaties? </vraag>
      <vraag nummer="7">Overweegt u op basis van de blijkbaar poreuze grenzen voor handel in afval die het «laagste putje» van Europa opzoekt, de grenzen weer te sluiten? Zo neen, waarom niet? </vraag>
      <vraag nummer="8">Deelt u de mening dat restafval niet geëxporteerd zou mogen worden voor laagwaardiger verwerking dan in eigen land mogelijk is? Zo neen, waarom niet? Zo ja, bent u bereid dit criterium voor Nederlands afval in te stellen en tevens in de Europese Milieuraad aan te kaarten? </vraag>
      <noten afkomstig="vraag">
         <noot nummer="1" datum="2008-03-26" bron="Trouw">Trouw, 26 maart 2008</noot>
      </noten>
   </vragen>
   <antwoorden aantal="8">
      <antwoord nummer="1">Het begrip illegale overbrenging in de Verordening 1013/2006, hierna aangeduid als EVOA (Europese Verordening Overbrenging Afvalstoffen), omvat een groot aantal situaties. Zo kan er sprake zijn van een illegale overbrenging indien afvalstoffen zonder een kennisgeving worden getransporteerd of indien transporten plaatsvinden zonder toestemming van een van de bevoegde autoriteiten. Er is echter ook sprake van een illegale overbrenging indien transporten plaatsvinden waarvan de feitelijke samenstelling niet overeenkomt met kennisgeving of vervoersdocumenten. Aangezien u refereert aan een artikel in Trouw ga ik ervan uit dat uw vraag betrekking heeft op de overbrenging van huishoudelijk restafval naar Oost-Europese landen. Op grond van de EVOA moet voor overbrengingen van gemengd stedelijk afval ingezameld van particuliere huishoudens naar inrichtingen voor nuttige toepassing en voor verwijdering (naar elke lidstaat van de EU) altijd vooraf een schriftelijke kennisgeving worden gedaan en moet vooraf toestemming worden verleend. Indien dergelijk afval zonder kennisgeving wordt overgebracht is er sprake van een illegaal transport. De in dit artikel genoemde casussen lijken te wijzen op illegale transporten van huishoudelijk restafval met als doel deze illegaal te dumpen. Geen van de in dit artikel genoemde casussen heeft betrekking op Nederlands afval. Ik ken geen gevallen van Nederlandse illegale transporten van huishoudelijk restafval naar Oost-Europa (zie ook de antwoorden op de vragen 3 en 4). Bij de verdere beantwoording van uw vragen ga ik ervan uit dat u, indien u over afval spreekt, u doelt op huishoudelijk restafval tenzij anders vermeld. </antwoord>
      <antwoord nummer="2">Zoals u bekend is er uitgebreide regelgeving voor grensoverschrijdende afvaltransporten. In het antwoord op vraag 1 heb ik reeds aangegeven dat voor de overbrenging voor verwijdering van huishoudelijk restafval een kennisgevingsprocedure gevolgd moet worden. Het kenmerk van een illegaal transport zoals beschreven in het artikel van Trouw, is dat moedwillig de regelgeving die daarvoor bestaat, wordt omzeild, bijvoorbeeld door valsheid in geschrifte van benodigde papieren of door het niet doen van een kennisgeving. Uiteraard kan ik nooit uitsluiten dat deze situatie zich ook in Nederland voordoet. De enige manier om dergelijke illegale transporten op te sporen, is door het uitvoeren van transportcontroles. Deze worden regelmatig uitgevoerd (zie ook de antwoorden op vraag 3 en 4). </antwoord>
      <antwoord nummer="3">Door de handhavingspartners van de VROM-Inspectie zijn de afgelopen jaren duizenden algemene transportcontroles uitgevoerd. Uit de registratie van de politie (sinds 1 januari 2005) blijkt dat er 1790 controles van grensoverschrijdende transporten van afvalstoffen van Nederlandse bedrijven hebben plaatsgevonden. Een klein deel daarvan had een nieuwe toetreder als eindbestemming. Er zijn daarbij geen EVOA-overtredingen geconstateerd. Door de VROM-Inspectie zelf wordt gecontroleerd op basis van signalen en op basis van prioritaire afvalstromen. Hierbij zijn de afgelopen vier jaar negen overtredingen geconstateerd bij afvalexporten met eindbestemming Oost-Europa. Het betrof geen huishoudelijk restafval, maar ander afval (zie het antwoord op vraag 4). Welk percentage afvaltransporten naar Oost-Europa in overtreding is, is niet te zeggen. Voor slechts een beperkt aantal afvalstromen en Oost-Europese landen geldt nog een kennisgevingprocedure voor alle afvaltransporten. Alleen transporten op kennisgevingen worden geregistreerd. Op dit moment geldt de kennisgevingsprocedure voor alle stromen nog voor Bulgarije, Letland, Polen, Roemenië en Slovenië. In geheel 2007 zijn er 60 toestemmingen gegeven. Per kennisgeving vinden er meerdere transporten plaats (tussen de 50 en 300 per vergunning). Daarnaast vinden er grote aantallen transporten plaats die niet worden geregistreerd omdat ze als groene lijst stoffen zonder kennisgeving mogen worden uitgevoerd. Het daadwerkelijk aantal transporten is mij daarom niet bekend. </antwoord>
      <antwoord nummer="4">Zoals ik in het antwoord op vraag 3 heb aangegeven, zijn door de VROM-Inspectie de afgelopen vier jaar negen overtredingen geconstateerd bij afvalexporten met eindbestemming Oost-Europa. Deze overtredingen zijn in onderstaande tabel gespecificeerd: Jaar Land Afvalstof 2004 Slowakije Toner cartridges 2004 Litouwen Autowrakken 2004 Roemenië Computer- monitoren 2004 Roemenië Computer- monitoren 2005 Roemenië Elektronische restanten 2006 Roemenië Computer- monitoren 2006 Polen Autobanden 2008 Polen Kabelafval 2008 Tsjechië Frituurvet De VROM-Inspectie zet 23 fte aan gespecialiseerde medewerkers in voor het toezicht op de EVOA regelgeving. De netwerkpartners (Douane, KLPD, etc.) besteden een veelvoud aan fte aan (transport)controles, waarbij de EVOA-regelgeving veelal als één van de te controleren onderdelen wordt meegenomen. De Douane kent 38 gespecialiseerde zogenoemde EVOA-vraagbaken. Zij assisteren collega’s op afroep. De politie (de 25 regio’s en het KLPD) telt 320 personen die voor een deel van hun tijd aandacht besteden aan EVOA-handhaving. Er zijn geen getallen beschikbaar voor de inzet Europa breed. Overigens is de VROM-Inspectie ook actief op het gebied van kennisoverdracht naar Oost-Europese landen over de Europese regelgeving en de handhaving daarvan. Zo heeft de VI trainingen gegeven in onder andere Tsjechië, Bulgarije, Estland en Letland en hebben handhavers uit Letland, Litouwen, Slovenië, Hongarije en Kroatië een uitwisselingsbezoek aan Nederland afgelegd. </antwoord>
      <antwoord nummer="5">Indien u met het laagste putje doelt op illegale stort van huishoudelijk restafval, dan deel ik uiteraard uw mening. Deze mening wordt ook Europees gedeeld. De Europese Kaderrichtlijn afval stelt dat de lidstaten de nodige maatregelen dienen te treffen om het onbeheerd achterlaten of het ongecontroleerd lozen of verwijderen van afvalstoffen te verbieden. Het nationale beleid voor het beheer van afvalstoffen is neergelegd in het Landelijk afvalbeheerplan. Daarin zijn onder meer minimumstandaarden opgenomen, die voor diverse afvalstoffen voorschrijven met welke hoogwaardigheid ze minimaal moeten worden verwerkt. Dit voorkomt dat afvalstoffen laagwaardiger worden verwerkt dan gewenst en mogelijk is. De minimumstandaard voor huishoudelijk restafval is verbranden als vorm van verwijderen, dat wil zeggen dat storten van dit afval niet is toegestaan. Bovendien is er een stortverbod voor huishoudelijk restafval van kracht. Er kan ontheffing van dat verbod worden gegeven, bijvoorbeeld bij een (tijdelijk) gebrek aan andere verwerkingsmogelijkheden. Tevens heb ik vastgelegd dat Nederland voor het storten van afvalstoffen zelfvoorzienend wil zijn, met uitzondering van enkele specifieke afvalstoffen waarvoor in Nederland geen stortfaciliteiten beschikbaar zijn. Dit impliceert dat grensoverschrijdende overbrenging van de meeste afvalstoffen, waaronder huishoudelijk restafval, voor storten niet is toegestaan. Indien een aanvrager een kennisgeving doet voor de overbrenging van die afvalstoffen naar een EU lidstaat voor storten, wordt deze geweigerd. </antwoord>
      <antwoord nummer="6">Zoals gesteld in het antwoord op vraag 5 wordt er geen kennisgeving afgegeven voor de overbrenging van afvalstoffen om te storten, met uitzondering van enkele specifieke afvalstoffen. Legale afvaltransporten voor storten zijn dus slechts beperkt mogelijk vanuit Nederland. Gezien de hoeveelheden afval, anders dan huishoudelijk restafval, die legaal uit Nederland worden uitgevoerd voor nuttige toepassing en verwijdering, kan ik uiteraard nooit garanderen dat een deel van dit afval niet conform de daarvoor geldende regels in het buitenland wordt beheerd en toch wordt gestort. Ik kan u geen schatting geven van dit percentage. </antwoord>
      <antwoord nummer="7">Ik ga ervan uit dat u bedoelt de landsgrenzen voor verbranden als vorm van verwijderen, die op 1 januari 2007 zijn geopend. Ik overweeg niet om die grenzen te sluiten, want er is geen reden om dat te doen. Zie ook het antwoord op vraag 5. </antwoord>
      <antwoord nummer="8">Ja, ik deel uw mening en daarom geef ik geen toestemming voor uitvoer voor storten van huishoudelijk restafval. Zie ook het antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
