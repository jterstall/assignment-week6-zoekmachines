<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Zuijlen (PvdA) en Roethof (D66) over mogelijke inzage in computerbestanden van internetproviders in verband met emailverkeer van voetbalvandalen. (Ingezonden 28 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5113
</item>
         <item attribuut="Inhoud">Betreft vragen gesteld in aanvulling op eerdere Kamervragen(zie ook Aanhangsel Handelingen nr. 1253, vergaderjaar 1996-1997. Er wordt onder meer gevraagd naar het scannen van elektronische post.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Vrijetijdsbesteding (Sport)</item>
         <item attribuut="Trefwoorden">Computernetwerken Sport Vandalisme</item>
         <item attribuut="Vindplaats">Kamervragen met antwoord 1996-1997, nr. 1370, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Zuijlen</persoon>
            <persoon partij="D66">Roethof</persoon>
         </item>
         <item attribuut="Datum_reaktie">1997-06-10</item>
         <item attribuut="Datum_indiening">1997-04-28</item>
         <item attribuut="Document-id">KVR5113</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2799" allpagenumbers="2799 2800" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1370" onderwerp="" indiendatum="1997-04-28">
         <vrager partij="PvdA" oorsprong="parlement">Van Zuijlen</vrager>
         <vrager partij="D66" oorsprong="parlement">Roethof</vrager>
         <vraagt-aan/>
      </vraagdata>
      <antwoorddata antwoorddatum="10 juni 1997), zie ook Aanhangsel Handelingen nr. 1253, vergaderjaar 1996–1997">
         <antwoorder functie="minister" ministerie="Justitie">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Eist het openbaar ministerie in Den Bosch inzage in de computerbestanden van internetproviders in verband met emailverkeer van voetbalvandalen? <voetnoot nummer="1"/>
      </vraag>
      <vraag nummer="2">Op welke wettelijke gronden kunnen opsporingsautoriteiten inzage eisen in email-berichten van voetbalsupporters die verdacht worden van bedreigingen, discriminatie of anderszins strafbare feiten? </vraag>
      <vraag nummer="3">Is het opsporingsautoriteiten toegestaan om elektronische post te scannen op bepaalde woorden om zo eventuele strafbare feiten aan het licht te brengen? Is hiervoor toestemming nodig van de rechter-commissaris? </vraag>
      <vraag nummer="4">Past justitie deze techniek toe? In hoeverre worden hierbij ongericht datastromen onderzocht? </vraag>
      <vraag nummer="5">Gelden voor het aftappen van email-berichten dezelfde regels als voor het aftappen van telefoongesprekken? </vraag>
      <vraag nummer="6">Is het lezen van andermans email, zonder dat daarbij sprake is van computerkraken, strafbaar? Geldt voor persoonlijk geadresseerde email ook het briefgeheim? Zo neen, bent u van mening dat er wetgeving noodzakelijk is voor een briefgeheim op elektronisch verzonden post? </vraag>
      <noten afkomstig="vraag">
         <noot nummer="1" datum="1997-04-14" bron="Volkskrant, " titel="Justitie in actie tegen e-mail van hooligans">Volkskrant, «Justitie in actie tegen e-mail van hooligans», 14 april 1997</noot>
      </noten>
   </vragen>
   <antwoorden aantal="4">
      <antwoord nummer="1">Nee. Het openbaar ministerie te Den Bosch heeft bij twee internetproviders uitsluitend de identiteit van de afzender van één e-mailbericht met mogelijk strafbare inhoud gevorderd (de inhoud van het gewraakte e-mailbericht was reeds gepubliceerd op de openbare informatiepagina van «De Ajaxster»). Daarbij heeft de officier van justitie gebruik gemaakt van artikel 125f van het Wetboek van Strafvordering (Sv.) hoewel in dit geval, zoals hierna wordt uiteengezet, een vordering tot uitlevering van gegevens door de rechter-commissaris als bedoeld in artikel 125i Sv. in de rede had gelegen. </antwoord>
      <antwoord nummer="2">De medewerking van een internetprovider aan opsporingsautoriteiten bij het lezen van reeds verzonden e-mailberichten gebeurt op vrijwillige basis of op vordering van de rechter-commissaris. Vrijwillige medewerking is mogelijk in geval van een dringende en gewichtige reden voor zover de persoonlijke levenssfeer van de geregistreerden daardoor niet onevenredig wordt geschaad. De internetprovider moet in dergelijke gevallen een afweging van belangen maken. Artikel 11, tweede lid, van de Wet persoonsregistraties laat een dergelijke medewerking toe. De internetprovider is civielrechtelijk aansprakelijk tegenover de personen van wie de privacy wordt geschonden, wanneer de rechter desgevraagd tot het oordeel zou komen dat een verkeerde afweging is gemaakt. Ook wanneer evenwel in een concreet geval de afweging duidelijk in het voordeel van de opsporing zou uitvallen, ontstaat daardoor geen verplichting tot medewerking. Tijdens een gerechtelijk vooronderzoek kan de rechter-commissaris op grond van artikel 125i Sv., wanneer aan de criteria van het tweede lid is voldaan, een verplichting tot medewerking opleggen. Op hem rust dan de taak de afweging van belangen te maken. De internetprovider dient aan een dergelijk bevel te voldoen. Voor de naleving daarvan kan hij niet aansprakelijk worden gesteld door de personen op wier persoonlijke levenssfeer daardoor mogelijk een inbreuk wordt gemaakt. </antwoord>
      <antwoord nummer="3, 4 en 5">Het scannen van opgeslagen elektronische post impliceert dat een selectief onderzoek wordt gedaan naar bepaalde gegevens die op een gegevensdrager zijn opgeslagen met het oog op raadpleging door de geadresseerden op een door dezen in de toekomst zelf te bepalen tijdstip. Artikel 125i Sv. is daarop van toepassing. Daarbij bestaat geen aanspraak van de politie of justitie op geheimhouding van de uitoefening van deze bevoegdheid in een concreet geval, evenmin als dit bij huiszoeking het geval is. Deze situatie moet worden onderscheiden van het onderscheppen van e-mailberichten tijdens de verzending op grond van artikel 125g Sv. Daarbij gaat het om gegevens die alleen op een bepaald moment door een kabel of door de ether worden overgedragen. Daarbij is geen sprake van een selectief onderzoek naar in het verleden opgeslagen gegevens, doch van een gedurende een bepaalde tijd monitoren en registreren van alle van een bepaald aansluitpunt vertrekkende of daarop binnenkomende gegevens. Worden gedurende de periode dat wordt getapt, gegevens opgevangen, dan kunnen deze in een strafrechtelijk onderzoek worden gebruikt, ongeacht of de gegevens waren bedoeld als elektronische post en dus in het verlengde van de telecommunicatie op een gegevensdrager zouden worden vastgelegd, dan wel, zoals bij een gewoon telefoongesprek, door de geadresseerde op het moment van overdracht zelf tot bewustzijnsinhoud worden gemaakt. Dit aftappen dient naar zijn aard, in het concrete geval, buiten medeweten van de betrokkenen te geschieden, wil het opsporingsonderzoek niet in gevaar worden gebracht. Het onderzoek van opgeslagen elektronische post na het moment van overdracht, valt dus onder een ander juridisch regime dan het aftappen van via telecommunicatie overgedragen gegevens op het moment van overdracht, welke gegevens mogelijk bestemd zijn om na overdracht te worden opgeslagen voor latere raadpleging door de geadresseerde. Overigens is het scannen van e-mailberichten op trefwoorden tijdens de interceptie van telecommunicatie technisch niet mogelijk en derhalve wordt deze methode niet toegepast. </antwoord>
      <antwoord nummer="6">Wanneer een internetprovider technische voorzieningen heeft getroffen om elektronische post te beveiligen, dan is het doorbreken van deze beveiliging door derden strafbaar op grond van artikel 138a van het Wetboek van Strafrecht (computervredebreuk). Er wordt dan immers ingebroken op een deel van een geautomatiseerd werk dat als zodanig tegen ongeautoriseerde toegang is beveiligd. Dit laat onverlet dat een internetprovider kennis neemt van in een e-mailbox opgeslagen informatie en onder de omstandigheden als bedoeld onder antwoord 2 de gegevens ter beschikking stelt van de politie of de officier van justitie. Er is geen rechtsregel die hem de toegang daartoe ontzegt. Evenmin is mij jurisprudentie bekend waarbij zou zijn aangenomen dat in een dergelijk geval sprake is van een onrechtmatige daad jegens de geadresseerde. Dit zou slechts anders zijn indien in het contract tussen internetprovider en abonnee de eerstgenoemde zich zou hebben verbonden geen kennis te nemen van de inhoud van berichten. In dat opzicht moet e-mail worden vergeleken met een beschreven briefkaart die aan de post wordt toevertrouwd. Het is niet verboden dat een postbeambte kennis neemt van de inhoud van het bericht, ook al is een ander de geadresseerde van de briefkaart. Er geldt in die zin dus geen briefgeheim. De post is evenwel niet verplicht dergelijke briefkaarten desgevraagd aan de politie te overhandigen. Over de vraag of wetgeving noodzakelijk is om het briefgeheim voor elektronische post te regelen, beraad ik mij. </antwoord>
      <noten afkomstig="antwoord"/>
   </antwoorden>
</kvr>
