<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de ministers van Justitie en voor Vreemdelingenzaken en Integratie over het meisje «Jihad». (Ingezonden 17 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22586
</item>
         <item attribuut="Inhoud">Vragen naar aanleiding van een ANP-bericht, 14 december 2004 waaruit zou blijken dat de betreffende ambtenaar van de burgelijke stand deze naam als voornaam heeft geaccepteerd, ondanks het feit dat het Marokkaanse consulaat hiertegen protest heeft aangetekend.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Burgerlijke stand)</item>
         <item attribuut="Trefwoorden">Burgerlijke stand Personen- en familierecht</item>
         <item attribuut="Vindplaats">Kamervragen met antwoord 2004-2005, nr. 1251, Tweede Kamer</item>
         <item attribuut="Vraagnr_bij_indiening">2040505190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2005-03-23</item>
         <item attribuut="Datum_indiening">2004-12-17</item>
         <item attribuut="Document-id">KVR22586</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2653" allpagenumbers="2653 2654" vetnummer="2040505190" code="0405tkkvr1251" lopendefooter="Tweede Kamer, vergaderjaar 2004–2005, Aanhangsel" filenaam="KVR22586" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1251" onderwerp="" indiendatum="2004-12-17">
         <vrager partij="CDA" oorsprong="parlement">Sterk</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="23 maart 2005), zie ook Aanhangsel Handelingen nr. 716, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat in de Baarsjes in Amsterdam op 27 november jl. een meisje is geboren dat de naam Jihad heeft gekregen? <voetnoot nummer="1"/>
      </vraag>
      <vraag nummer="2">Klopt het bericht dat de burgerlijke stand in Nederland deze naam heeft geaccepteerd ondanks het feit dat het Marokkaanse consulaat tegen deze naam protest heeft aangetekend? </vraag>
      <vraag nummer="3">Deelt u de mening dat een dergelijke naam mogelijk schadelijk kan zijn voor het meisje en daarmee onwenselijk is? </vraag>
      <vraag nummer="4">Wordt deze naam op basis van artikel 4, tweede lid BW verboden? </vraag>
      <vraag nummer="5">Heeft er een gesprek plaatsgevonden met de ouders over hun motieven om het meisje deze naam te geven? </vraag>
      <noten afkomstig="vraag">
         <noot nummer="1" datum="2004-12-14" bron="ANP-bericht">ANP-bericht, 14 december 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het meisje heeft inmiddels echter een andere naam gekregen. </antwoord>
      <antwoord nummer="2">De ambtenaar van de burgerlijke stand gaat bij de geboorteaangifte na of een naam die de aangever aan het kind wil geven niet ongepast is of overeenstemt met een bestaande geslachtsnaam, niet tevens zijnde een gebruikelijke voornaam (art. 4, tweede lid van Boek 1 BW). Op grond van artikel 1 van de wet conflictenrecht namen geldt, dat voor kinderen die uitsluitend een vreemde nationaliteit hebben een voornaam gekozen moet worden die volgens het recht van die nationaliteit aanvaard wordt. De landen kennen eigen wettelijke systemen van voornaamgeving, die als algemeen kenmerk hebben dat de gewenste voornaam niet ongepast mag zijn. Een aantal landen geeft door middel van lijsten de voornamen aan die in ieder geval naar het nationale recht gepast zijn, voor andere voornamen moet het akkoord van de betreffende autoriteiten gevraagd worden. Zo ook in het Marokkaanse recht, waar de voornamen in de eerste plaats te vinden zijn in een niet-limitatieve lijst die gebruikt wordt bij de Marokkaanse consulaten en ter beschikking wordt gesteld van o.a. de ambtenaren van de burgerlijke stand. Zij kunnen op grond daarvan nagaan of een gekozen naam overeenstemt met het Marokkaanse recht. Indien een voornaam wordt gekozen die niet op de namenlijst staat, kunnen de ouders bij de Marokkaanse autoriteiten nagaan of de gewenste naam naar Marokkaans recht aanvaardbaar is. Is de naam in overeenstemming met het Marokkaanse recht, dan zal de ambtenaar van de burgerlijke stand nog nagaan of de gekozen naam naar Nederlandse begrippen aanvaardbaar is en zo ja, deze in de geboorteakte opnemen. Indien dat niet het geval is, volgt een weigering. Voor kinderen die tevens de Nederlandse nationaliteit bezitten geldt, dat de voornaam die gekozen wordt, dient te voldoen aan de vereisten van artikel 4, tweede lid, Boek 1 BW, dus naar Nederlands recht gepast is. Wel zal de ambtenaar de aangever -in het algemeen de vader van het kinddoorgaans erop wijzen dat, indien hij het kind ook bij de Marokkaanse autoriteiten wil inschrijven, de door hem opgegeven naam zal moeten voldoen aan het Marokkaanse recht. In het onderhavige geval is aanvankelijk een naam gekozen, waartegen de ambtenaar van de burgerlijke stand geen bezwaar had, maar die niet voorkwam op de door de Marokkaanse autoriteiten opgestelde lijst van toegestane namen. De ambtenaar van de burgerlijke stand heeft de vader van het kind hierop gewezen. Deze heeft toen desgevraagd een nieuwe naam opgegeven, namelijk Jihad. Deze naam werd door de ambtenaar van de burgerlijke stand niet ongepast geacht en kwam voor op de lijst van toegestane namen van het Marokkaanse consulaat te Amsterdam. Echter, op grond van de recente gebeurtenissen meende de ambtenaar van de burgerlijke stand dat het verstandig was een andere naam voor het kind te kiezen en heeft hij de vader erop gewezen dat deze naamskeuze het meisje later voor problemen zou kunnen stellen. De vader van het kind bleef aanvankelijk bij zijn keuze, maar heeft later, mede met het oog op inmiddels in de pers verschenen publicaties en in overleg met de ambtenaar van de burgerlijke stand, besloten de naam van het kind wederom te wijzigen. Aangezien de geboorteakte van het kind inmiddels was opgemaakt, was voor de wijziging de instemming van de officier van justitie nodig. Deze heeft zijn goedkeuring verleend, waarop wijziging van de geboorteakte heeft plaatsgevonden. </antwoord>
      <antwoord nummer="3">Ik wijs er op dat de naam reeds langer in Nederland voorkomt en meer dan honderd dragers kent, zowel jongens als meisjes. Als zodanig is de naam een in de Arabische wereld gebruikelijke die ook in andere transcripties voorkomt en die de connotatie heeft van: «die zijn uiterste best doet (om een goed moslim te zijn)», en dan vooral in ideële zin. Omdat het woord «jihad» onder niet-moslims thans vooral de betekenis heeft van «gewapende (religieuze) strijd», kan ik mij, gelet op de recente gebeurtenissen, voorstellen dat een kind met deze naam geconfronteerd kan worden met negatieve reacties naar aanleiding van het dragen van een dergelijke naam. </antwoord>
      <antwoord nummer="4">Nee. Het is aan de ambtenaar van de burgerlijke stand bij wie de geboorteaangifte van het kind wordt gedaan om in elk afzonderlijk geval te beslissen of hij een voornaam accepteert, dan wel weigert op te nemen in de geboorteakte omdat hij deze ongepast acht. Hiertoe zal hij zich baseren op de in de maatschappij gangbare opvattingen. Indien hij meent de opname van een door de aangever gekozen naam in de geboorteakte van het kind te moeten weigeren, bepaalt hij zelf welke naam het kind zal dragen. De ouders van het kind kunnen zich vervolgens tot de rechter wenden, indien zij zich niet kunnen vinden in de beslissing van de ambtenaar. </antwoord>
      <antwoord nummer="5">Zie antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
