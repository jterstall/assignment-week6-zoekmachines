<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over leraren die via payrolling en andere uitzendconstructies in het onderwijs werken. (Ingezonden 12 februari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31025
</item>
         <item attribuut="Inhoud">Vragen naar aanleiding van bericht (Het Parool, 26 januari 2008) dat steeds meer docenten als zelfstandig ondernemer voor de klas staan en dus niet meer in dienst zijn van de school. Indiener wijst op bericht in Het Onderwijsblad (1 december 2007) dat de pogingen om het leraarschap aantrekkelijker te maken (zoals Actieplan Leerkracht van OCW) niets uithalen als werkgevers doorgaan met het aanbieden van tweederangscontracten, zoals payrolling en andere uitzendconstructies. Hoe wil de minister van OCW deze tendens tegengaan?</item>
         <item attribuut="Rubriek">Arbeid (Arbeidsbemiddeling) Arbeid (Werknemers) Voortgezet onderwijs (Onderwijspersoneel)</item>
         <item attribuut="Trefwoorden">Onderwijsgevenden Uitzendbureaus Zelfstandigen</item>
         <item attribuut="Vindplaats">Kamervragen met antwoord 2007-2008, nr. 1463, Tweede Kamer</item>
         <item attribuut="Vraagnr_bij_indiening">2070811290</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2008-02-26</item>
         <item attribuut="Datum_indiening">2008-02-12</item>
         <item attribuut="Document-id">KVR31025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3131" allpagenumbers="3131 3132" vetnummer="2070811290" code="0708tkkvr1463" lopendefooter="Tweede Kamer, vergaderjaar 2007–2008, Aanhangsel" filenaam="KVR31025" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1463" onderwerp="" indiendatum="2008-02-12">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-02-26">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw oordeel over het bericht «Zonder risico als zelfstandige voor de klas»? <voetnoot nummer="1"/>
      </vraag>
      <vraag nummer="2">Vindt u het aanvaardbaar dat (steeds meer) docenten als zelfstandig ondernemer voor de klas staan en dus niet in dienst zijn van de school? Is dit in overeenstemming met uw doelstellingen rond een sterker leraarberoep en de school als gemeenschap? </vraag>
      <vraag nummer="3" voetnoot="2">Hoe oordeelt u over de waarneming dat «pogingen om de aantrekkelijkheid van het leraarberoep te verbeteren» niets uithalen als werkgevers doorgaan met het aanbieden van «tweederangscontracten», zoals payrolling en andere uitzendconstructies? <voetnoot nummer="2"/>
      </vraag>
      <vraag nummer="4">Valt payrolling of een vergelijkbare uitzendconstructie onder uw Actieplan Leerkracht? Zo ja, hoe voorkomt u dat zij minder rechten hebben dan de docenten die wel in dienst zijn van de school? Zo neen, hoe voorkomt u dat scholen aan de doelstellingen van uw Actieplan voorbij gaan omdat zij in toenemende mate gebruik maken van payrolling? </vraag>
      <vraag nummer="5">Is het voor u aanvaardbaar dat docenten die via een uitzendbureau worden ingehuurd, niet onder de onderwijs-cao vallen waardoor zij minder rechten hebben en dus als een soort «tweederangsleraren» kunnen worden bestempeld? </vraag>
      <vraag nummer="6">Is het juist dat «grote schoolbesturen soms al 15 procent van hun docenten» via payrolling hebben ingehuurd? Zo neen, bent u bereid dit te onderzoeken en het resultaat aan de Kamer te laten melden? </vraag>
      <vraag nummer="7">Is er voor u een procentuele grens aan het aantal docenten per school dat via payrolling in dienst is? Zo ja, hoe hoog is die grens? Zo neen, kan het aantal payroll-docenten wat u betreft onbeperkt doorgroeien? </vraag>
      <vraag nummer="8">Deelt u de mening dat docenten zoveel mogelijk in dienst van de school moeten zijn en dat zij zoveel mogelijk bevoegd moeten zijn? Zo neen, hoe streeft u naar kwaliteit van het onderwijs? </vraag>
      <vraag nummer="9">Deelt u de mening dat het zorgelijk is dat steeds meer docenten via payrolling in dienst worden genomen, waardoor zij geen deel uitmaken van de school als gemeenschap? Zo ja, bent u bereid om voorstellen te doen om deze ontwikkeling tegen te gaan? </vraag>
      <noten afkomstig="vraag">
         <noot nummer="1" datum="2008-01-26" bron="Het Parool">Het Parool, 26 januari 2008</noot>
         <noot nummer="2" datum="2007-12-1" bron="Het Onderwijsblad">Het Onderwijsblad, 1 december 2007</noot>
      </noten>
   </vragen>
   <antwoorden aantal="9">
      <antwoord nummer="1">Het bericht handelt over een constructie voor het inlenen van personeel in de HBO-sector. Werkgevers hebben een zelfstandige bevoegdheid t.a.v. het aanstellen en inhuren van personeel. Ik kan begrip opbrengen voor maatregelen die erop zijn gericht de kosten en risico’s in de hand te houden, zolang de versterking van het beroep van leraar en de kwaliteit van het onderwijs niet in het geding komen. </antwoord>
      <antwoord nummer="2">Zolang het een individuele en vrijwillige keuze is van de betrokkene en het gaat om de inzet van bevoegde leraren, zie ik geen bezwaren. In alle gevallen heeft de instelling er ook belang bij dat er een binding ontstaat tussen de instelling en het personeel. </antwoord>
      <antwoord nummer="3">Deze waarneming herken ik niet. Zowel de cao’s van de verschillende onderwijssectoren (PO, VO en BVE) als de cao’s van Uitzendkrachten en Medewerkers van Payroll Ondernemingen geven aan dat de beloning van uitzendkrachten en payrollers die aangesteld worden als leraar, overeen zou moeten komen met de beloning in de sector waarin zij tewerkgesteld worden. Bovendien is het personeelsbeleid op de instellingen bepalend voor de aantrekkelijkheid van het beroep. Ik wijs in dit verband op de rol van de medezeggenschapsraad bij het personeelsbeleid. Deze rol wordt versterkt door het waarborgen van de positie van leraren binnen de school. </antwoord>
      <antwoord nummer="4">Flexleerkrachten zullen meeprofiteren van betere beloning (zie ook antwoord 3) en een versterkte positie van leraren. De maatregelen uit het Actieplan «LeerKracht van Nederland» worden vormgegeven met inspraak van de sociale partners tijdens de besprekingen van het Convenant professionelere school. Deze vormgeving zal bepalend zijn voor leraren die via payrolling of andere uitzendconstructies in het onderwijs werken. </antwoord>
      <antwoord nummer="5">Uitzendarbeid is in elke sector van het economisch leven toegestaan. Ik zie niet in waarom dat in het onderwijs anders zou liggen dan in bijvoorbeeld de zorgsector. Overigens zijn de onderwijs cao’s ook van toepassing voor flexleerkrachten, zoals ik ook in antwoord op vraag 3 heb gesteld. </antwoord>
      <antwoord nummer="6">Dat «grote schoolbesturen soms al 15 procent van hun docenten» via payrolling hebben ingehuurd wordt vermeld in het aangehaalde artikel uit het Onderwijsblad van de AOb. Verschillende onderzoeken besteden aandacht aan de ontwikkeling van flexarbeid in het onderwijs. Hieruit blijkt dat het aandeel leraren en lesuren dat verzorgd wordt door leraren formeel werkzaam bij een uitzend- of payroll organisatie zeer klein is. In de Aandachtsgroepenmonitor van 2007 werd gemeld dat payrolling zijn intrede doet in de onderwijssector. In de Aandachtsgroepenmonitor wordt ook geconstateerd dat het volume uitzendarbeid de afgelopen jaren nauwelijks is toegenomen. In het kader van het onderzoek Integrale Personeelstelling Onderwijs (IPTO) 2006 is verder gebleken dat, bij de 194 VO scholen waarvan lesroosters beschikbaar waren, 0,8% van de totale lestijd gegeven werd door leraren die niet als zodanig geregistreerd stonden in de personeelsadministratie van de scholen. Van deze groep leraren was circa eenderde te identificeren als payroll- of uitzendkrachten. De ontwikkeling van de inzet van flexkrachten in het onderwijs zal ik in het kader van bestaande onderzoeken blijven volgen. </antwoord>
      <antwoord nummer="7">Het is aan schoolbesturen om te komen tot een evenwichtige samenstelling van het personeelsbestand, ook als het gaat om de verhouding flexwerkers en vast personeel, waarbij scholen oog dienen te hebben voor de binding van leerkrachten aan de school. Zoals bij de beantwoording op vraag 3 is vermeld worden ook over uitzendarbeid en payrolling aspraken gemaakt in de de cao’s. </antwoord>
      <antwoord nummer="8">Zoals gesteld hebben werkgevers een zelfstandige bevoegdheid t.a.v. het aanstellen en inhuren van personeel, waarbij zij oog dienen te hebben voor de binding van leerkrachten. De bevoegdheidseisen in het onderwijs zoals vastgelegd in de Wet BIO zijn ook ten volle van toepassing op flexleerkrachten. Hiermee wordt de kwaliteit van flexleerkrachten gewaarborgd. </antwoord>
      <antwoord nummer="9">Vooralsnog betreft payrolling een zeer klein deel van de populatie leerkrachten. Ik heb u toegezegd de ontwikkeling te blijven volgen. Daarnaast valt de wijze waarop scholen hun primaire onderwijsverzorgende taak in personeel opzicht invullen buiten mijn bevoegdheid, zolang dat maar gebeurt met daartoe bevoegd en bekwaam personeel. </antwoord>
      <noten afkomstig="antwoord"/>
   </antwoorden>
</kvr>
