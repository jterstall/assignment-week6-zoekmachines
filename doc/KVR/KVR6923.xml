<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over de Habitat-richtlijn. (Ingezonden 23 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6923
</item>
         <item attribuut="Inhoud">Vragen over de door Nederland in Brussel aan te melden lijst van natuurgebieden die voldoen aan de criteria voor bescherming onder de EU-Habitatrichtlijn.</item>
         <item attribuut="Rubriek">Natuur (Algemeen)</item>
         <item attribuut="Trefwoorden">Natuurbescherming</item>
         <item attribuut="Vindplaats">Kamervragen met antwoord 1997-1998, nr. 1076, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1998-04-10</item>
         <item attribuut="Datum_indiening">1998-03-23</item>
         <item attribuut="Document-id">KVR6923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2205" allpagenumbers="2205 2206" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6923" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1076" onderwerp="" indiendatum="1998-03-23">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is er interdepartementaal geen overeenstemming te bereiken over de lijst in Brussel aan te melden gebieden die voldoen aan de criteria voor bescherming onder de EU-Habitatrichtlijn? </vraag>
      <vraag nummer="2">Zo ja, welke ministeries zijn verantwoordelijk voor deze vertraging in verband met de aanmelding, VROM, EZ of LNV? Of ligt het probleem in het financiële vlak, zoals de Eerste Kamerfractie van de VVD bij de schriftelijke behandeling van de Natuurbeschermingswet suggereerde? </vraag>
      <vraag nummer="3">Is de Europese Commissie een verdragsinbreukprocedure tegen Nederland begonnen? Zo ja, wanneer? </vraag>
      <vraag nummer="4" voetnoot="1">Bent u, getuige uw brief aan de vaste Kamercommissie voor LNV van 17 februari jl. <voetnoot nummer="1"/>slechts van plan te wachten tot de klacht van het Europese Hof betreffende de late aanmelding door de Nederlandse regering ontvangen is? Dreigt Nederland hierdoor voor het Europese Hof te worden gedaagd? Hoe denkt u deze dreiging af te wenden? </vraag>
      <vraag nummer="5">Waarom hebt u vanaf het begin van de aanmeldprocedure geen rekening gehouden met de uitspraak van het Europese Hof inzake het Lappel Bank-arrest, waarin bepaald is dat aanmelding van natuurgebieden op natuurwetenschappelijke criteria dient plaats te vinden en niet pas na bestuurlijke overeenstemming? </vraag>
      <vraag nummer="6" voetnoot="2">Waarom hebt u zich inzake de trage aanmelding in de Kamer en bij de beantwoording van de vragen van 23 januari jl. <voetnoot nummer="2"/>verdedigd met het argument dat het zoveel tijd kost om bestuurlijk dus met lagere overheden tot overeenstemming te komen over aan te wijzen natuurgebieden terwijl volgens het Lappel Bank-arrest niet op bestuurlijke overeenstemming gewacht hoeft te worden? Is het u bekend dat dit arrest reeds dateert van 11 juli 1996? </vraag>
      <vraag nummer="7">Wanneer zendt u de tweede tranche naar de Europese Commissie en de Tweede Kamer? </vraag>
      <noten afkomstig="vraag">
         <noot nummer="1">LNV 9800077</noot>
         <noot nummer="2" documenttype="Kamervragen" documentnummer="855">Aanhangsel Handelingen, nr. 855, Vergaderjaar 1997–1998.</noot>
      </noten>
   </vragen>
   <antwoorden aantal="3">
      <antwoord nummer="1, 2 en 7">Aan de Commissie van de EG is medegedeeld dat vóór 1 juni 1998 een aanvullende lijst van gebieden zal worden ingediend, die in aanmerking komen om volgens de in de richtlijn bepaalde procedure op de lijst van gebieden van communautair belang te worden geplaatst en vervolgens als speciale beschermingszone te worden aangewezen. Ik verwijs ook naar de antwoorden op kamervragen van uw leden M.B. Vos, Stellingwerf en Van Ardenne-Van der Hoeven (Handelingen II 1997/98, blz. 1751). Dit betekent derhalve dat alles in het werk zal worden gesteld om voor die datum overeenstemming over die lijst te bereiken. In dat kader gaat het overigens niet zozeer om financiële aspecten die eventueel voortvloeien uit aanwijzingen als habitatgebied maar veeleer om de beleidsmatige gevolgen daarvan. </antwoord>
      <antwoord nummer="3 en 4">Op 16 april 1996 heeft de Commissie van de EG terzake de verplichting om de in het voorgaande antwoord bedoelde lijst op te stellen Nederland in gebreke gesteld. Deze procedure bevindt zich thans in het stadium dat de Commissie een met redenen omkleed advies heeft uitgebracht hetwelk de inleiding kan vormen voor de Hofprocedure. In het kader van deze procedure dienen ook de bovengenoemde mededelingen te worden geplaatst. Op deze wijze wordt getracht een procedure bij het Europese Hof te voorkomen. De brief van 17 februari jl., waaraan in vraag 4 wordt gerefereerd, heeft geen betrekking op de indiening van de lijst van gebieden in het kader van de Habitatrichtlijn. De brief betreft een specifieke klacht over de uitvoering van de Vogelrichtlijn en de Habitatrichtlijn met betrekking tot de visserij in de Waddenzee. Terzake heeft de Commissie van de EG op 2 maart 1998 officieel een procedure tegen Nederland bij het Europese Hof aangespannen. </antwoord>
      <antwoord nummer="5 en 6">De aanmelding van gebieden in het kader van de Habitatrichtlijn geschiedt op basis van criteria die in de bijlage van die richtlijn zijn opgesomd en van overige relevante wetenschappelijke gegevens. Dit neemt niet weg dat ik van aanvang af heb gehecht aan het bereiken van overeenstemming op bestuurlijk niveau in verband met de te bewerkstelligen bescherming van de gebieden en voordat verdere formele stappen zouden worden gezet tot aanmelding van de betreffende gebieden. Uiteraard zijn daarbij de uitgangspunten voor selectie van gebieden op basis van ecologische criteria zoals bedoeld in de Habitat-richtlijn bepalend geweest. Het Lappel-Bank arrest heeft dit inzicht versterkt. </antwoord>
      <noten afkomstig="antwoord"/>
   </antwoorden>
</kvr>
