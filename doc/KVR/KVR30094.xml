<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de minister van Justitie over veroordeelden die de hen bij vonnis opgelegde behandeling ontlopen. (Ingezonden 22 oktober 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30094
</item>
         <item attribuut="Inhoud">Vragen naar aanleiding van uitkomsten van onderzoek waaruit zou blijken dat criminelen die door de rechter zijn veroordeeld tot het ondergaan van een behandeling, die therapie 'veelvuldig en zonder consequenties' ontlopen. Indiener vraagt om een overzicht van de omvang waarin dit ontlopen voorkomt en daarbij onderscheid te maken tussen tbs'ers en andere veroordeelden. Indiener vraagt om maatregelen om zo snel mogelijk te realiseren dat bij deze straffen ook zo spoedig mogelijk begonnen wordt met behandeling.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg)</item>
         <item attribuut="Trefwoorden">Gedetineerden Psychotherapie Recidive</item>
         <item attribuut="Vindplaats">Kamervragen met antwoord 2007-2008, nr. 618, Tweede Kamer</item>
         <item attribuut="Vraagnr_bij_indiening">2070803060</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-11-12</item>
         <item attribuut="Datum_indiening">2007-10-22</item>
         <item attribuut="Document-id">KVR30094</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1321" allpagenumbers="1321 1322" vetnummer="2070803060" code="0708tkkvr618" lopendefooter="Tweede Kamer, vergaderjaar 2007–2008, Aanhangsel" filenaam="KVR30094" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="618" onderwerp="" indiendatum="2007-10-22">
         <vrager partij="PVV" oorsprong="parlement">De Roon</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-11-12">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat uit onderzoek zou blijken dat criminelen die door de rechter zijn veroordeeld tot het ondergaan van een behandeling, die behandeling veelvuldig en zonder consequenties ontlopen? <voetnoot nummer="1"/>
      </vraag>
      <vraag nummer="2">Kunt u aangeven in welke mate het verschijnsel dat dergelijke veroordeelde criminelen de hen opgelegde therapie ontlopen, zich voordoet? Kunt u daarbij een onderscheid maken tussen tbs’ers en andere veroordeelden? </vraag>
      <vraag nummer="3">Deelt u de mening dat door het niet ondergaan van een door een rechter opgelegde gedragstherapie, het recidivegevaar in vrijwel alle gevallen onaanvaardbaar hoog is en blijft? </vraag>
      <vraag nummer="4">In welke mate komt het voor dat aan het ontlopen van een opgelegde therapie geen sancties of andere consequenties worden verbonden? Waardoor wordt dit verzuim veroorzaakt? </vraag>
      <vraag nummer="5">Deelt u de mening dat het niet meewerken aan een door een rechter opgelegde therapie altijd door een snelle toepassing van een sanctie moet worden gevolgd? Wat gaat u doen om te bevorderen dat dit zo snel mogelijk gerealiseerd wordt? </vraag>
      <noten afkomstig="vraag">
         <noot nummer="1" weblink="http://frontpage.fok.nl/nieuws/83107">http://frontpage.fok.nl/nieuws/83107</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De vorige minister van Justitie heeft naar de werking van het stelsel van voorwaardelijke sancties onderzoek laten verrichten. Het rapport «Toepassing van bijzondere voorwaarden bij voorwaardelijke vrijheidsstraf en schorsing van de voorlopige hechtenis bij volwassenen» is op 22 mei 2006 aan uw Kamer gezonden (TK 2005–2006, 30 300 VI, nr. 164). Uit dat onderzoek is gebleken dat circa 50% van de opgelegde bijzondere voorwaarden met goed gevolg wordt afgelegd. Ongeveer eenderde wordt voortijdig beëindigd, terwijl circa 12,5% van de voorwaardelijke trajecten niet wordt gestart. Dit onderzoek richtte zich, anders dan het onderzoek van Hornsveld, op vormen van bijzondere voorwaarden bij schorsing van voorlopige hechtenis en voorwaardelijke vrijheidsstraf. Bovendien is in dit onderzoek niet exclusief gekeken naar bijzondere voorwaarden die een vorm van zorg inhouden, maar naar alle voorkomende bijzondere voorwaarden. Ondanks deze verschillen sluiten de bevindingen uit dit onderzoek aan bij de resultaten van het onderzoek van Hornsveld. Op 12 juli 2007 heb ik het onderzoeksrapport «Inzicht in toezicht» aan uw Kamer gezonden (TK 2006–2007, 29 270, nr. 14). Dit onderzoek behandelt alle vormen van toezicht; specifiek op het gebied van Tbs blijkt hieruit dat het traject in het kader van de Tbs met voorwaarden in 70,1% van de gevallen succesvol wordt afgerond. Dit betekent dat het traject is volbracht en aan alle voorwaarden is voldaan. In de overige gevallen (29,9%) is het traject niet gestart of voortijdig beëindigd. Voor voorwaardelijke beëindiging geldt dat het traject in 88% van de gevallen wordt afgerond. In de overige gevallen (22%) wordt het traject niet gestart of niet afgerond. Er liggen overigens uiteenlopende redenen ten grondslag aan het niet afronden van een voorwaardelijk traject, waaronder de situatie dat betrokkene al succesvol gereïntegreerd is en verdere behandeling niet geïndiceerd is. </antwoord>
      <antwoord nummer="3">Het niet ondergaan van een door een rechter opgelegde (gedrags)therapie heeft tot gevolg dat ook het beoogde effect op de kans op recidive achterwege blijft. Mede met het oog op het terugdringen van de recidive is het van belang dat de rechterlijke uitspraak consequent ten uitvoer wordt gelegd. </antwoord>
      <antwoord nummer="4">Uit het genoemde onderzoek naar de toepassing van bijzondere voorwaarden is gebleken dat als de voorwaarden worden overtreden, niet in alle gevallen een vordering tenuitvoerlegging wordt ingediend. In 75% van de onderzochte gevallen (er zijn 23 gevallen onderzocht) van niet-naleving leidde terugmelding door de reclassering tot een procedure tenuitvoerlegging bij het OM. Dit houdt in dat het OM in 25% van de gevallen niet overging tot een vordering tenuitvoerlegging. Als het OM besluit om niet over te gaan tot een reactie bij niet-naleving kan dat verschillende redenen hebben. Daar kunnen soms goede redenen voor zijn, bijvoorbeeld wanneer betrokkene voor een ander strafbaar feit tot een langere vrijheidsstraf is veroordeeld of als het op te leggen restant van de voorwaardelijke straf zodanig kort is dat een vordering niet opportuun is. Maar als dergelijke omstandigheden zich niet voordoen, dan spreekt het voor zich dat een snelle en consequente reactie bij niet-naleving van de voorwaarden essentieel is voor het succesvol toepassen van bijzondere voorwaarden en voor de geloofwaardigheid van deze sanctie. Substantiële en/of stelselmatige overtreding van de voorwaarden moet leiden tot tenuitvoerlegging van de oorspronkelijke straf. </antwoord>
      <antwoord nummer="5">Ik ben van mening dat een door de rechter opgelegde bijzondere voorwaarde, bijvoorbeeld een therapie, zo spoedig mogelijk ten uitvoer moet worden gelegd. Een snelle start van een voorwaardelijk traject en succesvolle afronding daarvan zijn van groot belang voor de geloofwaardigheid en de effectiviteit van voorwaardelijke sancties. In genoemde brief van 22 mei 2006 heeft de vorige minister van Justitie maatregelen aangekondigd om de voorwaardelijke sancties te optimaliseren. De maatregelen moeten er onder meer toe leiden dat er gericht wordt geadviseerd door de reclassering, dat sneller gestart wordt met uitvoering van bijzondere voorwaarden, dat het aantal succesvol afgeronde trajecten omhoog gaat, dat overtreding van de bijzondere voorwaarden consequent wordt gemeld en er in alle gevallen een spoedige reactie van het OM volgt over de verdere afhandeling. In dat kader worden op dit moment afspraken gemaakt met onder meer de reclassering, het OM, het CJIB en de zittende magistratuur voor een verbeterde werkwijze. De verbeterde werkwijze wordt naar verwachting vanaf begin volgend jaar geïmplementeerd in vier proefarrondissementen en afhankelijk van de resultaten landelijk ingevoerd. Tevens wordt, zoals toegezegd, een wetswijziging voorbereid waarbij onder meer de bijzondere voorwaarden worden gespecificeerd in de regelgeving en de procedure tenuitvoerlegging wordt aangescherpt. Daarnaast gaat Justitie, als onderdeel van de vernieuwing van de forensische zorg in een strafrechtelijk kader, vanaf 1 januari 2008 de zorg en behandeling die in het kader van een voorwaardelijke sanctie moeten worden verleend zelf inkopen. Tegelijkertijd wordt Justitie eindverantwoordelijk voor de plaatsing en toeleiding naar de zorg van de betrokken justitiabelen. Ook dat zal bijdragen aan een tijdige en effectieve tenuitvoerlegging van de voorwaardelijke sancties. Tot slot heeft de reclassering in mijn opdracht een traject ingezet om toezichtvarianten te ontwikkelen ter versterking en verbetering van toezicht. Dit traject wordt ondersteund met wetenschappelijk onderzoek. Speerpunt van het programma is het verhogen van de geloofwaardigheid en de effectiviteit van toezicht; er wordt ingezet op een verbetering van de controlemethoden en de controle-intensiteit wordt afgestemd op de gestelde bijzondere voorwaarden en de risico’s op schade bij overtreding van de voorwaarden. Naar verwachting zullen de ontwikkelde toezichtvarianten vanaf 2008 in de praktijk getest en onderzocht kunnen worden. </antwoord>
      <noten afkomstig="antwoord"/>
   </antwoorden>
</kvr>
