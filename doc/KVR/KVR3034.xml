<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en M. B. Vos (beiden GroenLinks) over het Internationaal Bedrijvenpark Friesland in Heerenveen. (Ingezonden 24 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3034
</item>
         <item attribuut="Inhoud">Vragen over de keuze voor Heerenveen, terwijl uit het milieu-effectrapport zou blijken dat een locatie nabij Leeuwarden de voorkeur verdient.</item>
         <item attribuut="Rubriek">Bedrijfsleven en industrie (Vestigingsbeleid) Milieu (Milieueffectrapportage) Ruimtelijke ordening en infrastructuur (Streekplannen)</item>
         <item attribuut="Trefwoorden">Friesland Milieueffectrapportage Streekplannen Vestigingsbeleid</item>
         <item attribuut="Vindplaats">Kamervragen met antwoord 1995-1996, nr. 1079, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-05-06</item>
         <item attribuut="Datum_indiening">1996-04-24</item>
         <item attribuut="Document-id">KVR3034</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2195" allpagenumbers="2195 2196" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1079" onderwerp="" indiendatum="1996-04-24">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-05-6">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Zijn de plannen voor het Internationaal Bedrijvenpark Friesland in Heerenveen getoetst aan de doelstellingen van het nationale verkeers-, milieu- en ruimtelijke ordeningsbeleid zoals vastgelegd in de nationale beleidsplannen SVV-II en NMP2? Zo ja, op welke wijze is dit gebeurd en wat zijn de uitkomsten van deze toetsing? Acht u dat de plannen verenigbaar zijn met het nationale beleid? </vraag>
      <vraag nummer="2">Blijkt uit het milieu-effectrapport voor het Internationaal Bedrijvenpark Friesland dat een locatie nabij Leeuwarden de voorkeur verdient boven de locatie Heerenveen? Op welke gronden hebben Gedeputeerde Staten van Friesland en het College van Burgemeester en Wethouders van Heerenveen toch besloten vast te houden aan realisatie van het bedrijvenpark bij Heerenveen? Kunt u instemmen met de uitkomst van deze afweging? </vraag>
      <vraag nummer="3">Levert de rijksoverheid een financie¨le bijdrage aan de realisatie van het Bedrijvenpark bij Heerenveen? Zo ja, hoe hoog is deze bijdrage? Kunt u toelichten waarom u een rijksbijdrage gepast vindt, terwijl uit het milieu-effectrapport duidelijk blijkt dat uit milieu-oogpunt een locatie bij Leeuwarden de voorkeur verdient? </vraag>
      <vraag nummer="4">Bent u bereid – in verband met te verwachten besluitvorming in de gemeenteraad van Heerenveen op 6 mei a.s. deze vragen vo´o´r die datum te beantwoorden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het plan voor het Internationaal Bedrijvenpark Friesland in Heerenveen is vervat in de betreffende uitwerking van het Streekplan Friesland en in het bestemmingsplan voor het terrein. Deze plannen zijn door de vertegenwoordigers van het Rijk in de provincie Friesland op de gebruikelijke wijze getoetst aan het rijksbeleid. Bij de provinciale voorkeur voor een locatie bij Heerenveen hebben de rijksdiensten kritische bemerkingen gemaakt ten aanzien van het ontbreken van de mogelijkheid om een combinatie van vervoersmodaliteiten te maken. De bereikbaarheid over de weg is door de ligging aan de rijkswegen uitstekend, ontsluiting over water is niet mogelijk en per spoor pas optimaal na eventuele aanleg van de Zuiderzeespoorlijn op langere termijn. Alles overziend was er echter geen reden om het Bedrijvenpark bij Heerenveen onverenigbaar te achten met het rijksbeleid. </antwoord>
      <antwoord nummer="2">Uit milieu-overwegingen blijkt in het MER de voorkeur voor een locatie bij Leeuwarden. Bij de voorkeur voor Leeuwarden op grond van milieu-aspecten plaatsen Gedeputeerde Staten enkele kanttekeningen: – de goede bereikbaarheid van Leeuwarden ontstaat pas op termijn; – combinatie in Leeuwarden van het bedrijvenpark met een milieu-technologisch centrum wordt vanuit promotie- en acquisitiebelang niet aantrekkelijk geacht; – de bereikbaarheid per spoor kan in de toekomst verbeteren (Zuiderzeespoorlijn). Gedeputeerde Staten hebben de voorkeur gegeven aan de locatie Heerenveen omdat deze door de ligging economisch het meest kansrijk wordt geacht, waarbij voor GS met name de uitstekende ontsluiting via hoofdtransportassen over de weg en de ligging nabij een bestaande hoofdspoorverbinding de doorslaggevende factoren vormen. Het College van Burgemeester en Wethouders van Heerenveen heeft sinds het begin aan deze lokatie gehecht en is door het MER niet van deze voorkeur afgebracht. Ik kan instemmen met de afweging die door het provinciale en het gemeentelijke bestuur is gemaakt. </antwoord>
      <antwoord nummer="3">Tijdens politiek beraad in 1994 tussen een delegatie van het kabinet en het Samenwerkingsverband Noord-Nederland heeft het kabinet in principe bereidheid getoond f 25 mln. ten laste van het Integraal Structuurplan (ISP) voor het Noorden des Lands 1994–1999 (ISP) te laten komen. Op voorwaarde dat de uitkomsten van de locatie-MER geen aanleiding zouden zijn om anders te beslissen, is daarbij uitgegaan van de locatie Heerenveen. Voor de uiteindelijke investeringsbeslissing is deze rapportage van belang geweest, maar niet allesbepalend. De uitkomst van de MER is dat uit milieu-oogpunt de locatie Heerenveen niet optimaal, maar wel aanvaardbaar is. Uit het oogpunt van de economische ontwikkelingspotentie in dit gebied, waar financie¨le steun voor de feitelijke ontwikkeling van de werkgelegenheid noodzakelijk is, acht ik de rijksbijdrage gepast. Naast de rijksbijdrage zal er ook een bijdrage zijn vanuit de Europese Structuurfondsen en door de regio. Onlangs heeft Brussel zich bereid verklaard om ongeveer f 11 miljoen bij te dragen. </antwoord>
      <antwoord nummer="4">Voor de datum van beantwoording verwijs ik naar datum van de aanbiedingsbrief. In verband met de noodzakelijke afstemming tussen de betrokken ministeries kan ik u de antwoorden niet eerder dan 6 mei geven. </antwoord>
      <noten afkomstig="antwoord"/>
   </antwoorden>
</kvr>
