<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Justitie over het beleid ten aanzien van gefaciliteerde terugkeer. (Ingezonden 31 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12445
</item>
         <item attribuut="Inhoud">Vragen over het Nederlandse gefaciliteerde terugkeerprogramma naar Ethiopië, naar aanleiding van de uitzending van (KRO radio-1, 22 augustus 2000). Afgelopen drie jaar zijn slechts 14 personen met de Ethiopische nationaliteit begeleid vrijwillig teruggekeerd (Zie ook Aanhangsel Handelingen 2000-2001, nr. 19).</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2000-2001, nr. 99H, Tweede Kamer</item>
         <item attribuut="Vraagnr_bij_indiening">2990015040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-10-12</item>
         <item attribuut="Datum_indiening">2000-08-31</item>
         <item attribuut="Document-id">KVR12445</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="201" allpagenumbers="201 202" vetnummer="2990015040" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12445" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="99" onderwerp="" indiendatum="2000-08-31">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="12 oktober 2000). Zie ook Aanhangsel Handelingen nr. 19, vergaderjaar 2000–2001">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat in de afgelopen drie jaar slechts 13 personen met de Ethiopische nationaliteit begeleid vrijwillig zijn teruggekeerd? Is het waar dat deze terugkeer per persoon bijna 200 000 gulden heeft gekost? <voetnoot nummer="1"/>
      </vraag>
      <vraag nummer="2">Kent u de tussenevaluatie van het ministerie van Buitenlandse Zaken waaruit blijkt dat de samenwerking tussen de betreffende departementsonderdelen binnen het ministerie van Buitenlandse Zaken slecht was? Deelt u deze mening? Zo ja, welke conclusies trekt u hieruit voor uw eigen departement? </vraag>
      <vraag nummer="3">Hoeveel personen zijn de afgelopen drie jaar in totaal uit andere Europese landen begeleid vrijwillig teruggekeerd? </vraag>
      <vraag nummer="4">Is het waar dat u over andere inzichten ten aanzien van gefaciliteerde terugkeer beschikt dan uw voorganger? Zo ja, welke conclusie trekt u uit dit voortschrijdend inzicht met betrekking tot het beleid van gefaciliteerde terugkeer? </vraag>
      <noten afkomstig="vraag">
         <noot nummer="1" datum="2000-08-22" bron="KRO Radio-1">KRO Radio-1, 22 augustus 2000</noot>
      </noten>
   </vragen>
   <antwoorden aantal="4">
      <antwoord nummer="1">Per heden zijn 14 Ethiopische afgewezen asielzoekers teruggekeerd met gebruikmaking van de faciliteiten aangeboden in het kader van het pilotproject «Gefaciliteerde Terugkeer Afgewezen Asielzoekers (GTAA)». Voor de kosten die gemaakt zijn wil ik u verwijzen naar de tussentijdse evaluatie van het GTAA, die mede namens mij, door de minister van Ontwikkelingssamenwerking bij brief van 17 mei 2000 (TK 1999–2000, 16 637 nr. 525) aan de Tweede Kamer is aangeboden en waarin de financieringsstructuur en de totale projectkosten van het GTAA zijn opgenomen (zie hoofdstuk 8). Een onderscheid moet gemaakt worden in vaste kosten en variabele kosten (specifieke kosten voor terugkeerders). Uit dit overzicht blijkt dat de geschatte jaarlijkse vaste kosten ten aanzien van Ethiopië f 628.500,– bedragen voor de overall projectcoördinatie terwijl de faciliteiten per teruggekeerde Ethiopiër circa f 14.090,– bedroegen. </antwoord>
      <antwoord nummer="2">Uiteraard ken ik de tussenevaluatie die mede namens mij aan uw Kamer is aangeboden. Naar mijn mening blijkt uit het rapport niet dat de samenwerking tussen de betreffende dienstonderdelen binnen het Ministerie van Buitenlandse Zaken slecht zou zijn geweest. Wel wordt in het rapport gesteld dat het een project betrof dat volledig van de grond af diende te worden opgebouwd en waarin vele zaken organisatorisch dienden te worden ingericht door partijen die nog niet op elkaar waren ingespeeld. In dit opzicht is, zoals het rapport ook constateert, gebleken dat tussen de relevante partijen, waaronder mijn departement en de daaronder ressorterende uitvoerende diensten thans sprake is van constructieve samenwerking. </antwoord>
      <antwoord nummer="3">Er zijn mij geen andere Europese landen bekend die een soortgelijk gefaciliteerd terugkeerprogramma aanbieden. </antwoord>
      <antwoord nummer="4">In navolging van mijn voorganger heb ik ten aanzien van de gefaciliteerde terugkeer in mijn Terugkeernotitie van 25 juni 1999 * I.v.m. afdrukken vragen. maatregelen voorgesteld ter ondersteuning van de voorbereiding en heroriëntatie op terugkeer, de feitelijke terugkeer en eerste opvang in het land van herkomst en tenslotte het begin van de herintegratie in het land van herkomst na terugkeer. Bovendien is de mening dat de steunverlening niet alleen ten goede mag komen aan de terugkeerders uit Nederland, maar eveneens aan terugkeerders uit de regio en aan de lokale bevolking. Bij brief van 3 maart 1999 hebben de minister voor Ontwikkelingssamenwerking en ik aangegeven dat onze voorkeur ernaar uitgaat om de bijdrage uit middelen voor ontwikkelingssamenwerking langs multilaterale kanalen te geven. Dit standpunt is nog eens herhaald in de brief van de Minister voor Ontwikkelingssamenwerking van 17 november 1999 en in de brief van 17 mei 2000 waarmee bovenbedoeld rapport aan Uw Kamer werd aangeboden. </antwoord>
      <noten afkomstig="antwoord"/>
   </antwoorden>
</kvr>
