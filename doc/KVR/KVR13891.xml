<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Volksgezondheid, Welzijn en Sport over kostenbesparing door ICT in de zorg. (Ingezonden 2 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13891
</item>
         <item attribuut="Inhoud">Vragen over de achterstand op ICT-gebied in de gezondheidszorg.</item>
         <item attribuut="Rubriek">Communicatie, media en informatievoorziening (Hard- en software) Gezondheidszorg (Algemeen) Wetenschap en technologie (Overig)</item>
         <item attribuut="Trefwoorden">Automatisering Gezondheidszorg Informatietechnologie</item>
         <item attribuut="Vindplaats">Kamervragen met antwoord 2000-2001, nr. 1376, Tweede Kamer</item>
         <item attribuut="Vraagnr_bij_indiening">2000110320</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2001-06-20</item>
         <item attribuut="Datum_indiening">2001-05-02</item>
         <item attribuut="Document-id">KVR13891</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2869" allpagenumbers="2869 2870" vetnummer="2000110320" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13891" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1376" onderwerp="" indiendatum="2001-05-2">
         <vrager partij="VVD" oorsprong="parlement">Weekers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-20">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het bericht «Zorg kan zo’n half miljard besparen»? <voetnoot nummer="1"/>
      </vraag>
      <vraag nummer="2">Deelt u de analyse dat de zorgsector door het automatiseren van onder andere de inkoop, voorraadbeheer en facturering, zo’n 8% op het inkoopvolume kan besparen? Zo neen, waarom niet? Hoe groot schat u de mogelijke prijs- en efficiencywinst in de zorgsector, als optimaal gebruik gemaakt zou worden van ICT? Hoeveel extra «handen aan het bed» kan dat opleveren? </vraag>
      <vraag nummer="3">Heeft u bij de formulering van uw claims in het kabinet rondom de Voorjaarsnota en de begroting 2002 rekening gehouden met de mogelijke prijs- en efficiencywinst bij optimale gebruikmaking van ICT? Zo neen, waarom niet? Zo ja, op welke wijze? </vraag>
      <vraag nummer="4">Waarom loopt de zorgsector zoveel achter bij het bedrijfsleven als het gaat om inkoop via doelgerichte inzet van ICT? Wordt de zorgsector wel voldoende geprikkeld om deze efficiency-slag te maken? Zo ja, op welke wijze? Zo neen, welke prikkels gaat u gebruiken? </vraag>
      <vraag nummer="5">Werkt de overregulering in de zorg op dit terrein nog belemmerend? Zo ja, wat gaat u daaraan doen? </vraag>
      <vraag nummer="6">Welke mogelijkheden ziet u om «good-practices» uit het bedrijfsleven sneller met de zorgsector uit te wisselen, en ook de zorginstellingen van elkaars ervaringen op dit terrein te laten delen? </vraag>
      <noten afkomstig="vraag">
         <noot nummer="1" datum="2001-03-27" bron="De Telegraaf">De Telegraaf, 27 maart 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Elke organisatie kan door een goede inzet van ICT de kwaliteit en efficiency verbeteren. Dat geldt zeker ook voor de bedrijfsvoering. Hoeveel dat precies oplevert aan besparingen is in het algemeen moeilijk te schatten en dus ook voor de zorg speculatief. Maar onmiskenbaar is er ook in de zorg nog veel ruimte voor ICT toepassingen. Daar is de zorg zelf actief mee bezig en dat wordt ook door mij sterk gestimuleerd. Ik wijs u in dat verband op de activiteiten van het Platform ICT in de Zorg waarover ik u middels de Beleidsbrief en Actieplan in de Zorg eind vorig jaar heb geïnformeerd (TK, 2000–2001, 27 529, nr. 1). Het realiseren van een ICT infrastructuur in de zorg zal zowel zorginhoudelijk als op het terrein van de bedrijfsvoering tot positieve effecten leiden. </antwoord>
      <antwoord nummer="3">Nee. Bij de Voorjaarsnota en de komende begroting 2002 is het niet reëel uit te gaan van het al gerealiseerd zijn van een optimale ICT toepassing. Er zal eerst nog veel moeten worden geïnvesteerd voordat besparingen mogelijk zijn. Bovendien zullen veel investeringen zich in eerste instantie vertalen in kwaliteitsverbetering en niet in kostenbesparingen. Immers, doelmatige zorg betekent ook dat er meer voor hetzelfde geld kan worden gedaan. Overigens is bij het Regeerakkoord f 300 miljoen ombuiging vanwege efficiencyvoordelen (de zgn. inkooptaakstelling) ingebracht. Deze ombuiging is niet rechtstreeks gerelateerd aan of toe te rekenen aan optimale toepassing van ICT. </antwoord>
      <antwoord nummer="4">Het heeft mijn aandacht dat de zorgsector op dit terrein achterloopt. Dat heeft verschillende oorzaken. Een belangrijke is dat de cultuur in de zorgsector zich primair richt op genezen, verplegen en verzorgen. Bedrijfsmatig werken heeft daarbij niet de hoogste prioriteit gekregen. Daarbij komt dat de vraagzijde in de zorgsector sterk versnipperd is gezien het aantal onafhankelijke instellingen. De huidige bekostigingssystematiek stimuleert doelmatigheid ook niet optimaal. In de ziekenhuiszorg wordt thans, met de ontwikkeling en implementatie van de diagnose-behandeling-combinaties (DBC’s), een nieuw bekostigingsinstrument ingevoerd. De ICT-toepassing in ziekenhuizen is een cruciaal onderdeel van de implementatie van DBC’s en wordt in dat kader ook krachtig ontwikkeld. De partijen in de zorg zijn overigens zelf verantwoordelijk voor hun bedrijfsvoering waaronder de inkoopfunctie. Zij ontwikkelen ook initiatieven op dit gebied, maar vooralsnog zonder dat daaruit grote besparingen worden gemeld. Recent heeft Pricewaterhouse Coopers N.V. in opdracht van EZ de ICT-toets Gezondheidszorg, een internationaal vergelijkend onderzoek naar ICT-gebruik in de gezondheidszorg, gepresenteerd. In een vergelijking van een achttal vooraanstaande landen op ICT-gebied bevindt Nederland zich voor wat betreft de toepassing van ICT bij inkoop en logistiek in de ziekenhuiszorg in de middenmoot en in de thuiszorg zelfs in de top. </antwoord>
      <antwoord nummer="5">De regulering van de zorg is in sterke mate gebaseerd op het streven naar kostenbeheersing. Er zijn meerdere redenen om deze regulering te heroverwegen. Hiervoor loopt de stelseldiscussie, waarover ik u separaat informeer. Mijns inziens is een belangrijke belemmerende factor overigens niet de regelgeving, maar de sterke versnippering van ICT/toepassingen in de zorg. </antwoord>
      <antwoord nummer="6">De samenwerking tussen partijen in de zorg, ondermeer via het ICT Platform in de Zorg onder leiding van dhr. Brinkman, en de afstemming van activiteiten binnen werkvelden op het gebied van ICT toepassingen maken het mogelijk om binnen de sector good practices met elkaar uit te wisselen. De ICT leveranciers vormen hierbij een belangrijke liaison. Zij worden momenteel nauw betrokken bij de nadere uitwerking van ICT-toepassingen. In het verleden is deze (collectieve) deskundigheid te vaak onbenut gebleven. In de nieuwe rolverdeling in de zorg, is hier een belangrijke taak weggelegd voor de zorgverzekeraar, als regisseur van het zorgproces. Risicodragende en concurrerende zorgverzekeraars hebben bij uitstek belang bij doelmatig geleverde zorg, en kunnen – met hun contacten met verschillende zorgaanbieders – facilitator zijn door good practices bij zorgaanbieders met elkaar in contact te brengen om zo bewezen doelmatigheid (bijvoorbeeld wat betreft medische handelingen, logistieke verbeteringen, inkoop, (transmurale) informatieuitwisseling, etcetera) in het werkgebied te verspreiden. </antwoord>
      <noten afkomstig="antwoord"/>
   </antwoorden>
</kvr>
