<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het gebruik van bestrijdingsmiddelen in de snijbloementeelt. (Ingezonden 28 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5023
</item>
         <item attribuut="Rubriek">Landbouw (Bestrijdingsmiddelen)</item>
         <item attribuut="Trefwoorden">Bestrijdingsmiddelen Planten</item>
         <item attribuut="Vindplaats">Kamervragen met antwoord 1996-1997, nr. 1327, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-06-03</item>
         <item attribuut="Datum_indiening">1997-04-28</item>
         <item attribuut="Document-id">KVR5023</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2711" allpagenumbers="2711 2712" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1327" onderwerp="" indiendatum="1997-04-28">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-06-3">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretarissen van Sociale Zaken en Werkgelegenheid en Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u bevestigen, dat in de Nederlandse bloementeelt op grote schaal illegale middelen worden toegepast, waaronder het zeer giftige endosulfan, en dat middelen illegaal worden toegepast? <voetnoot nummer="1"/>
      </vraag>
      <vraag nummer="2">Deelt u de zorg van de Consumentenbond, dat de mate waarin de snijbloementeelt bestrijdingsmiddelen toepast, een bedreiging vormt voor de gezondheid van bloementelers en -verkopers? </vraag>
      <vraag nummer="3">Bent u voornemens de controle op het illegale gebruik van bestrijdingsmiddelen in de snijbloementeelt aan te scherpen? Zo ja, welke maatregelen zult u in dit verband nemen? Zo neen, waarom niet? </vraag>
      <vraag nummer="4">Bent u bereid wettelijke criteria te ontwikkelen voor de maximale residuen van bestrijdingsmiddelen die op snijbloemen mogen worden aangetroffen? Zo ja, op welke termijn verwacht u de Kamer hieromtrent voorstellen te doen? Zo neen, waarom niet? </vraag>
      <vraag nummer="5">Welke mogelijkheden ziet u om grenzen te stellen aan de hoeveelheid gif die op ingevoerde bloemen mag worden aangetroffen? </vraag>
      <noten afkomstig="vraag">
         <noot nummer="1" datum="1997-04-24" bron="Persbericht Consumentenbond">Persbericht Consumentenbond, 24 april 1997</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Van Ardenne-van der Hoeven, ingezonden 25 april 1997. </toelichting>
   <antwoorden aantal="5">
      <antwoord nummer="1">Uit onderzoek van de Consumentenbond blijkt, dat in de Nederlandse bloementeelt gewasbeschermingsmiddelen, waaronder endosulfan, illegaal worden toegepast. Over de omvang van het illegale gebruik ontbreken gedetailleerde gegevens. </antwoord>
      <antwoord nummer="2">De eventuele blootstelling van de toediener, plukker en verkoper aan (residuen van) een gewasbeschermingsmiddel is bepalend of een middel schadelijk kan zijn voor de gezondheid. Bij de toelating van gewasbeschermingsmiddelen, ook voor de sierteelt, wordt beoordeeld of de blootstelling voor de toediener van het middel en bij «re-entry» (vervolgactiviteiten zoals plukken) lager is dan de gezondheidskundig toelaatbaar geachte blootstelling. Ik heb geen aanwijzingen, dat sprake is van werkelijke beroepsmatige risico’s, als gevolg van blootstelling aan residuen van bestrijdingsmiddelen op bloemisterijgewassen. Ook de eerste resultaten van nader onderzoek door TNO geven geen aanleiding de zorg van de Consumentenbond te onderschrijven (zie vraag 4). </antwoord>
      <antwoord nummer="3">De Algemene Inspectie Dienst (AID) voert de controle en handhaving uit van de Bestrijdingsmiddelenwet. De AID controleert of bestrijdingsmiddelen conform het Wettelijk Gebruiksvoorschrift worden toegepast. Prioriteit wordt daarbij gegeven aan het opsporen van illegaal gebruik bij voedingsgewassen vanwege de mogelijk daaraan verbonden risico’s. Ook bij bloemisterijgewassen wordt gecontroleerd op gebruik van gewasbeschermingsmiddelen, o.a. door gerichte projectmatige controle bij vermoeden van illegaal gebruik. De controle-ervaring van de AID geeft mij geen aanleiding om bij de handhaving van de Bestrijdingsmiddelenwet andere prioriteiten te stellen met betrekking tot bloemisterijgewassen. </antwoord>
      <antwoord nummer="4">Voor wat betreft de blootstelling van de consument worden in FAO/WHO-kader alleen voor consumptiegewassen maximum gehaltes voor residuen van gewasbeschermingsmiddelen vastgesteld. Voor wat betreft de beroepsmatige risico’s van residuen van gewasbeschermingsmiddelen (risico’s bij plukken en verhandelen) vereist de Bestrijdingsmiddelenwet dat deze risico’s beoordeeld worden bij de besluitvorming over toelating. Hierbij kunnen door het College voor de Toelating van Bestrijdingsmiddelen (CTB) maximale residugehaltes worden gehanteerd. De staatssecretaris van Sociale Zaken en Werkgelegenheid laat door TNO ten behoeve van de nationale toelatingsbeoordeling al enige tijd nader onderzoek doen naar beroepsmatige risico’s. De resultaten hiervan zullen, zo spoedig mogelijk na beschikbaar komen, door het College voor de Toelating van Bestrijdingsmiddelen worden gebruikt bij de toelatingsbeslissing. </antwoord>
      <antwoord nummer="5">Ik zie geen mogelijkheden om eisen te stellen aan maximum gehaltes aan residuen van gewasbeschermingsmiddelen op sierteeltgewassen die gebruikt worden in niet-EU Lid-Staten. Voor de EU Lid-Staten geldt dat aan een geharmoniseerde Europese benadering wordt gewerkt. Zie tevens antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
