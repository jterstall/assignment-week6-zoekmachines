<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het gebruik van nieuwe geneesmiddelen. (Ingezonden 5 september 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23941
</item>
         <item attribuut="Inhoud">Van de nieuwe geneesmiddelen die op de markt komen is de werkzaamheid op harde eindpunten vrijwel nooit aan getoond. Wel zijn deze geneesmiddelen door uitgebreide marketing verantwoordelijk voor een groot deel van de kosten (Geneesmiddelenbulletin, september 2005, Trouw, 27 augustus 2005).</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Reclame</item>
         <item attribuut="Vindplaats">Kamervragen met antwoord 2005-2006, nr. 40, Tweede Kamer</item>
         <item attribuut="Vraagnr_bij_indiening">2040520790</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-09-26</item>
         <item attribuut="Datum_indiening">2005-09-05</item>
         <item attribuut="Document-id">KVR23941</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="89" allpagenumbers="89 90 91" vetnummer="2040520790" code="0405tkkvr40" lopendefooter="Tweede Kamer, vergaderjaar 2005–2006, Aanhangsel" filenaam="KVR23941" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="40" onderwerp="" indiendatum="2005-09-5">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-09-26">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over de conclusie van het Geneesmiddelenbulletin <voetnoot nummer="1"/>dat van de nieuwe geneesmiddelen die jaarlijks in de handel worden gebracht de werkzaamheid op harde eindpunten vrijwel nooit is aangetoond, maar dat deze geneesmiddelen door uitgebreide marketing wel verantwoordelijk zijn voor een groot deel van de kosten van geneesmiddelen? </vraag>
      <vraag nummer="2">Klopt het dat voor de registratie van een nieuw geneesmiddel alleen de balans van de werkzaamheid en de veiligheid ten opzichte van een placebo of een gouden standaard wordt beoordeeld, en dat het dus niet wetenschappelijk bewezen is dat een nieuw geneesmiddel beter is dan de bestaande geneesmiddelen? </vraag>
      <vraag nummer="3">Kijken het College ter beoordeling van geneesmiddelen en de Europese registratieautoriteit alleen naar onderzoeken waarin nieuwe geneesmiddelen worden vergeleken met bestaande middelen, indien van toepassing, en sluiten ze bij hun beoordeling onderzoeken uit waarin nieuwe geneesmiddelen worden vergeleken met een placebo? </vraag>
      <vraag nummer="4">Deelt u de mening dat door te eisen dat nieuwe geneesmiddelen worden vergeleken met de best bestaande therapie de industrie werkelijk tot innovatie wordt gedwongen? Zo ja, wat gaat u hieraan doen? </vraag>
      <vraag nummer="5">Hoeveel procent van de nieuw ontwikkelde geneesmiddelen komt werkelijk ten goede aan de patiëntenzorg, respectievelijk de volksgezondheid? Hoe groot is het percentage van de zogenaamde me-too middelen? </vraag>
      <vraag nummer="6">Deelt u de conclusies van het Geneesmiddelenbulletin dat alleen die geneesmiddelen eerste keuze zouden moeten zijn waarvan de effectiviteit op harde punten is aangetoond, en dat voor nieuwe middelen geldt dat de effecten op langere termijn, harde eindpunten en eventuele bijwerkingen minder goed bekend zijn? </vraag>
      <vraag nummer="7" voetnoot="2">Deelt u de mening dat dit een risico oplevert voor de volksgezondheid bij Crestor, waar een aanzienlijk risico van bijwerkingen bestaat bij onjuist voorschrijven en bij SSRI’s <voetnoot nummer="2"/>waarvan de ernstige bijwerkingen inmiddels bekend zijn? </vraag>
      <vraag nummer="8">Deelt u de conclusie van het Geneesmiddelenbulletin dat de marketing van nieuwe geneesmiddelen blijkbaar zeer effectief is, waardoor deze geneesmiddelen veel worden voorgeschreven, terwijl ze volgens standaarden geen eerste keuze zijn? </vraag>
      <vraag nummer="9">Erkent u dat het hierbij voor 50 procent om nog gepatenteerde geneesmiddelen gaat, waarvan de kosten hoog zijn, terwijl deze geneesmiddelen slechts minimaal therapeutisch voordeel bieden? </vraag>
      <vraag nummer="10">Deelt u de conclusie van het Geneesmiddelenbulletin dat de overheid hier krachtig haar verantwoordelijkheid moet nemen, moet bevorderen dat objectieve informatie over geneesmiddelen beschikbaar blijft, onafhankelijk opgezette nascholing voor artsen en apothekers moet stimuleren en mede-organiseren, en dat de taak van de overheid op het gebied van marketing van goedkoop farmacotherapiebeleid gehandhaafd dient te blijven? Zo ja, hoe gaat u dit doen? </vraag>
      <noten afkomstig="vraag">
         <noot nummer="1" datum="2005-08-27" bron="Geneesmiddelenbulletin, september 2005, Trouw">Geneesmiddelenbulletin, september 2005, Trouw, 27 augustus 2005</noot>
         <noot nummer="2">Nieuwe generatie antidepressiva</noot>
      </noten>
   </vragen>
   <antwoorden aantal="7">
      <antwoord nummer="1 t/m 3">In de wetgeving staat aangegeven dat voor registratie een product op drie onderdelen beoordeeld moet worden: farmaceutische kwaliteit, werkzaamheid en schadelijkheid. Voordat een geneesmiddel in de handel mag worden gebracht moet de werkzaamheid dus wel degelijk zijn aangetoond. Hoe dit moet worden aangetoond wordt aangegeven in aanbevelingen van de Committee on Human Medicinal Products (CHMP) van het Europese Bureau voor de geneesmiddelenbeoordeling (European Medicines Evaluation Agency EMEA). Het is op het moment van registratie niet altijd mogelijk dit te doen op basis van «harde» eindpunten. De criteria voor werkzaamheid hangen af van de indicatie en de te behandelen patiëntengroep. Voor symptomatische behandelingen als bestrijding van pijn, maar ook van bijvoorbeeld depressie, zal symptoomverbetering het belangrijkste criterium zijn. Voor andere indicaties, zoals verschillende vormen van kanker, is vaak (duur van) overleving het primaire eindpunt. Hoge bloeddruk is een voorbeeld waar registratie mogelijk is op zogenaamde surrogaat eindpunten (in dit geval verlaging van de bloeddruk). Het bewijs dat het uiteindelijke gewenste effect (bijvoorbeeld voorkomen van een hartinfarct) ook daadwerkelijk wordt behaald, kan alleen in de praktijk worden geleverd. Dit geldt overigens zowel voor een eerste geneesmiddel in een bepaalde categorie als voor de me-too middelen die vervolgens op de markt komen. De duur van de studies hangt af van het doel van de studie; bij chronische aandoeningen, waarbij verwacht mag worden dat in de praktijk een product langdurig gebruikt zal worden, zal naast kortdurende studies, die bijvoorbeeld aantonen dat het product werkzaam is, ook in langduriger studies gekeken moeten worden of het effect gehandhaafd blijft. Daarnaast zijn er eisen aan het minimum aantal patiënten dat tenminste een jaar behandeld is voor de beoordeling van bijwerkingen. Tijdens de registratieprocedure kunnen afspraken worden gemaakt over nader veiligheidsonderzoek dat na registratie dient te worden uitgevoerd. In het kader van de International Conference on Harmonisation (ICH) is hierover in 2004 een richtsnoer vastgesteld. De aangepaste EU Richtlijn 2001/83/EG heeft hier verder een wettelijke basis voor gegeven. Het is niet vereist dat een nieuw middel «beter» moet zijn dan een reeds geregistreerd geneesmiddel. In ICH-verband is er een aanbeveling opgesteld (ICH E10) over de keuze van een vergelijkingsproduct of producten in klinische studies. In Europa wordt over het algemeen een vergelijking met placebo geëist voor de beoordeling van werkzaamheid, maar ook van bijwerkingen, tenzij dit om ethische redenen niet mogelijk is. In het geval er al geneesmiddelen geregistreerd zijn voor de te behandelen patiëntengroep en zeker wanneer dit gezien wordt als standaard behandeling, zal over het algemeen ook een vergelijking hiermee vereist worden, vaak in een zogenaamde drie-armige studie waarin gelijktijdig een vergelijking kan worden gemaakt met placebo. Het doel hiervan is om de gevonden effecten versus placebo in perspectief te zetten. Uiteindelijk gaat het om de balans werkzaamheid/schadelijkheid; het wordt niet juist geacht een product te registreren dat duidelijk minder werkzaam is dan bestaande producten en tegelijkertijd meer of ernstiger bijwerkingen heeft. Mindere werkzaamheid kan acceptabel zijn als daar minder schadelijkheid tegenover staat. Evenzo geldt dat meer schadelijkheid acceptabel kan zijn als daar betere werkzaamheid tegenover staat. </antwoord>
      <antwoord nummer="4">De beoordeling van geneesmiddelen ten behoeve van de toelating tot het pakket gebeurt al zoveel mogelijk op basis van vergelijkingen met de bestaande standaardtherapie. Wanneer een geneesmiddel onderling vervangbaar is met geneesmiddelen uit het pakket, wordt het ingedeeld in een groep met onderling vervangbare geneesmiddelen op bijlage 1A van de Regeling farmaceutische hulp. De hoogte van de vergoeding is dan gelijk aan de vergoedingslimiet voor die groep. Wanneer het geneesmiddel niet onderling vervangbaar is, moet worden aangetoond dat het therapeutische meerwaarde heeft en doelmatig is ten opzichte van de standaardtherapie. Als dit is aangetoond, kan het middel worden opgenomen op bijlage 1B, waar geen vergoedingslimiet geldt. M.i. stimuleert dit systeem innovatie door middelen met een therapeutische meerwaarde te belonen, zonder dat de toegang voor onderling vervangbare middelen wordt beperkt of dat hiervoor hogere kosten worden gemaakt. </antwoord>
      <antwoord nummer="5">Alle geregistreerde geneesmiddelen komen, in het algemeen, ten goede aan patiëntenzorg en volksgezondheid. De werkzaamheid is immers aangetoond en de balans veiligheid-werkzaamheid is positief. Ook de zogenaamde me-too middelen dragen bij aan de patiëntenzorg en volksgezondheid, zij het in veel beperktere mate dan het geval is bij echte doorbraakgeneesmiddelen. De waarde van deze middelen ligt vooral in het vergroten van de behandelmogelijkheden. Het is namelijk niet zo dat alle patiënten die aan een bepaalde ziekte lijden met één geneesmiddel kunnen worden behandeld. Dit komt omdat een middel niet bij alle patiënten effect heeft, of omdat sommige patiënten last hebben van bijwerkingen of omdat zij een middel door contra-indicaties niet mogen gebruiken. Er zijn dus meerdere geneesmiddelen nodig om de hele patiëntengroep te kunnen behandelen. Wat precies wel of niet een me-too middel is, is niet zonder meer duidelijk, waardoor het lastig is een kwantitatieve inschatting te geven van het percentage me-too middelen. Kijkend echter naar de verhouding van middelen die de afgelopen twee jaren door het College voor zorgverzekeringen als onderling vervangbaar zijn aangemerkt en daarom op bijlage 1A van de Regeling farmaceutische hulp zijn opgenomen, vergeleken met middelen die ik vanwege hun therapeutische meerwaarde en doelmatigheid op bijlage 1B heb opgenomen, kan ongeveer 55% van de nieuw voor vergoeding aangeboden middelen als onderling vervangbaar worden beschouwd met middelen die al in het pakket waren opgenomen. </antwoord>
      <antwoord nummer="6">Ten algemene onderschrijf ik dat patiënten bij voorkeur moeten worden behandeld met geneesmiddelen waarvan effectiviteit en veiligheid op «harde» eindpunten zijn aangetoond. Zoals eerder aangegeven is dit echter niet altijd mogelijk op het moment van registratie. </antwoord>
      <antwoord nummer="7">Het gebruik van geneesmiddelen is nooit zonder risico’s. De werkzaamheids-schadelijkheidsbalans is echter wel afgewogen door de registratieautoriteiten, dus het middel is veilig genoeg om op de markt te mogen worden gebracht. Een volledig beeld van de veiligheid van een product kan pas worden verkregen als het middel in de praktijk gebruik wordt. Het is daarom van groot belang dat bijwerkingen gemeld worden. Deze bijwerkingen worden geregistreerd, zodat de productinformatie voor voorschrijvers en de bijsluitertekst kan worden aangepast als daar aanleiding toe is. Dit is zowel bij Crestor als bij de SSRI’s (in dit geval een aanscherping van de al bestaande waarschuwing) gebeurd. Het is de professionele verantwoordelijkheid van de arts om behoedzaam om te gaan met een nieuw geneesmiddel en rekening te houden met eventuele waarschuwingen in de productinformatie. Hoewel duidelijk is dat artsen niet altijd het meest doelmatige geneesmiddel voorschrijven, heb ik geen reden om aan te nemen dat artsen zich niet aan de voorzorgen en waarschuwingen in de productinformatie houden. </antwoord>
      <antwoord nummer="9">Het artikel in het Geneesmiddelenbulletin laat zien dat van de tien middelen die de hoogste kosten veroorzaken de helft nog door een octrooi wordt beschermd. Het is dus niet zo dat de hoogste kosten uitsluitend door nieuwe geneesmiddelen worden veroorzaakt. Het vergoedingssysteem maakt geen onderscheid tussen oude en nieuwe producten of producten die wel of niet door octrooi beschermd zijn, als zij onderling vervangbaar zijn: alle producten in een groep onderling vervangbare middelen hebben dezelfde vergoedingslimiet. In dat opzicht zijn nieuwe geneesmiddelen dus niet duurder. Wel is het zo dat, doordat met partijen een convenant is gesloten, besparingen kunnen worden behaald wanneer generieke varianten van een geneesmiddel dat uit het octrooi is gelopen worden gebruikt in plaats van merkgeneesmiddelen. Het preferentiebeleid van de zorgverzekeraars ondersteunt dit. </antwoord>
      <antwoord nummer="8 en 10">Ik deel de conclusie uit het artikel in het Geneesmiddelenbulletin dat de marketing van nieuwe geneesmiddelen door de farmaceutische industrie effectief is. Om hier tegenwicht aan te bieden is mijn beleid erop gericht de beschikbaarheid van onafhankelijke informatie voor de voorschrijver te waarborgen. De voorschrijver krijgt zijn informatie over geneesmiddelen langs verschillende wegen aangeboden. Een belangrijke bron van objectieve informatie is te vinden in het Farmacotherapeutisch Kompas en het Geneesmiddelenbulletin. Daarnaast ondersteunt het Nederlands Instituut voor verantwoord medicijngebruik (de Stichting DGV) een belangrijke bron van informatie door FTO (farmacotherapeutisch overleg)groepen te begeleiden. Op lokaal niveau kunnen apothekers en artsen met elkaar doorspreken wat de nieuwste, relevante ontwikkelingen zijn op het geneesmiddelenterrein. Met betrekking tot de nascholing voor artsen en apothekers ben ik vooralsnog van opvatting dat dit een zaak is van de beroepsgroepen zelf. De beroepsgroep ziet er zelf op toe dat de aangeboden nascholing dit predikaat verdient en dus kan rekenen op accreditatie. Dit laat onverlet dat ik goede initiatieven op het gebied van onafhankelijke nascholing stimuleer. Ik heb onlangs een initiatief op dit terrein gehonoreerd. Ik kan mij overigens voorstellen dat ook zorgverzekeraars positief staan tegenover dergelijke initiatieven, deelname daaraan zullen aanmoedigen en mogelijk zelfs in financiële zin aan dit soort initiatieven zullen willen bijdragen. Ten algemene geldt dat ik doelmatig voorschrijven door artsen wil stimuleren. Voor nadere informatie over de wijze waarop verwijs ik u naar de beleidsnotitie «een doelmatiger geneesmiddelengebruik» die ik op 25 april jl. aan uw Kamer heb aangeboden. </antwoord>
      <noten afkomstig="antwoord"/>
   </antwoorden>
</kvr>
