<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers en Eurlings (beiden CDA) aan de staatssecretaris van Volksgezondheid, Welzijn en Sport over de aanpak van de zorgproblematiek in Parkstad Limburg. (Ingezonden 4 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9005
</item>
         <item attribuut="Inhoud">In de vragen wordt bepleit, Parkstad Limburg de status van grootstedelijk gebied te verlenen, zodat de planningsnorm voor de sector ouderenzorg (verpleeghuizen en verzorgingshuizen) adequaat kan worden aangepast. Parkstad Limburg bestaat uit de gemeenten Brunssum, Heerlen, Kerkrade, Landgraaf, Nuth, Onderbanken, Simpelveld en Voerendaal, met 270.000 inwoners 'de vijfde stad van Nederland'.</item>
         <item attribuut="Rubriek">Gezondheidszorg (Zorginstellingen) Welzijn (Ouderen)</item>
         <item attribuut="Trefwoorden">Limburg Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 1998-1999, nr. 1052, Tweede Kamer</item>
         <item attribuut="Vraagnr_bij_indiening">2989908940</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">1999-03-26</item>
         <item attribuut="Datum_indiening">1999-03-04</item>
         <item attribuut="Document-id">KVR9005</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2155" allpagenumbers="2155 2156" vetnummer="2989908940" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9005" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1052" onderwerp="" indiendatum="1999-03-4">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-03-26">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Bent u ervan op de hoogte dat de zorgvraag en de zorgconsumptie in Parkstad Limburg (OZL) het Nederlands gemiddelde verre overschrijden? </vraag>
      <vraag nummer="2">Kunt u bevestigen dat dit inmiddels heeft geleid tot een ernstige en nog steeds snel groeiende «verkeerde bed»-problematiek in de Parkstad? </vraag>
      <vraag nummer="3">Hebt u kennis genomen van de inhoud van de brandbrief die het College van Gedeputeerde Staten van Limburg op 28 april 1998 hierover heeft geschreven? </vraag>
      <vraag nummer="4">Waarom heeft het College tot op heden geen enkele reactie van u mogen ontvangen op deze brief? </vraag>
      <vraag nummer="5">Deelt u de mening dat de kern van het probleem erin gelegen is dat het beleid in de zorg nog steeds aanbodgericht is in plaats van de door ons bepleite gerichtheid op de werkelijke zorgvraag? </vraag>
      <vraag nummer="6">Bent u ervan op de hoogte dat de provincie inmiddels op eigen initiatief in samenwerking met de Universiteit van Maastricht een onderzoek is gestart naar de oorzaken van de extra zorgvraag in de Parkstad? </vraag>
      <vraag nummer="7">Bent u bereid gezien de aangetoonde ernst van de problematiek nu reeds een soort overbruggingskrediet te verschaffen in de vorm van extra capaciteit aan verpleeghuisbedden, dit mede omdat de recent toegezegde extra gelden voor het wegwerken van de wachtlijsten voor de Parkstad problemen verre van genoeg zijn? </vraag>
      <vraag nummer="8">Waarom heeft Parkstad Limburg met een stedelijke bevolking van bijna 300.000 inwoners en met aangetoonde grootstedelijke problematieken in tegenstelling tot steden in de Randstad niet de status van «grootstedelijk gebied», welke status voor de sector Ouderenzorg (verpleeghuizen en verzorgingshuizen) een adequate aanpassing van de planningsnorm tot gevolg hebben? </vraag>
      <vraag nummer="9">Bent u bereid alsnog op korte termijn tot deze statusverlening over te gaan? </vraag>
      <vraag nummer="10">Zo ja, welke actie mogen we van u verwachten? </vraag>
      <vraag nummer="11">Zo neen, op welke inhoudelijke gronden vindt u dat Parkstad Limburg deze status niet toekomt? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 en 2">Ik ben hiervan onlangs op de hoogte gebracht tijdens mijn werkbezoek aan de Stichting Gezondheidszorg Oostelijk Zuid-Limburg. Eén van de presentaties tijdens de ronde-tafelconferentie waar zorgvragers, zorgaanbieders, zorgkantoor en provincie aanwezig waren, was namelijk het wachtlijstonderzoek, uitgevoerd in deze regio. Ik kan me, op grond van de uitkomsten van het onderzoek, voorstellen dat dit leidt tot ernstige en nog steeds groeiende «verkeerde bed» problematiek in Parkstad. </antwoord>
      <antwoord nummer="3 en 4">Ik heb kennis genomen van de inhoud van de brandbrief die aan de toenmalige staatssecretaris, mevrouw Terpstra, was gericht. Onlangs zijn bij mijn werkbezoek aan de Stichting Gezondheidszorg Oostelijk Zuid-Limburg, in aanwezigheid van de gedeputeerde de heer Eurlings, enkele aspecten uit die brief ter sprake gekomen. De overige punten uit genoemde brief zijn inmiddels in de tijd afzonderlijk beantwoord. Een schriftelijke beantwoording is daarom achterwege gelaten. </antwoord>
      <antwoord nummer="5">Ik denk niet dat de kern van het door u geschetste probleem is gelegen in het aanbodgericht zijn. Overigens ben ik van mening dat het beleid in de zorg steeds meer van aanbodgericht naar vraaggericht verschuift. Deze verschuiving is onder meer terug te vinden in de meerjarenafspraken sector verpleging en verzorging waar bij de verdeling van de vrij besteedbare volumemiddelen bewust is gekozen voor een gedeeltelijke specifieke verdeling. Met deze specifieke verdeling is getracht in te spelen op de relatieve achterstand van de ene regio ten opzichte van de andere. </antwoord>
      <antwoord nummer="6">Bij mijn werkbezoek aan de Stichting Gezondheidszorg Oostelijk Zuid-Limburg ben ik hiervan op de hoogte gebracht. </antwoord>
      <antwoord nummer="7">Bij brief van 26 februari 1999 aan Zorgverzekeraars Nederland zijn de beschikbare internsiveringsmiddelen voor capaciteitsuitbreiding voor 1999, te weten een bedrag van 81 mln. verdeeld over de WZV-regio’s. De helft hiervan is generiek (op basis van het aantal 75+-ers) en de overige 50% is specifiek verdeeld. De specifieke verdeling is geschied op basis van de geconstateerde relatieve ondercapaciteit in enige regio ten opzichte van andere regio’s. De relatieve ondercapaciteit is berekend aan de hand van de totale capaciteit van de verschillende zorgaanbieders V&amp;V op basis van de aanwezige en toekomstig reeds ingeplande zorg in budgetten in iedere regio. De gebieden met relatief gezien de grootste achterstand in zorgbudget-termen krijgen op deze wijze daadwerkelijk het meest van de beschikbare middelen. Voor de WZV-regio Zuid-Limburg, waaronder Parkstad behoort, heeft dit de volgende verdeling opgeleverd: Verzorgingshuizen met een bijzondere functie: 69 888,– Generiek: 1 843 963,– Specifiek: 3 086 768,– Totaal: 5 000 619,– In vergelijking met de andere 26 WZV-regio’s heeft de regio Zuid-Limburg het twee na hoogste specifieke budget toebedeeld gekregen. Met deze toedeling meen ik zo goed mogelijk tegemoet te gekomen aan de onderkende problematiek in deze regio. Het is nu de verantwoordelijkheid van de partijen in de regio om met een bestedingsvoorstel te komen. Aangezien ik naast de financiële middelen in het kader van de Meerjarenafspraken geen andere intensiveringsmiddelen tot mijn beschikking heb, is het niet mogelijk een soort overbruggingskrediet te verschaffen voor extra verpleeghuisbedden. Natuurlijk bestaat er de mogelijkheid voor de regionale partijen om bij de verdeling van middelen het accent op de verpleeghuiszorg te leggen. </antwoord>
      <antwoord nummer="8 t/m 11">Eén van de actiepunten van de Meerjarenafspraken voor de sector V&amp;V behelst de inspanningsverplichting om een verdeelsystematiek voor de sector Verpleging en Verzorging te ontwikkelen. Momenteel zijn we in overleg met de betrokkenen uit het veld doende hieraan invulling te geven. Het is de bedoeling dat voor de sector V&amp;V d.w.z voor zowel verpleeghuizen als verzorgingshuizen en thuiszorg, een systeem zal worden ontwikkeld. De criteria die hierbij zullen worden gehanteerd zijn momenteel nog niet uitgekristalliseerd. De grote steden-«problematiek» zal evenwel bij de discussie worden betrokken. In het licht van deze ontwikkelingen is het niet verstandig om vooruit te lopen op een eventuele specifieke status van Parkstad Limburg. </antwoord>
      <noten afkomstig="antwoord"/>
   </antwoorden>
</kvr>
