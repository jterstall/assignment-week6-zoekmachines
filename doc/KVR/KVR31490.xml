<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Economische Zaken over de SDE-regeling voor zonnepanelen. (Ingezonden 20 maart 2008); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31490
</item>
         <item attribuut="Inhoud">Vragen (onder meer naar aanleiding tv-programma Nova, 14 maart 2008) over procedure die een eigenaar van een pv-installatie moet doorlopen om in aanmerking te komen voor SDE-subsidie, zoals een verzoek tot inschrijving als zonproducent bij CertiQ. Indiener stelt dat de procedure dermate omslachtig is dat in 2008 slechts 7 à 8000 particulieren voor de subsidie in aanmerking komen. Hij stelt verder vragen over de hoge kosten die et inschrijving verband houden [Een PV-installatie (voor zonne-energie) bestaat uit monokristallijne, polykristallijne of amorfe silicium panelen, omvormers (DC/AC), bedrading en eventueel een ondersteuningsconstructie. De installatie is aan het elektriciteitsnet gekoppeld of functioneert, in sporadische gevallen, autonoom. Bron: www.senternovem.nl. 'PV' is de Engelse afkorting voor fotovoltaïsche energie: zonne-energie die direct in elektriciteit wordt omgezet].</item>
         <item attribuut="Rubriek">Energie, water en grondstoffen (Alternatieve energiebronnen) Energie, water en grondstoffen (Subsidies)</item>
         <item attribuut="Trefwoorden">Alternatieve energiebronnen Milieusubsidies Zonne-energie</item>
         <item attribuut="Vindplaats">Kamervragen met antwoord 2007-2008, nr. 1897, Tweede Kamer</item>
         <item attribuut="Vraagnr_bij_indiening">2070815140</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2008-04-02</item>
         <item attribuut="Datum_indiening">2008-03-20</item>
         <item attribuut="Document-id">KVR31490</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3873" allpagenumbers="3873 3874 3875" vetnummer="2070815140" code="0708tkkvr1897" lopendefooter="Tweede Kamer, vergaderjaar 2007–2008, Aanhangsel" filenaam="KVR31490" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1897" onderwerp="" indiendatum="2008-03-20">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2008-04-2">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1 2">Bent u bekend met de procedure die een eigenaar van een pv-installatie moet doorlopen om in aanmerking te komen voor SDE-subsidie, zoals een verzoek tot inschrijving bij CertiQ («procedure verzoek tot aanmelding zonproducent» <voetnoot nummer="1"/>, het opsturen van en laten goedkeuren van het Verzoek tot Vaststelling (productieverklaring) door de netbeheerder, de daadwerkelijke inschrijving bij CertiQ en het sturen van een deelnemingsovereenkomst naar CertiQ? <voetnoot nummer="2"/>
      </vraag>
      <vraag nummer="2">Hoeveel handtekeningen en parafen heeft een «zonproducent» aldus gezet voordat hij daadwerkelijk subsidie krijgt? </vraag>
      <vraag nummer="3">Is het waar dat de netbeheerder pas akkoord kan gaan met de productieverklaring – onderdeel van de aanmeldingsprocedure – als het zonnepaneel daadwerkelijk stroom produceert, zodat je als aanvrager eerst het zonnepaneel moet aanschaffen en installeren en pas dán zekerheid kunt krijgen over al dan niet subsidie? </vraag>
      <vraag nummer="4" voetnoot="3">Klopt de inschatting dat dit jaar slechts 7 à 8000 particulieren en bedrijven van de zon-pv regeling gebruik kunnen maken? <voetnoot nummer="3"/>Zo neen, waarom niet en om hoeveel gebruikers gaat het dan? </vraag>
      <vraag nummer="5">Kunt u zich voorstellen dat de grote kans om achter het net te vissen veel mensen ervan zal weerhouden een aanvraag in te dienen? Zo neen, waarom niet? Zo ja, hoe gaat u de regeling op dit punt verbeteren? </vraag>
      <vraag nummer="6">Wanneer had men moeten starten met de aanmeldprocedure om op 1 april 2008 een aanvraag te kunnen hebben klaarliggen? Is het waar dat dit ruim vóór 1 maart 2008 was, aangezien alleen al de netbeheerder vier weken de tijd mag nemen om de productieverklaring te beoordelen? </vraag>
      <vraag nummer="7">Kunt u zich tevens voorstellen dat het veel potentiële zonproducenten afschrikt dat zij ingewikkelde gegevens moeten invullen, zoals: – of zij zich willen inschrijven «als producent duurzaam, als producent voor RECS, of als producent voor zowel duurzaam als RECS»; – het locatienummer in het kadaster (van de plek waar het zonnepaneel staat); – de 18-cijferige EAN-code van de aansluiting op het net; – de aansluitwaarde van de aansluiting («verkrijgbaar bij uw netbeheerder»); – de 13-cijferige EAN-code van de handelaar die eventueel de certificaten koopt; – wanneer er al een productie-installatie is aangesloten op dezelfde netaansluiting: de EAN-code van de installatie waarop het verzoek betrekking heeft, vergezeld van een tekening van de systeemgrenzen van alle productie-installaties? Zo neen, waarom niet? </vraag>
      <vraag nummer="8">Bent u bereid de aanvraagprocedure aanzienlijk te vereenvoudigen, zowel wat betreft de hoeveelheid stappen die doorlopen moet worden als wat betreft de gegevens die geleverd moeten worden? Zo ja, hoe? Zo neen, waarom niet? </vraag>
      <vraag nummer="9">Bent u ervan op de hoogte dat de inschrijfkosten bij CertiQ eenmalig 30 euro bedragen, vermeerderd met jaarlijks 30 euro lidmaatschapskosten? Klopt de inschatting dat een «zonproducent» daarnaast nog eens zo’n 40 euro per jaar kwijt is aan het meten (meetkosten netbeheerder en huur meter)? Zo neen, wat zijn die kosten dan? </vraag>
      <vraag nummer="10">Realiseert u zich dat een gemiddelde aanvrager die voor 600 Wattpiek aan zonnepanelen koopt – waarmee hij circa 500 kWh per jaar produceert – van zijn subsidie van 165 euro per jaar ruim 70 euro kwijt is aan CertiQ en het meetproces? Deelt u de visie dat dit in geen verhouding staat tot elkaar? Zo neen, waarom niet? </vraag>
      <vraag nummer="11" voetnoot="4 5">Waarop is de vermelding op de SenterNovem-website dat «het budget voor 2008 voor pv-installaties € 46 miljoen bedraagt» <voetnoot nummer="4"/>op gebaseerd, aangezien u in uw brief van 31 januari <voetnoot nummer="5"/>aangeeft dat u verwacht in 2008 € 2,8 miljoen uit te geven aan de SDE-regeling voor zon-pv? </vraag>
      <vraag nummer="12" voetnoot="6">Wat is de rol van SenterNovem in dit hele proces? Waarom levert eerst de netbeheerder de meetgegevens over de elektriciteitsproductie aan CertiQ en levert CertiQ die weer aan SenterNovem? <voetnoot nummer="6"/>Is dit niet te omslachtig? </vraag>
      <vraag nummer="13">Wat zijn de (verwachte) uitvoeringskosten van SenterNovem en CertiQ voor de SDE-regeling dit jaar? Wat is dit in verhouding tot het het SDE-budget voor dit jaar? </vraag>
      <vraag nummer="14">Bent u bereid deze vragen uiterlijk op 25 maart, dus ruim vóór 1 april, te beantwoorden, gezien de ingangsdatum van de SDE-regeling? </vraag>
      <noten afkomstig="vraag">
         <noot nummer="1">www.certiq.nl → producent → zon → aanmelding</noot>
         <noot nummer="2" weblink="http://www.senternovem.nl/sde/veel_gestelde_vragen/zon_pv.asp">http://www.senternovem.nl/sde/veel_gestelde_vragen/zon_pv.asp</noot>
         <noot nummer="3" datum="2008-03-14" bron="Nova">Nova, 14 maart 2008</noot>
         <noot nummer="4">Zie vraag 5 bij http://www.senternovem.nl/sde/veel_gestelde_vragen/zon_pv.asp</noot>
         <noot nummer="5" documenttype="Kamerstuk" kamerstuk-id="31 239" documentnummer="7">Kamerstuk 31 239, nr. 7</noot>
         <noot nummer="6">Zie vraag 14 bij http://www.senternovem.nl/sde/veel_gestelde_vragen/zon_pv.asp</noot>
      </noten>
   </vragen>
   <antwoorden aantal="14">
      <antwoord nummer="1">Ja. </antwoord>
      <antwoord nummer="2">Een producent van zonne-energie dient alvorens deze subsidie daadwerkelijk ontvangt vier handtekeningen te zetten, één voor elke fase van het proces: 1) handtekening voor de subsidieaanvraag bij SenterNovem 2) handtekening op de productieverklaring voor de aanmelding Garanties van Oorsprong bij CertiQ 3) handtekening voor de deelnemingsovereenkomst Garanties van Oorsprong bij CertiQ 4) handtekening voor aanvraag voor bevoorschotting bij SenterNovem. </antwoord>
      <antwoord nummer="3">Nee, dat is onjuist. Voor de aanvraag van een subsidiebeschikking is geen productieverklaring vereist. Dit betekent dat er geen installatie hoeft te zijn aangeschaft alvorens een subsidiebeschikking kan worden verkregen. Voordat er echter (een voorschot op) subsidie kan worden uitgekeerd dient de regionale netbeheerder te beoordelen of de installatie geschikt is voor het opwekken van duurzame elektriciteit en of er op een eenduidige manier gemeten kan worden. Dit is nodig om te waarborgen dat de subsidie wordt uitgekeerd aan daadwerkelijke productie van zonnestroom. Indien dat het geval is wordt een productieverklaring afgegeven. Dit is in principe een papieren onderzoek. </antwoord>
      <antwoord nummer="4">Gegeven het budget op basis waarvan verplichtingen kunnen worden aangegaan van € 46 mln in 2008 kan ik dit jaar voor 10 MW aan zon-pv-beschikkingen afgeven. Bij een systeemgrootte tussen de 0,6 en 3,5 kWp komt dit neer op tussen de 3000 en 15.000 installaties. Aan hoeveel aanvragers ik precies subsidie kan verlenen is dus afhankelijk van de gemiddelde systeemgrootte van de aanvragers. </antwoord>
      <antwoord nummer="5">Uit de signalen die ik krijg, blijkt het tegendeel. Er is grote belangstelling voor de regeling. Dit concludeer ik uit de grote interesse die zowel bij SenterNovem wordt geuit als vanuit signalen die ik van marktpartijen ontvang. Wel maak ik mij sterk de aanvraagprocedure voor het onderdeel zonne-energie op onderdelen te optimaliseren. Daarvoor is waarschijnlijk wijzing van de AMvB nodig. Daarom kunnen die wijzigingen op zijn vroegst begin volgend jaar ingaan. </antwoord>
      <antwoord nummer="6">Het voorbereiden van een aanvraag kan in principe in een dag. De voorbereidingen voor het aanvragen van subsidie betreft uitsluitend het invullen van het daarvoor bestemde formulier dat bij SenterNovem hiervoor verkrijgbaar is. Het is niet correct dat de productieverklaring nodig is om een aanvraag voor subsidie in te dienen. </antwoord>
      <antwoord nummer="7">Ik kan me voorstellen dat dit niet voor iedereen bekende informatie is. Ik probeer op twee manieren aan de door u gesignaleerde problemen rond de complexiteit tegemoet te komen. Ten eerste heb ik CertiQ gevraagd de voorlichting op hun website over de door u genoemde zaken uit te breiden. Ten tweede bezie ik, zoals ik eerder aangaf, op dit moment of het proces van aanmelding en bemetering kan vereenvoudigen voor aanvragen in 2009. </antwoord>
      <antwoord nummer="8">Ja, zie ook mijn antwoorden op vragen 5 en 7. Ik heb inmiddels bovendien een eenvoudiger aanvraagformulier voor zon-pv vastgesteld. </antwoord>
      <antwoord nummer="9">De inschrijf- en lidmaatschapkosten voor CertiQ kloppen. De kosten voor het bemeteren zijn niet gereguleerd, maar zijn naar verwachting ongeveer 25 euro per jaar voor een separate productiemeter. </antwoord>
      <antwoord nummer="10" voetnoot="2">Zoals ik aangaf zijn deze kosten jaarlijks naar verwachting 55 euro. Het is wel zo dat een systeem van 600 Wattpiek een zeer klein systeem is (ca. 6m <voetnoot nummer="2"/>). In praktijk verwacht ik dat veelal grotere systemen van de regeling gebruik zullen maken. Desalniettemin bezie ik of er mogelijkheden zijn deze kosten voor 2009 verder te reduceren. </antwoord>
      <antwoord nummer="11">Het bedrag van 46 miljoen is het subsidiebudget dat gedurende de totale subsidieperiode van 15 jaar kan worden uitgekeerd aan producenten van zon-pv aan wie op grond van de regeling voor 2008 een beschikking kan worden verleend. Slechts een zeer klein deel van dit bedrag zal reeds in 2008 worden uitgekeerd. De meeste producenten aan wie in 2008 subsidie wordt verleend zullen hun installatie pas op zijn vroegst tegen het einde van 2008 in bedrijf nemen. Dit verklaart dat de beoogde subsidie-uitgaven voor 2008 erg gering zijn in vergelijking tot het bedrag van 46 miljoen als subsidieplafond voor zonnestroomsystemen in 2008 of de ruim 300 miljoen voor zonnestroomsystemen in deze kabinetsperiode. </antwoord>
      <antwoord nummer="12">SenterNovem voert de regeling namens mij uit. Het gehele proces van het behandelen van de aanvragen, het verlenen van subsidie, het uitbetalen van de voorschotten en het vaststellen van de subsidie aan het einde van de subsidieperiode geschiedt door SenterNovem. De hoogte van de SDE subsidie voor duurzaam opgewekte elektriciteit wordt mede bepaald op basis van het aantal KWh waarover Garanties van Oorsprong voor duurzame elektriciteit (GVO’s) zijn verstrekt. Een GVO voor duurzame elektriciteit toont bij uitsluiting aan dat de daarop aangegeven hoeveelheid elektriciteit op duurzame wijze is opgewekt. De uitgifte van GVO’s is een aparte taak die op Europees niveau is geharmoniseerd. De netbeheerder van het landelijk hoogspanningsnet is per 1 januari 2004 aangewezen garantiebeheerinstantie. </antwoord>
      <antwoord nummer="13">Het kabinet heeft in het kader van de taakstelling een formatiebesluit van voorshands 30 fte genomen voor het opstarten van de SDE en het voorbereiden van de overdracht MEP door SenterNovem. Dat komt overeen met voorlopige uitvoeringskosten van circa € 3 mln. op jaarbasis. Dat is inclusief het monitoringgedeelte. Medio 2008 verrichten de ministeries van EZ, Financiën en Binnenlandse Zaken een aanvullende studie naar de uiteindelijke uitvoeringskosten van dit pakket en kan meer precies de omvang ervan – ook meerjarig – worden vastgesteld. Omdat er in 2008 nog relatief weinig geproduceerd wordt omdat er tijd overheen gaat alvorens installaties gebouwd worden en feitelijk produceren, is een vergelijking met kasuitgaven uit hoofde van de SDE in 2008 niet representatief. De verwachte kasuitgaven uit hoofde van de SDE lopen uiteindelijk op tot 300-350 mln. per jaar op basis van beschikkingen die worden afgegeven in deze kabinetsperiode. De kasuitgaven van de nog lopende MEP beschikkingen moeten daar nog bij worden opgeteld. </antwoord>
      <antwoord nummer="14">Ik heb mijn best gedaan uw vragen snel te beantwoorden. </antwoord>
      <noten afkomstig="antwoord"/>
   </antwoorden>
</kvr>
