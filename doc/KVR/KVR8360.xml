<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Cloe en Zijlstra (beiden PvdA) aan de ministers van Binnenlandse Zaken en Koninkrijksrelaties en van Sociale Zaken en Werkgelegenheid over de uitspraak van de Ondernemerskamer van het Gerechtshof Amsterdam inzake grenscorrecties rondom Den Haag. (Ingezonden 10 november 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8360
</item>
         <item attribuut="Inhoud">Vragen over de uitspraak van de Ondernemerskamer van het Gerechtshof Amsterdam dat Provinciale Staten van Zuid-Holland niet tot besluitvorming over grenscorrecties rondom Den Haag kunnen overgaan alvorens de ondernemingsraden van de betrokken gemeenten zijn gehoord.</item>
         <item attribuut="Rubriek">Staats- en bestuursrecht (Bestuurlijke indeling) Staats- en bestuursrecht (Gemeenten)</item>
         <item attribuut="Trefwoorden">Gemeentelijke herindeling</item>
         <item attribuut="Vindplaats">Kamervragen met antwoord 1998-1999, nr. 481, Tweede Kamer</item>
         <item attribuut="Vraagnr_bij_indiening">2989903010</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">De Cloe</persoon>
            <persoon partij="PvdA">Zijlstra</persoon>
         </item>
         <item attribuut="Datum_reaktie">1998-12-15</item>
         <item attribuut="Datum_indiening">1998-11-10</item>
         <item attribuut="Document-id">KVR8360</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="981" allpagenumbers="981 982" vetnummer="2989903010" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8360" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="481" onderwerp="" indiendatum="1998-11-10">
         <vrager partij="PvdA" oorsprong="parlement">De Cloe</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan>de ministers van Binnenlandse Zaken en Koninkrijksrelaties en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="15 december 1998) Hierbij bied ik u mede namens de minister van Sociale Zaken en Werkgelegenheid de antwoorden aan op de vragen over de uitspraak van de Ondernemingskamer van het Gerechtshof Amsterdam inzake grenscorrecties rondom Den Haag die door de leden De Cloe en Zijlstra zijn gesteld. In het vragenuur op 1 december jl. is mij verzocht om de Kamer een notitie te doen toekomen over de relatie van de Wet arhi en de WOR. Ik meen echter dat ik met de bijgevoegde beantwoording van de schriftelijk gestelde vragen inhoudelijk aan dit verzoek tegemoet ben gekomen.">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de uitspraak van de Ondernemerskamer van het Gerechtshof Amsterdam dat de Provinciale Staten van de Provincie Zuid-Holland niet tot besluitvorming inzake grenscorrecties ten behoeve van de gemeente Den Haag kunnen overgaan alvorens de ondernemingsraden van de betrokken gemeenten zijn gehoord, dan wel om advies zijn gevraagd? Wat is uw algemene reactie op deze uitspraak? </vraag>
      <vraag nummer="2">Welke gevolgen heeft de voornoemde uitspraak van het Gerechtshof voor de voortgang van de procedure inzake de grenscorrecties ten behoeve van Den Haag? </vraag>
      <vraag nummer="3">Welke gevolgen kan deze uitspraak hebben voor de reeds lopende gemeentelijke herindelingsprocedures ofwel AHRI procedures? </vraag>
      <vraag nummer="4">Welke gevolgen heeft deze uitspraak voor overige publiekrechtelijke besluitvorming? </vraag>
      <vraag nummer="5">Zijn deze gevolgen bij de herziening van de Wet op de Ondernemingsraden voorzien? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Ja. De uitspraak van de Ondernemingskamer houdt in dat het voorstel voor de herindelingsregeling van gedeputeerde staten moest worden aangemerkt als een besluit waarover de ondernemingsraden van de betrokken gemeenten ingevolge de Wet op de ondernemingsraden (WOR) advies hadden moeten kunnen uitbrengen. De ondernemingsraden hebben adviesrecht in verband met de personele gevolgen van de voorgenomen grenswijzigingen. De uitspraak betekende dat het provinciebestuur geen beslissing over de grenscorrecties Den Haag kon nemen dan nadat de ondernemingsraden alsnog in de gelegenheid waren gesteld advies uit te brengen. Gedeputeerde staten hebben vervolgens het voorstel voor de herindelingsregeling ingetrokken en een nieuw – maar gelijkluidend – voorstel vastgesteld ten behoeve van de advisering. De provincie heeft overleg gevoerd met de gemeentebesturen en de ondernemingsraden en om advies gevraagd. In een tweede uitspraak heeft de Ondernemingskamer echter geoordeeld dat de aan de ondernemingsraden gegeven termijn van zeven dagen te kort was om advies te kunnen uitbrengen. Dit betekent dat de besluitvorming door de provincie over de grenswijziging vooralsnog moet worden uitgesteld. Inmiddels heb ik met de provincie een overleg gevoerd. Mijn conclusie was dat er twee mogelijkheden waren. Of wel de provincie wikkelde de procedure af om tot een provinciale eindbeslissing te komen, danwel men staakte de procedure, opdat het Rijk verdere voorbereidingen ter hand kon nemen. Zoals bekend hebben provinciale staten op 11 december jl. besloten de arhi-procedure te staken. </antwoord>
      <antwoord nummer="3" voetnoot="1">Dat de ondernemingsraden betrokken moeten worden bij het proces van gemeentelijke herindeling is geen nieuw gegeven. In het kader van de behandeling van het wetsvoorstel tot wijziging van de Wet arhi is dat overigens ook aan de orde gesteld. <voetnoot nummer="1"/>Daarbij is aangegeven dat betrokkenheid van de ondernemingsraden in het belang is van de betreffende overheidswerknemers en van de zorgvuldigheid van de beoogde integratie van de ambtelijke organisaties. Een ondernemer is op grond van artikel 25 van de WOR verplicht aan de ondernemingsraad advies te vragen over een aantal in de wet aangeduide belangrijke besluiten. Daaruit vloeit voort dat bij iedere reorganisatie van belang het adviesrecht van de ondernemingsraad aan de orde is. Ook bij gemeentelijke herindeling dient advies van de gemeentelijke ondernemingsraden te worden ingewonnen, althans indien het een besluit betreft dat voldoet aan de criteria van artikel 25 WOR. Dat is zeker het geval bij opheffing van een gemeente, maar ook een grenscorrectie kan zodanige personele consequenties hebben, dat de adviesverplichting geldt. Dat advies is voor de besluitvorming omtrent de herindeling uiteraard niet doorslaggevend en kan slechts betreffen de gevolgen voor het personeel. Het ligt in de rede dat de gemeenten zorgdragen voor de adviesaanvragen bij de gemeentelijke ondernemingsraden. De adviezen kunnen vervolgens in het verdere proces van belangenafweging en besluitvorming worden betrokken. Ook de Ondernemingskamer merkt op dat de verplichting dat de ondernemingsraden hun wettelijke rechten kunnen uitoefenen ten minste op de gemeenten als ondernemer in de zin van de WOR rust. De Ondernemingskamer overweegt vervolgens dat de provincie voor de toepassing van de WOR in ieder geval als mede-ondernemer moet worden aangemerkt, nu het besluit waar het om gaat (het voorstel voor de herindelingsregeling) is genomen door gedeputeerde staten als orgaan van de provincie en dat besluit rechtstreeks ingrijpt in de onderneming van de gemeenten. De provincie en de gemeenten hadden in onderling overleg dienen te bepalen door wie en op welke wijze het advies zou worden gevraagd opdat dat advies bij de besluitvorming door de provincie van wezenlijke invloed had kunnen zijn. Het provinciebestuur had het verzoek van de ondernemingsraden om in de gelegenheid te worden gesteld advies uit te brengen, niet naast zich neer kunnen leggen. De provincie Zuid-Holland heeft aangegeven tegen de uitspraak van de Ondernemingskamer in cassatie te zullen gaan bij de Hoge Raad. In afwachting van de uitkomst van deze procedure is het gewenst dat provincies, die voorbereidingen treffen voor een gemeentelijke herindeling, er voor zorgen dat ondernemingsraden in de gelegenheid zijn gesteld tot het uitbrengen van adviezen overeenkomstig de WOR. Zoals gezegd, acht ik het primair een verantwoordelijkheid van de gemeentebesturen om zorg te dragen voor deze adviesaanvragen. Dit zou bij voorkeur moeten geschieden op het moment dat het herindelingsplan ter inzage wordt gelegd. Ten aanzien van reeds lopende procedures ligt het in de rede dat de provincies die de herindeling voorbereiden bezien of de ondernemingsraden voldoende in de gelegenheid zijn gesteld te adviseren. Het is immers in dat kader dat ondernemingsraden geraadpleegd dienen te worden. Ten aanzien van reeds voorbereide wetsvoorstellen die ingediend gaan worden bij uw Kamer is dat niet meer aan de orde. Overigens wijs ik er op dat in die gemeenten het overleg over de voorbereiding van de voorgenomen overgang van ambtenaren veelal reeds volop gaande is. </antwoord>
      <antwoord nummer="4 en 5" voetnoot="2">Voor de vraag of de uitspraak van de Ondernemingskamer gevolgen heeft voor overige publiekrechtelijke besluitvorming dient in ieder geval de uitkomst van de cassatieprocedure bij de Hoge Raad te worden afgewacht. Bij de behandeling van het wetsvoorstel tot regeling van de medezeggenschap van het overheidspersoneel in de Wet op de ondernemingsraden is uitvoerig stilgestaan bij de vraag hoe deze medezeggenschap zich zou gaan verhouden tot de publieke besluitvorming en het «politieke primaat». <voetnoot nummer="2"/>Daarbij is overigens ook de verwachting uitgesproken dat zich daaromtrent nog jurisprudentie zou ontwikkelen en is tevens gewezen op het voornemen dit onderwerp te betrekken in de toen reeds voorgenomen evaluatie van de wet. Deze evaluatie zal nu het volgend jaar plaatsvinden. Het spreekt voor zich dat van deze evaluatie deel zal uitmaken de recent ontstane jurisprudentie inzake het aanmerken van overheden als mede-ondernemer ten aanzien van andere overheden en hoe in de praktijk de medezeggenschap ingevolge de WOR zich bij overheidsondernemingen verhoudt tot het politieke primaat. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 234" documentnummer="5">Kamerstuk 25 234, nr. 5, blz. 14 e.v</noot>
         <noot nummer="2" documenttype="Kamerstuk" kamerstuk-id="23 551, zie Handelingen II 1994/95, blz. 235, en Handelingen I 1994/95, blz. 1125">Kamerstuk 23 551, zie Handelingen II 1994/95, blz. 235, en Handelingen I 1994/95, blz. 1125</noot>
      </noten>
   </antwoorden>
</kvr>
