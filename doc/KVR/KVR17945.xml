<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla, Heemskerk en Verbeet (allen PvdA) aan de minister van Financiën en de staatssecretaris van Sociale Zaken en Werkgelegenheid, dhr. Rutte, over pensioenen bij Akzo Nobel. (Ingezonden 22 mei 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17945
</item>
         <item attribuut="Inhoud">Vragen naar aanleiding van een bericht over het doorschuiven van het beleggingsrisico van het pensioenfonds van Akzo Nobel naar de werknemers.</item>
         <item attribuut="Rubriek">Geld- en kapitaalmarkt (Beleggingen) Inkomen en rechtspositie (VUT en pensionering) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Beleggingen Pensioenen</item>
         <item attribuut="Vindplaats">Kamervragen met antwoord 2002-2003, nr. 1422, Tweede Kamer</item>
         <item attribuut="Vraagnr_bij_indiening">2020311870</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Heemskerk</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2003-06-16</item>
         <item attribuut="Datum_indiening">2003-05-22</item>
         <item attribuut="Document-id">KVR17945</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2971" allpagenumbers="2971 2972" vetnummer="2020311870" code="0203tkkvr1422" lopendefooter="Tweede Kamer, vergaderjaar 2002–2003, Aanhangsel" filenaam="KVR17945" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1422" onderwerp="" indiendatum="2003-05-22">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de minister van Financiën en de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2003-06-16">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichtgeving rondom de pensioenen bij Akzo Nobel? <voetnoot nummer="1"/>
      </vraag>
      <vraag nummer="2">Deelt u de mening dat het onwenselijk is dat het beleggingsrisico volledig zou wordt doorgeschoven van de onderneming naar de werknemers, omdat solidariteit op de beurs immers plaatsvindt in goede én in slechte tijden? Zo nee, waarom niet? </vraag>
      <vraag nummer="3">Welke maatregelen bent u bereid te nemen om het doorschuiven van alle beleggingsrisico’s tegen te gaan? </vraag>
      <vraag nummer="4">Is de International Accounting Standard 19 (IAS) met betrekking tot de waardering van pensioenverplichtingen van invloed geweest op het voorstel van Akzo Nobel? Zijn andere IAS-richtlijnen hierop van invloed geweest? Welke invloed zal IAS hebben op de pensioenfondsen en pensioenen na invoering in 2005? </vraag>
      <vraag nummer="5">Verwacht u dat de gang van zaken bij Akzo Nobel navolging zal vinden bij andere bedrijven? Zo nee, waarom niet? </vraag>
      <vraag nummer="6">Zouden bedrijfspensioenfondsen enerzijds als gevolg van IAS 19 onafhankelijker gepositioneerd kunnen worden ten opzichte van het bedrijf, waarbij anderzijds er een gedeelde verantwoordelijkheid blijft bestaan voor werknemers én werkgevers t.a.v. pensioentoezeggingen (defined benefits)? Hoe zult u dit bevorderen? </vraag>
      <noten afkomstig="vraag">
         <noot nummer="1" datum="2003-05-8" bron="Financieel Dagblad">Financieel Dagblad, 8 mei 2003, blz. 1</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Het kabinet is van mening dat solidariteit een kenmerk is van pensioenregelingen. Het Nederlandse pensioenstelsel is een groot goed. Het kabinet schept de voorwaarden om dat in stand te houden. Ik verwijs daartoe naar de brief van 27 maart 2002 aan de Tweede Kamer met de notitie over de Hoofdlijnen voor een nieuwe Pensioenwet (Kamerstuk, 28 294, nr. 1). Echter, het zijn de sociale partners die de inhoud van het pensioenstelsel bepalen. Het is dus aan hen om te bepalen wie welke risico’s wanneer draagt. </antwoord>
      <antwoord nummer="4">In het genoemde krantenbericht is aangegeven dat de International Accounting Standard 19 van invloed is geweest op het voorstel van Akzo Nobel. Het is mij niet bekend of deze of andere IAS-richtlijnen op het voorstel van Akzo Nobel van invloed zijn geweest. De Europese Commissie is voornemens vanaf 2005 beursgenoteerde ondernemingen en financiële instellingen te verplichten hun geconsolideerde jaarrekeningen op te stellen volgens de door de International Accounting Standards Board (IASB) vastgestelde standaarden. Een van deze IAS-richtlijnen is IAS 19 «Employee Benefits». IAS 19 gaat uit van het gegeven dat bij toegezegd-pensioenregelingen (dus andere regelingen dan beschikbare premieregelingen: bv. eindloonregelingen) de onderneming verplicht is tekorten bij de pensioenuitvoerder (dat geldt vooral pensioenfondsen) aan te vullen. Het gevolg daarvan zal zijn dat de eisen die de verslaggeving stelt aan de onderneming, doorwerken naar het verslag van het pensioenfonds waardoor de scheiding tussen pensioenfonds en onderneming als het ware vervalt. Dit betekent ook dat het saldo van actuariële winsten en verliezen van het pensioenfonds (indien deze bepaalde drempelwaarden overschrijden) in de winst- en verliesrekening van de onderneming dient te worden verantwoord. Vraag is of IAS 19 in voldoende mate rekening houdt met het uitgangspunt in de Nederlandse situatie dat het pensioenkapitaal en eventuele reserves daarin niet van de onderneming zijn maar van het pensioenfonds (= van de betrokken sociale partners gezamenlijk). IAS 19 houdt ook geen rekening met de voorwaardelijkheid van de meeste indexatietoezeggingen in Nederland. In dat verband heb ik, mede namens de ministers van Financiën en van Justitie, op 10 september 2002 aan het IAS-Bestuur gevraagd wat in de jaarrekening van de onderneming dient te worden vermeld indien de pensioenregeling het karakter heeft van een eindloonregeling en die regeling voldoet aan onder meer de volgende voorwaarden. Er bestaan geen contractuele afspraken tussen het fonds en de rechtspersoon over de aansprakelijkheid van de rechtspersoon bij vermogenstekorten van het fonds. Dit betekent dat bij een bedrijfstakpensioenfonds of een ondernemingspensioenfonds het bestuur van het fonds zelfstandig beslist: – over een vast premieniveau (%); – dat een vermogensoverschot bij het fonds wordt aangewend voor verbetering van de regeling dan wel voor premieverlaging (bv. in de vorm van terugstortingen); – dat een vermogenstekort bij het fonds kan leiden tot een verzoek aan de rechtspersoon om bijstorting of tot aanpassing van de regeling (hetgeen kan inhouden het veranderen van toekomstige aanspraken of de aanpassing van rechten die werknemers over langere tijd in het verleden hebben verworven. De rechtspersoon beslist zelfstandig of het ingaat op een dergelijk verzoek van het pensioenfondsbestuur om bijstorting. De solvabiliteit van het fonds wordt op eigen merites beoordeeld, zonder rekening te houden met de aard en de financiële positie van de aangesloten rechtspersoon (rechtspersonen). Op deze vraag heeft het IAS-bestuur aangegeven dat het «een matter of judgement» is of in dat geval een eindloonregeling kan worden aangemerkt als een beschikbare premieregeling. Deze kwestie is aan de orde geweest in de gezamenlijke werkgroep van de Stichting van de Arbeid en van de Raad voor de Jaarverslaggeving die adviseert over het vorig jaar door de Raad voor de Jaarverslaggeving gepubliceerde discussiememorandum «Pensioenen in de Jaarrekening». Op 4 juni jl. is de Raad voor de Jaarverslaggeving akkoord gegaan met het advies van deze werkgroep. De Raad voor de Jaarverslaggeving heeft daarover onder meer het volgende bekend gemaakt: «De Richtlijn is gebaseerd op IAS 19, Employee Benefits, zoals deze op dit moment effectief is. Naar oordeel van de Raad is bij deze uitwerking recht gedaan aan zowel de bepalingen van IAS 19 als de specifieke pensioensituatie in Nederland. De Richtlijn beoogt richting te geven aan de praktijk ten aanzien van de omstandigheden waaronder pensioenregelingen kwalificeren als een toegezegde-bijdrageregeling (defined-contribution plan) of een toegezegd-pensioenregeling (defined-benefit plan). De Richtlijn bevat ook duidelijke aanwijzingen op welke wijze en wanneer bij de bepaling van de pensioenverplichtingen rekening dient te worden gehouden met indexering van pensioenen. De Richtlijn zal van toepassing zijn op verslagjaren die aanvangen op of na 1 januari 2005. Ten behoeve van de toepassing van deze Richtlijn voor kleine en middelgrote ondernemingen zal voor het uitkomen van de Editie 2004 van de bundel Richtlijnen voor de Jaarverslaggeving de RJ-werkgroep MKB voorstellen doen inzake mogelijke vrijstellingen. De Richtlijn zal als afzonderlijke publicatie naar verwachting in augustus verschijnen (...).» </antwoord>
      <antwoord nummer="5">Dat is ter beoordeling aan de partijen die deelnemen aan het arbeidsvoorwaardenoverleg in die bedrijven. </antwoord>
      <antwoord nummer="6">Het is aan sociale partners om te bepalen hoe ze in de ondernemingen en bij de positionering van de onderneming ten opzichte van het pensioenfonds omgaan met hetgeen straks door de RJ wordt neergelegd ter implementatie van IAS 19. Ik zie op dit moment geen reden de overheid in dat proces een rol te laten spelen. </antwoord>
      <noten afkomstig="antwoord"/>
   </antwoorden>
</kvr>
