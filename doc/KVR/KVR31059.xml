<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heerts (PvdA) aan de minister en de staatssecretaris van Justitie over grootschalige vastgoedfraude in Rotterdam en het tuchtrecht voor notarissen. (Ingezonden 7 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31059
</item>
         <item attribuut="Inhoud">Vragen naar aanleiding van de tv-uitzending van Nova op 4 januari 2008 waarin een grootschalige vastgoed- en hypotheekfraude in Rotterdam aan het licht kwam.</item>
         <item attribuut="Rubriek">Bedrijfsleven en industrie (Juridische dienstverlening) Criminaliteit en openbare orde (Fraude) Strafrecht en strafprocesrecht (Overig)</item>
         <item attribuut="Trefwoorden">Fraude Notarissen Tuchtrecht</item>
         <item attribuut="Vindplaats">Kamervragen met antwoord 2007-2008, nr. 1495, Tweede Kamer</item>
         <item attribuut="Vraagnr_bij_indiening">2070810840</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Heerts</persoon>
         </item>
         <item attribuut="Datum_reaktie">2008-02-29</item>
         <item attribuut="Datum_indiening">2008-02-07</item>
         <item attribuut="Document-id">KVR31059</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3203" allpagenumbers="3203 3204" vetnummer="2070810840" code="0708tkkvr1495" lopendefooter="Tweede Kamer, vergaderjaar 2007–2008, Aanhangsel" filenaam="KVR31059" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1495" onderwerp="" indiendatum="2008-02-7">
         <vrager partij="PvdA" oorsprong="parlement">Heerts</vrager>
         <vraagt-aan>de minister en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2008-02-29">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Acceptatie van tuchtrecht neemt af»? <voetnoot nummer="1"/>
      </vraag>
      <vraag nummer="2">Is het terecht dat de notarissen kritisch staan tegenover hun eigen rechtspraak? Deelt u de mening van de schrijvers dat de tuchtrechter zich vaak «opmerkelijk lankmoedig» betoont tegenover schuinsmarcheerders? Zo ja, waarom? Zo neen, waarom niet? </vraag>
      <vraag nummer="3">Kunt en wilt u aan deze opmerkelijk lankmoedig houding iets doen? Zo ja, wat bent u van plan te doen? Zo neen, waarom niet? </vraag>
      <vraag nummer="4" voetnoot="2">Hebt u kennisgenomen van de tv-uitzending waarin een grootschalige vastgoed- en hypotheekfraude in Rotterdam aan het licht kwam? <voetnoot nummer="2"/>
      </vraag>
      <vraag nummer="5">Wat is uw mening hierover en kunt u aangeven hoe een dergelijke grootschalige vastgoed- en hypotheekfraude in de toekomst voorkomen kan worden? </vraag>
      <vraag nummer="6" voetnoot="2">Deelt u de mening van de advocaat van de notaris <voetnoot nummer="2"/>dat de verantwoordelijkheid bij de kopers ligt en dat in deze de notaris geen schuld treft? Deelt u de mening dat de notaris een sterk adviserende rol heeft om te voorkomen dat kopers in een vastgoedfraude terecht komen en mocht de notaris het vermoeden hebben dat sprake kan zijn van fraude dat de koper hierover wordt ingelicht? Heeft in dit geval de notaris ook de plicht om justitie in te lichten over het vermoeden van fraude? </vraag>
      <vraag nummer="7">Wat is de stand van zaken met betrekking tot het onderzoek om het kadaster een melding te laten geven als een huis binnen één dag twee keer wordt verkocht? Wordt in dit onderzoek ook de mogelijkheid bekeken om een melding af te geven als een huis binnen één jaar twee keer wordt verkocht met een prijsverhoging van 5%? </vraag>
      <vraag nummer="8">Kunt u de vragen voor het algemeen overleg tuchtrecht van 5 maart 2008 beantwoorden? </vraag>
      <noten afkomstig="vraag">
         <noot nummer="1">Notariaatmagazine – Januari 2008 nummer 1</noot>
         <noot nummer="2" datum="2008-01-4" bron="NOVA">NOVA, 4 januari 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">In het bedoelde artikel wordt een gesprek met drie notarissen weergegeven, waarbij zij kritische kanttekeningen plaatsen bij enkele tuchtrechtelijke beslissingen en wensen uiten voor verbetering van het tuchtrecht. Het ligt niet op mijn weg om een oordeel te geven over de juistheid van kritiek op beslissingen van de notariële tuchtrechter. De zienswijze dat het tuchtrecht voor notarissen op een aantal punten verbeterd kan worden, wordt onderschreven. In dit verband is het van belang dat wordt gewerkt aan een wetsvoorstel tot harmonisering van het tuchtprocesrecht voor beroepsbeoefenaren. Hierbij wordt ook het tuchtrecht voor het notariaat betrokken. In dit verband zij verwezen naar het kabinetsstandpunt van 7 december 2007 bij het rapport van de werkgroep tuchtrecht (Kamerstukken II 2007/08, 29 279, nr. 61). Hierin is aangegeven dat een strikt onderscheid gemaakt zal worden tussen enerzijds het toezicht op beroepsbeoefenaren en anderzijds de tuchtrechtspraak. Dit met het oog op een zo zuiver mogelijke oordeelsvorming. Ook zal worden gekeken naar concentratie van tuchtrechtkamers met het oog op het verbeteren van zowel de doelmatigheid als de vorming en eenheid van tuchtrechtjurisprudentie. Voorts zal worden voorzien in een uniforme maatregelencatalogus. In dit verband kan ten slotte nog worden gemeld dat de Raad van State recentelijk heeft geadviseerd op een wetsvoorstel waarmee de mogelijkheden tot het spoedshalve tuchtrechtelijk optreden tegen advocaten en notarissen worden verruimd. Hiermee wordt uitvoering gegeven aan de op 27 juni 2007 voorgestelde motie van het lid Wolfsen c.s. (Kamerstukken II 2006/07, 30 800 VI, nr. 103). Deze verruiming van de mogelijkheden tot spoedshalve optreden tegen advocaten en notarissen waarvan een ernstig vermoeden bestaat dat zij beroepsmatig ontsporen of dreigen te ontsporen zal naar verwachting een afschrikwekkend effect hebben. Het wetsvoorstel zal op korte termijn aan de Tweede Kamer worden aangeboden. </antwoord>
      <antwoord nummer="4 en 5">Er is een aantal initiatieven genomen om vastgoed- en hypotheekfraude, het onderwerp dat in bedoelde uitzending van 5 februari jl. aan de orde was, te bestrijden. Verwezen zij daarvoor naar mijn brieven aan uw Kamer van 20 november en 13 december 2007 waarin ook maatregelen worden genoemd die de taak van de notaris betreffen. (Kamerstukken II, 2007–2008, 29 911, nrs. 9 en 10). Binnenkort ontvangt uw Kamer zoals gevraagd een reactie op de voorstellen voor de aanpak van vastgoeden hypotheekfraude die de gemeente Rotterdam doet in haar rapport «De fraude voorbij». </antwoord>
      <antwoord nummer="6">Of de betrokken notaris zijn ambt naar behoren heeft uitgeoefend, staat ter beoordeling van de notariële tuchtrechter tot wie een aantal klagers zich naar verluidt heeft gewend. Als onafhankelijk adviseur moet een notaris rekening houden met de belangen van degene die zijn diensten inroept en met die van de wederpartij van die persoon, alsook van derden. Een notaris is op grond van de Wet op het notarisambt verplicht zijn dienst te weigeren als naar zijn redelijke overtuiging de werkzaamheid die van hem verlangd wordt leidt tot strijd met het recht of de openbare orde, wanneer zijn medewerking wordt verlangd bij handelingen die kennelijk een ongeoorloofd doel of gevolg hebben of wanneer hij andere gegronde redenen voor weigering heeft. Bij vermoeden van een ongebruikelijke transactie zoals bedoeld in de Wet melding ongebruikelijke transacties is de notaris verplicht om een melding te doen. </antwoord>
      <antwoord nummer="7">Met het onderzoek naar de mogelijkheid om een tweede transport van onroerend goed op dezelfde dag als een in beginsel te melden ongebruikelijke transactie aan te merken is een aanvang gemaakt. Daarbij wordt ook bezien of voor andere opmerkelijke transporten een melding wenselijk is. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
