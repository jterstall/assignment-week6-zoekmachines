<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, over strengere inspectie Cito voor witte scholen. (Ingezonden 7 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13405
</item>
         <item attribuut="Inhoud">Betreft onderzoek van het Cito waaruit blijkt dat de onderwijsinspectie witte scholen strenger beoordeelt dan zwarte scholen. Om het predikaat 'voldoende' te krijgen moeten witte scholen 75% van de vragen uit de Cito-toets goed hebben en zwarte scholen maar 60%.</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Kwaliteit van het basisonderwijs)</item>
         <item attribuut="Trefwoorden">Eindtermen Kwaliteit van het basisonderwijs Onderwijsinspectie</item>
         <item attribuut="Vindplaats">Kamervragen met antwoord 2000-2001, nr. 947, Tweede Kamer</item>
         <item attribuut="Vraagnr_bij_indiening">2000107530</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-03-28</item>
         <item attribuut="Datum_indiening">2001-03-07</item>
         <item attribuut="Document-id">KVR13405</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1971" allpagenumbers="1971 1972" vetnummer="2000107530" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13405" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="947" onderwerp="" indiendatum="2001-03-7">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2001-03-28">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Inspectie veel strenger voor witte scholen»? <voetnoot nummer="1"/>
      </vraag>
      <vraag nummer="2">Is het waar dat uit het onderzoek van Cito blijkt dat witte scholen het predikaat «voldoende» krijgen als de leerlingen gemiddeld 75 procent van de vragen op de Cito-toets goed hebben, terwijl een zwarte school dit predikaat al bij 60 procent goed beantwoorde vragen krijgt? Zo neen, wat zijn dan de verhoudingen? Zo ja, waarop zijn deze percentages gebaseerd? </vraag>
      <vraag nummer="3">Vindt u het aanvaardbaar dat er een dergelijk verschil in kwaliteitsbeoordeling tussen witte en zwarte scholen bestaat? Zo ja, waarom? </vraag>
      <vraag nummer="4">Deelt u de mening dat de Cito-toets mede bruikbaar zou moeten zijn om het leerniveau van verschillende scholen te kunnen vergelijken, om zo nodig scholen met een lager leerniveau te stimuleren dit te verhogen? Deelt u tevens de mening dat dit nu niet goed mogelijk is? </vraag>
      <vraag nummer="5">Deelt u de mening dat deze wijze van kwaliteitsbeoordeling van scholen door de onderwijsinspectie een vertekend beeld geeft van de werkelijke kwaliteit van zwarte scholen en daarmee geen basis biedt voor de beoordeling van het onderwijsachterstandenbeleid? </vraag>
      <vraag nummer="6">Deelt u de mening dat ouders door de huidige werkwijze mogelijk op het verkeerde been worden gezet bij de schoolkeuze van hun kinderen indien zij uitgaan van de kwaliteitsbeoordeling door de inspectie? Kunt u uw antwoord toelichten? </vraag>
      <vraag nummer="7">Bent u bereid om maatregelen te nemen die ertoe leiden dat de kwaliteitsbeoordeling van scholen aan de hand van de resultaten van de Cito-toets voor elke school gelijk is? </vraag>
      <noten afkomstig="vraag">
         <noot nummer="1" datum="2001-03-1" bron="Volkskrant">Volkskrant, 1 maart 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De inspectie is bij de beoordeling van de resultaten van een basisschool geïnteresseerd in de vraag wat de school toevoegt aan het niveau dat de leerlingen bij instroom in de school reeds hebben. De inspectie tracht de inspanning te beoordelen die een school geleverd heeft om zo hoog mogelijke leerlingprestaties te realiseren. De maat waarmee deze inspanning beoordeeld kan worden, is niet het landelijk gemiddelde prestatieniveau op bijvoorbeeld de Cito eindtoets maar de vraag of de leerresultaten van de leerlingen uit groep 8 van een school, gezien de kenmerken van de leerlingen, hoog genoeg zijn. Om dit vast te stellen maakt de inspectie gebruik van een indeling in zeven schoolcategorieën die het Cito zelf toepast in de rapportages aan de scholen. Voor de beoordeling van de opbrengsten van een school wordt de gemiddelde score van de school afgezet tegen het gemiddelde van de schoolcategorie. Bij de schoolscore van groep 1 (vrijwel geen leerlingen uit achterstandssituaties) hoort een gemiddelde van 75% correct beantwoorde vragen. Bij de schoolscore van groep 7 (overwegend allochtone leerlingen uit achterstandssituaties) hoort een gemiddelde van 60%. </antwoord>
      <antwoord nummer="3">Omdat de inspectie rekening houdt met de instroomkenmerken van de leerlingen kan de inspectie van alle scholen die meedoen aan de eindtoets nagaan of deze onder, op of boven het verwachtingsniveau presteren. Een school met veel leerlingen uit achterstandssituaties moet in vergelijking met een school met weinig achterstandsleerlingen eenzelfde prestatie leveren om op het gemiddelde niveau van de eigen vergelijkingsgroep te presteren. Deze systematiek leidt ertoe dat alle scholen even streng beoordeeld worden. </antwoord>
      <antwoord nummer="4">Scholen ontvangen van het Cito een uitgebreide rapportage over de prestaties op de eindtoets. Daarin wordt de gemiddelde score van de school afgezet tegen het gemiddelde van vergelijkbare scholen én tegen het landelijk gemiddelde van alle scholen. Dit biedt voldoende stimulans voor scholen met een lager leerniveau om dit niveau te verhogen. </antwoord>
      <antwoord nummer="5">De wijze waarop de inspectie de kwaliteit van scholen beoordeelt geeft een goed beeld van de werkelijke kwaliteit van de betrokken school, omdat zowel het aanbod als het onderwijsproces en de opbrengsten worden beoordeeld. Bij de beoordeling is een belangrijke vraag in hoeverre de school rekening houdt met de samenstelling van de leerlingpopulatie. Bij een heterogene groep leerlingen worden hogere eisen gesteld aan de wijze waarop de school inspeelt op verschillen tussen leerlingen. Dit betekent doorgaans dat aan scholen met veel leerlingen uit de doelgroepen van het onderwijsachterstandenbeleid hogere eisen gesteld worden ten aanzien van de inrichting van het onderwijsproces. Ook bij de beoordeling van de opbrengsten houdt de inspectie rekening met de samenstelling van de leerlingpopulatie. Zie hiervoor het antwoord op vraag 2. </antwoord>
      <antwoord nummer="6">Een vergelijking van de prestaties van een school met vergelijkbare scholen brengt het best de toegevoegde waarde in beeld. Ouders krijgen op deze manier een eerlijke vergelijking. Voor wat betreft de verwachtingen van ouders omtrent de kwaliteit van het onderwijsaanbod voor hun kinderen is de toegevoegde waarde een betere voorspeller dan het absolute niveau van de leerlingprestaties. Daarnaast bevat een inspectierapport voor ouders belangrijke informatie over onder meer het pedagogisch klimaat, de kwaliteit van het didactisch handelen en de leerlingzorg. Naast inspectierapportages kunnen ouders gebruik maken van de schoolgids en andere bronnen die hen door de school ter beschikking worden gesteld. </antwoord>
      <antwoord nummer="7">Omdat de inspectie bij de beoordeling van de basisscholen rekening houdt met de kenmerken van de leerlingen en andere contextgegevens vindt een eerlijke beoordeling plaats. </antwoord>
      <noten afkomstig="antwoord"/>
   </antwoorden>
</kvr>
