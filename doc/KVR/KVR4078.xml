<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over een nevenfunctie van burgemeester Ouwerkerk van Groningen. (Ingezonden 5 november 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4078
</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Burgemeesters Nevenfuncties</item>
         <item attribuut="Vindplaats">Kamervragen met antwoord 1996-1997, nr. 404, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1996-12-10</item>
         <item attribuut="Datum_indiening">1996-11-05</item>
         <item attribuut="Document-id">KVR4078</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="833" allpagenumbers="833 834" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="404" onderwerp="" indiendatum="1996-11-5">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="10 december 1996) Zie ook aanhangsel handelingen nr. 287, vergaderjaar 1996–1997">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van het verzwijgen van een nevenfunctie door burgemeester Ouwerkerk van Groningen? <voetnoot nummer="1"/>
      </vraag>
      <vraag nummer="2">Deelt u de mening, dat de burgemeester daarmee art. 67 (leden 2 en 3) van de Gemeentewet heeft overtreden? </vraag>
      <vraag nummer="3">Welke stappen bent u voornemens naar aanleiding hiervan te ondernemen? </vraag>
      <vraag nummer="4">Wat is uw mening over de uitspraak van de burgemeester: «Mijn overweging om de functie bij van Mourik openbaar te maken is die van een scheidsvlak: wat is publiek, wat is privaat?» </vraag>
      <vraag nummer="5">Heeft de heer Ouwerkerk in de periode dat hij burgemeester van Emmen was de Mourik-organisatie betrokken bij een groot project (Grote Rietplas project) en het saneren van een vervuild Emmer industrieterrein? </vraag>
      <vraag nummer="6">Wekt burgemeester Ouwerkerk door nu een bestuursfunctie te bekleden bij de Mourik-organisatie, mede gezien in het licht van vraag 5, niet op z’n minst de schijn van belangenverstrengeling? </vraag>
      <vraag nummer="7">Is er bij het lidmaatschap van de Mijnraad en de bestuursfunctie bij de Mourikorganisatie sprake van verstrengelde belangen? </vraag>
      <vraag nummer="8">Is er bij het voorzitterschap van het Afval Overleg Orgaan en de bestuursfunctie van de burgemeester geen sprake van verstrengelde belangen? </vraag>
      <vraag nummer="9">Bent u bereid nader onderzoek in te stellen naar de verschillende genoemde mogelijke belangenverstrengelingen? </vraag>
      <noten afkomstig="vraag">
         <noot nummer="1" datum="1996-11-2" bron="Nieuwsblad van het Noorden">Nieuwsblad van het Noorden, 2 november 1996</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De commissaris van de Koningin in de provincie Groningen heeft mij bericht dat de burgemeester tijdens de interpellatie in de raadsvergadering van 6 november j.l. voor wat betreft de in het geding zijnde nevenfunctie, te weten die van bestuurslid van de Administratie Stichting Mourik BV, publiekelijk erkende ten aanzien daarvan – ten onrechte – geen uitvoering te hebben gegeven aan de meldings- en openbaarmakingsplicht zoals voorgeschreven in artikel 67 van de Gemeentewet. De burgemeester heeft dit verzuim toegelicht door uiteen te zetten dat hij in de – onjuiste – veronderstelling verkeerde een onderscheid te mogen maken tussen publieke en private functies. De burgemeester heeft gezegd deze onjuiste ziens- en handelwijze te betreuren en daarvoor de raad zijn welgemeende verontschuldigingen aangeboden. Voorts heeft hij de raad medegedeeld deze nevenfunctie met onmiddellijke ingang te zullen neerleggen nu die als gevolg van zijn onjuiste handelwijze voorwerp van discussie is geworden. De raad heeft de verontschuldigingen van de burgemeester aanvaard en het debat over deze kwestie zonder motie over diens handelwijze afgesloten. Wel is de afspraak gemaakt dat de lijsten van nevenfuncties van de leden van de raad en van het college van burgemeester en wethouders jaarlijks in de betreffende raadscommissie aan de orde zullen worden gesteld, zodat desgewenst bepaalde nevenfuncties nader besproken kunnen worden. De raad heeft tenslotte in verschillende toonzetting het vertrouwen in zijn voorzitter bevestigd. Aangezien de burgemeester onder ruiterlijke erkenning op zijn schreden is teruggekeerd, zie ik geen aanleiding voor een verdere stap. </antwoord>
      <antwoord nummer="4">Ik heb er goede nota van genomen dat de burgemeester op de plaats waar dat hoort, te weten in de raadsvergadering, heeft erkend dat het voor de reikwijdte van artikel 67 van de Gemeentewet er niet toe doet of een nevenfunctie binnen dan wel buiten de publieke sfeer ligt. Omtrent de gemaakte afspraak over de openbaarmaking van al zijn nevenfuncties, verwijs ik naar het antwoord op de vorige vraag. </antwoord>
      <antwoord nummer="5">De commissaris van de Koningin in de provincie Drenthe heeft mij bericht dat in de fase van de voorbereiding van het Grote Rietplasproject te Emmen de firma Mourik uit Groot-Ammers in 1985 als een van de gegadigden contact heeft gezocht met de burgemeester. Daarop heeft een gesprek met de firma plaatsgevonden waaraan de burgemeester, de portefeuillehoudende wethouder, de extern projectleider en ambtenaren van gemeentewerken deelnamen. De uitkomsten van dit gesprek zijn gemeld aan een extern bureau dat was ingeschakeld voor het verrichten van een haalbaarheidsverkenning. Dit bureau heeft in 1986 gesprekken gevoerd met een aantal gegadigden onder wie de firma Mourik. Verschillende pogingen om tot een samenwerkingsverband met meer deelnemers te komen leidde in 1988 tot een overeenkomst met Mourik en twee andere ondernemingen. Hoewel de positieve ervaringen van de burgemeester met de firma Mourik in de sanering in zijn vorige gemeente Lekkerkerk kunnen hebben bijgedragen aan de meningsvorming over de betrokken onderneming, moet worden geconcludeerd dat de rol van de burgemeester bij de totstandkoming van de relatie tussen de firma Mourik en de gemeente niet meer dan zeer bescheiden is geweest. Van enige bijzondere betrokkenheid van de burgemeester van de inschakeling van de firma Mourik bij de milieusanering locatie Gaszuiveringsfabriek NAM te Emmen in de winter van 1984/1985 is niet gebleken. In de keuze was de adviseur die het voorbereidende onderzoek verrichte, de Grontmij Assen, betrokken. </antwoord>
      <antwoord nummer="6">De vraag of in een voorkomend geval sprake is of kan zijn van een (mogelijke) belangenverstrengeling is in de eerste plaats ter beoordeling van de gemeenteraad. Geconstateerd kan worden dat de raad van de gemeente Groningen in het concrete geval aan een dergelijke beoordeling niet is toegekomen, omdat de burgemeester zijn voornemen tot aanvaarding van de bewuste nevenfunctie ten onrechte niet aan de raad heeft kenbaar gemaakt. De heer Ouwerkerk aanvaardde de functie volgens eigen verklaring in juni 1994. In de periode van 1 augustus 1976 tot zijn benoeming in Emmen op 16 maart 1982 was hij burgemeester van de gemeente Lekkerkerk. Na Emmen was hij van 16 januari 1989 tot zijn benoeming in Groningen op 16 januari 1991 burgemeester van Zaanstad. </antwoord>
      <antwoord nummer="7">Mijn ambtgenoot van Economische Zaken heeft mij doen weten dat voor zover hem bekend geen relatie bestaat tussen de «Mourik-organisatie» en het werk van de Mijnraad, zodat het antwoord op deze vraag «nee» kan luiden. </antwoord>
      <antwoord nummer="8">Mijn ambtgenote van Volkshuisvesting, Ruimtelijke Ordening en Milieubeheer heeft mij doen weten dat het Afval Overleg Orgaan (AOO) een adviesorgaan is dat geen zelfstandige besluiten neemt. Overleg binnen het AOO vindt in alle openheid plaats. De voorzitter brengt geen zelfstandige adviezen uit. De desbetreffende bestuursfunctie van de burgemeester leidt dan ook niet tot verstrengeling van belangen. </antwoord>
      <antwoord nummer="9">Gezien de antwoorden op de vragen 6 t/m 8 is hiervoor geen aanleiding. </antwoord>
      <noten afkomstig="antwoord"/>
   </antwoorden>
</kvr>
