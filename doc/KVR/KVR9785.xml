<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretarissen van Volkshuisvesting, Ruimtelijke Ordening en Milieubeheer en van Financien over de afhandeling van aanvragen huursubsidie. (Ingezonden 11 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9785
</item>
         <item attribuut="Inhoud">Vragen over de 'Inkomensverklaring voor het aanvragen van huursubsidie', die verplicht is voor aanvragers van huursubsidie die hun inkomen over het voorafgaande fiscale jaar niet kunnen onderbouwen met een vastgestelde aanslag (bijv. omdat zij uitsluitend loonbelasting betalen of omdat hun aangifte nog in behandeling is).</item>
         <item attribuut="Rubriek">Volkshuisvesting (Subsidies)</item>
         <item attribuut="Trefwoorden">Huursubsidies</item>
         <item attribuut="Vindplaats">Kamervragen met antwoord 1998-1999, nr. 1742, Tweede Kamer</item>
         <item attribuut="Vraagnr_bij_indiening">2989914450</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-06-11</item>
         <item attribuut="Document-id">KVR9785</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3489" allpagenumbers="3489 3490" vetnummer="2989914450" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9785" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1742" onderwerp="" indiendatum="1999-06-11">
         <vrager partij="SP" oorsprong="parlement">Poppe</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Financiën</vraagt-aan>
      </vraagdata>
      <antwoorddata antwoorddatum="1999-07-14">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Zijn aanvragers van huursubsidie, die hun inkomen over het voorafgaande fiscale jaar niet kunnen onderbouwen door middel van een vastgestelde aanslag (bv. omdat zij uitsluitend loonbelasting betalen of omdat hun aangifte nog in behandeling is) verplicht een «Inkomensverklaring voor het aanvragen van huursubsidie» van de Belastingdienst <voetnoot nummer="1"/>te overleggen? </vraag>
      <vraag nummer="2">Waarom geeft deze opgave uitsluitend informatie over het bruto loon uit tegenwoordige en/of vroegere dienstbetrekkingen, terwijl voor de aanvraag huursubsidie juist het belastbaar inkomen relevant is? </vraag>
      <vraag nummer="3">Waarom wordt bij personen, die geen verplichte of vrijwillige aangifte inkomstenbelasting gedaan hebben over het voorgaande fiscale jaar, niet tevens het belastbaar inkomen (berekend op basis van de standaardaftrekposten) afgedrukt? </vraag>
      <vraag nummer="4">Waarom wordt bij de overige personen niet expliciet de waarschuwing afgedrukt dat het belastbaar inkomen vele duizenden guldens kan afwijken van het bruto inkomen, bijvoorbeeld door de aftrekposten voor verwervings- of ziektekosten? </vraag>
      <vraag nummer="5">Is de staatssecretaris van Financiën bereid om de inkomensverklaring op de in vraag 3 en 4 gesuggereerde wijze aan te passen? </vraag>
      <vraag nummer="6">Zijn de gemeenten en woningcorporaties, die verantwoordelijk zijn voor het afhandelen van de aanvragen huursubsidie, door u expliciet geïnformeerd over de wijze waarop zij de Inkomensverklaring van de Belastingdienst dienen te interpreteren, om te voorkomen dat zij abusievelijk het bruto inkomen als belastbaar inkomen beschouwen? Zo neen, is de staatssecretaris van Volkshuisvesting, Ruimtelijke Ordening en Milieubeheer bereid om: – de gemeenten en woningcorporaties alsnog duidelijk te instrueren? – een steekproef te nemen uit de aanvragen om vast te stellen of deze vergissing, die zéér ten nadele van de aanvrager kan werken, vaak voorkomt? – op eigen initiatief voor alle benadeelden een nieuwe beslissing te nemen? </vraag>
      <vraag nummer="7">Waarom wordt op de «beslissing huursubsidie», die door het ministerie van Volkshuisvesting, Ruimtelijke Ordening en Milieubeheer naar de aanvrager gestuurd wordt, het belastbaar inkomen waarop de toegekende subsidie gebaseerd is niet vermeld, zodat door de aanvrager gecontroleerd kan worden of er een fout gemaakt is bij de berekening? Is de staatssecretaris van Volkshuisvesting, Ruimtelijke Ordening en Milieubeheer bereid dit voortaan wel te doen? </vraag>
      <vraag nummer="8">Wat vindt de staatssecretaris van Financiën van de suggestie om op belastingaangifteformulieren de belastingplichtige de mogelijkheid te bieden om te melden dat hij (waarschijnlijk) in het komende jaar huursubsidie zal aanvragen, zodat deze aanvragen vervolgens met voorrang, bij voorkeur voor 15 mei, afgehandeld kunnen worden? </vraag>
      <noten afkomstig="vraag">
         <noot nummer="1">Bijlage ondershands aan bewindspersonen toegezonden</noot>
      </noten>
   </vragen>
   <antwoorden aantal="7">
      <antwoord nummer="1">Met ingang van 1998 stuurt de Belastingdienst in de maand mei een inkomensverklaring naar de potentiële (vervolg)aanvragers huursubsidie. Deze inkomensverklaring wordt door de verhuurder/gemeente doorgaans gebruikt ter verificatie van het door de aanvrager opgegeven inkomen. Het is echter niet verplicht bij de aanvraag huursubsidie een inkomensverklaring te overleggen. Door gebruik te maken van de inkomensverklaring vindt controle vooraf plaats die in een groot aantal gevallen kan voorkomen, dat controle achteraf tot terugvordering van huursubsidie leidt. </antwoord>
      <antwoord nummer="2 en 3">Indien geen aangifte inkomsten wordt gedaan, is het loon het voor de huursubsidie relevante begrip. Wanneer geen aangifte wordt gedaan, wordt er ook – bijzondere gevallen daargelaten – geen belastbaar inkomen vastgesteld. Pas op het moment dat wel een aangifte inkomstenbelasting wordt gedaan, wordt het belastbaar inkomen het relevante begrip. </antwoord>
      <antwoord nummer="4">Het betreft hier belastingplichtigen die een aangifte (in verband met aftrekposten) hebben gedaan. Zij zijn dus redelijkerwijze bekend met het verschil tussen hun bruto loon en het door hen zelf opgegeven belastbaar inkomen. </antwoord>
      <antwoord nummer="5">Gelet op de beantwoording van de vragen 3 en 4 bestaat er geen aanleiding de gedane suggestie over te nemen. </antwoord>
      <antwoord nummer="6">Ja, in de instructie van het Ministerie van Volkshuisvesting, Ruimtelijke Ordening en Milieubeheer zijn expliciete aanwijzingen opgenomen over de interpretatie van de inkomensverklaringen van de Belastingdienst op het punt van de loon- en inkomensbegrippen. Deze instructie is opgenomen in de Handleiding voor de uitvoering van de Huursubsidiewet door gemeenten en verhuurders. </antwoord>
      <antwoord nummer="7">Op de beslissing huursubsidie worden hetzij de loongegevens, hetzij het door de aanvrager opgegeven belastbaar inkomen, hetzij het vastgesteld belastbaar inkomen vermeld. Evenwel wordt bij de inkomensgegevens het bedrag f 0 ingevuld, indien de aanvrager aangeeft dat het inkomen lager is dan het laagste tabelinkomen. Deze aanvragers krijgen de hoogst mogelijke bijdrage. Het gaat hier om ruim de helft van de aanvragers. Deze methode is uit arbeidsbesparende overwegingen ingevoerd. Uiteraard vindt achteraf nog wel een toets met de gegevens van de Belastingdienst plaats. </antwoord>
      <antwoord nummer="8">De Belastingdienst heeft het proces van aangifteverwerking en aanslagoplegging in de afgelopen jaren steeds verder versneld en geautomatiseerd. Een verdere versnelling van het proces is mede afhankelijk van de snelheid waarmee andere organisaties (werkgevers, banken, gemeenten) hun gegevens aan de belastingdienst aanbieden. Wanneer nu voor een relatief klein deel van alle belastingplichtigen het proces van de aangifteverwerking gewijzigd wordt, zou dit nadelig kunnen uitpakken voor de snelheid van het totale proces voor alle belastingplichtigen. </antwoord>
      <noten afkomstig="antwoord"/>
   </antwoorden>
</kvr>
