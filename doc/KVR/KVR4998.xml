<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid B. M. de Vries (VVD) over elektronische belastingaangifte door de FNV voor haar leden. (Ingezonden 2 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4998
</item>
         <item attribuut="Rubriek">Belastingen (Algemeen)</item>
         <item attribuut="Trefwoorden">Belastingen Werknemersorganisaties</item>
         <item attribuut="Vindplaats">Kamervragen met antwoord 1996-1997, nr. 1273, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B. M. de Vries</persoon>
         </item>
         <item attribuut="Datum_reaktie">1997-05-28</item>
         <item attribuut="Datum_indiening">1997-05-02</item>
         <item attribuut="Document-id">KVR4998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2601" allpagenumbers="2601 2602" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1273" onderwerp="" indiendatum="1997-05-2">
         <vrager partij="VVD" oorsprong="parlement">B. M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1997-05-28">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u aan rechtshulpverleners van de FNV van half januari tot eind april 1997 400 computers met software van de Belastingdienst in bruikleen gegeven en 75 nieuw aangeschafte modems ter beschikking gesteld opdat de vakorganisatie belastingaangiften van haar leden elektronisch kan indienen? <voetnoot nummer="1"/>
      </vraag>
      <vraag nummer="2">Zo ja, aan welke organisaties hebt u een aanbod gedaan voor een dergelijke verstrekking van materiaal? Op basis van welke criteria hebt u een keuze uit deze organisaties gemaakt? Hoe hebt u de criteria voor verstrekking van materiaal kenbaar gemaakt aan de organisaties die aangiftehulp verlenen? Op welke begrotingspost zijn de kosten afgeboekt? </vraag>
      <vraag nummer="3">Worden kleine advieskantoren in dit kader benadeeld omdat zij geen gebruik kunnen maken van deze faciliteiten? </vraag>
      <vraag nummer="4" voetnoot="2">Worden de door de FNV ingevulde aangiftebiljetten van het FNV-stempel voorzien? Wordt dit stempel door aanslagregelaars herkend? Bestaat er een officiële of in de praktijk gegroeide beleidslijn om dergelijke aangiften minder kritisch te beoordelen? Kan dit (mede) een verklaring vormen voor het vrijwel geheel achterwege blijven van bezwaarprocedures bij door de FNV afgestempelde aangiften? <voetnoot nummer="2"/>
      </vraag>
      <vraag nummer="5" voetnoot="3">Hebt u aan de raadsheer bij het Amsterdamse gerechtshof mr. C. W. M. van Ballegooijen, niet gepubliceerd cijfermateriaal over de zogenaamde HUBA-campagne «ter vrije beschikking» gesteld? <voetnoot nummer="3"/>Zo ja, bent u bereid dit cijfermateriaal – zo mogelijk geactualiseerd – ook aan de Kamer ter beschikking te stellen en voortaan op te nemen in de zogenaamde Fiscale Monitor? </vraag>
      <vraag nummer="6">Deelt u de mening, dat een belastingambtenaar die hulp verleent in het kader van de HUBA-campagne – enkel specifiek genoemde uitzonderingen daargelaten – bij de belastingplichtige een door de Belastingdienst in rechte te honoreren vertrouwen opwekt dat zijn aanslag conform de aangifte wordt opgelegd? </vraag>
      <noten afkomstig="vraag">
         <noot nummer="1">Zie Weekblad fiscaal recht 1997 blz. 509</noot>
         <noot nummer="2">Zie Weekblad fiscaal recht 1997 blz. 510</noot>
         <noot nummer="3">Zie Weekblad fiscaal recht 1997 blz. 508</noot>
      </noten>
   </vragen>
   <antwoorden aantal="6">
      <antwoord nummer="1">De Belastingdienst heeft de betreffende computers en modems, afkomstig uit de buffervoorraad van de Belastingdienst, ter beschikking gesteld. </antwoord>
      <antwoord nummer="2">De Belastingdienst heeft een aanbod voor de verstrekking van computers en modems ter ondersteuning van de grootschalige niet-commerciële aangiftehulp ook aan de CNV gedaan. De keuze voor de FNV en CNV is voortgevloeid uit het regulier overleg van de Belastingdienst met deze vakorganisaties over de aangiftehulp. Verzoeken van andere niet-commerciële rechtshulpverleners mogen – bij een voldoende schaalgrootte – rekenen op eenzelfde ondersteuning van de Belastingdienst. Computers en modems worden bekostigd uit het automatiseringsbudget van de Belastingdienst. </antwoord>
      <antwoord nummer="3">Advieskantoren behoren tot de commerciële rechtshulpverleners. De regeling als onder vraag 1 genoemd is uitsluitend bedoeld voor niet-commerciële rechtshulpverleners. Het ligt niet voor de hand een regeling te treffen voor commerciële hulpverlening. </antwoord>
      <antwoord nummer="4">De door de FNV ingevulde aangiftebiljetten zijn als zodanig herkenbaar. De papieren aangiften zijn herkenbaar aan een stempel, de elektronische aan een code. Bij de geautomatiseerde selectie van aangiften is van herkenning door de aanslagregelaar vanzelfsprekend geen sprake. Bij de fiscale beoordeling door de aanslagregelaar van de door het systeem voor handmatige beoordeling geselecteerde aangiften, speelt de herkenbaarheid geen enkele rol. Bij de fiscale beoordeling is rechtsgelijkheid uitgangspunt. Er bestaat dan ook geen officiële, noch een in de praktijk gegroeide beleidslijn om door de FNV verzorgde aangiften minder kritisch te beoordelen. Het beleid van de Belastingdienst kan dan ook geen verklaring vormen voor het vrijwel geheel achterwege blijven van bezwaarprocedures bij door de FNV ingevulde aangiften. </antwoord>
      <antwoord nummer="5">Het cijfermateriaal dat aan de heer Van Ballegooijen ter beschikking is gesteld, is afkomstig uit de onderzoeken Fiscale Monitor. Ik ben bereid dit materiaal aan de Kamer ter beschikking te stellen. </antwoord>
      <antwoord nummer="6">Aan de belastingplichtige die gebruik maakt van de hulp-bij-aangifte wordt in het algemeen medegedeeld dat de aangifte nog het reguliere selectie- en beoordelingstraject zal volgen. Mocht deze mededeling achterwege zijn gebleven, dan mag de belastingplichtige er op vertrouwen dat de aangifte wordt gevolgd, tenzij later blijkt dat de belastingplichtige bewust gegevens achterwege heeft gehouden. </antwoord>
      <noten afkomstig="antwoord"/>
   </antwoorden>
</kvr>
