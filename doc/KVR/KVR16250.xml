<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over groene stroom en de REB-vrijstelling. (Ingezonden 30 augustus 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16250
</item>
         <item attribuut="Inhoud">Vragen naar aanleiding van een bericht dat klanten massaal de afname van groene stroom gaan staken als de REB-vrijstelling wordt afgeschaft.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Belastingen (Energiefondsheffingen) Energie, water en grondstoffen (Alternatieve energiebronnen) Energie, water en grondstoffen (Elektriciteit)</item>
         <item attribuut="Trefwoorden">Alternatieve energiebronnen Belastingteruggave Elektriciteit Energieheffingen</item>
         <item attribuut="Vindplaats">Kamervragen met antwoord 2001-2002, nr. 1653, Tweede Kamer</item>
         <item attribuut="Vraagnr_bij_indiening">2010214690</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2002-09-11</item>
         <item attribuut="Datum_indiening">2002-08-30</item>
         <item attribuut="Document-id">KVR16250</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3513" allpagenumbers="3513 3514" vetnummer="2010214690" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16250" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1653" onderwerp="" indiendatum="2002-08-30">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2002-09-11">
         <antwoorder functie="minister" ministerie="Economische Zaken">Heinsbroek</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht dat klanten massaal de afname van groene stroom gaan staken als de REB-vrijstelling wordt afgeschaft? <voetnoot nummer="1"/>
      </vraag>
      <vraag nummer="2">Hoe oordeelt u over het gestelde dat 54% van de geënquêteerden aangeeft dat bij een hogere prijs van groene stroom zal worden overgestapt op grijze stroom? Acht u dit bijdragen aan een schoner milieu? Zo ja, hoe dan? </vraag>
      <vraag nummer="3">Wat zijn de negatieve milieueffecten indien meer dan de helft van de afnemers van groene stroom inderdaad overstapt op grijze stroom? </vraag>
      <vraag nummer="4">Hoe oordeelt u over het gestelde in de enquête dat de markt voor groene stroom niet door zal groeien na afschaffing van de REB-vrijstelling? Hoe verhoudt deze uitkomst van de enquête zich tot de uitgangspunten van het beleid van de regering? </vraag>
      <vraag nummer="5">Acht u andere maatregelen ten behoeve van de stimulering van groene stroom wenselijk als de REB-vrijstelling wordt afgeschaft? Zo ja, aan welke maatregelen denkt u? Zo nee, waarom niet? </vraag>
      <vraag nummer="6">Acht u het wenselijk en mogelijk om het «weglekken» van Nederlandse ecotax naar het buitenland tegen te gaan? Zo ja, op welke wijze? Zo nee, waarom niet? </vraag>
      <noten afkomstig="vraag">
         <noot nummer="1">www.energiemanagement.nl</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In tegenstelling tot hetgeen gesuggereerd wordt in de enquête op www.energiemanagement.nl staat het voor mij niet vast dat de prijs van duurzame elektriciteit substantieel gaat stijgen door de maatregelen die het kabinet momenteel in voorbereiding heeft. Het kabinet is op dit moment bezig de in het Strategisch Akkoord aangekondigde grondslagverbreding van 500 mln. op het fiscale milieu- en energiepakket uit te werken in een pakket van maatregelen. Deze uitwerking zal aan u worden gepresenteerd in de begroting voor het jaar 2003 van het ministerie van Economische Zaken en het door de staatssecretaris van Financiën in te dienen Belastingplan 2003, deel 1. In het genoemde pakket zal worden voorgesteld om duurzame elektriciteit te blijven stimuleren, maar wel via gerichte stimulering. Mijn verwachting is dat er een behoorlijke concurrentie gaat plaatsvinden en dat dit pakket niet tot prijsstijgingen van duurzame elektriciteit hoeft te leiden. Deze verwachting wordt ondersteund door de recente persberichten van de energiebedrijven waarin een aantal van hen aangeeft de prijs van duurzame elektriciteit niet te zullen veranderen. </antwoord>
      <antwoord nummer="3 en 4" voetnoot="2">Indien inderdaad de helft van de huidige afnemers van duurzame energie overstapt naar grijze stroom, betekent dit logischerwijs een daling van het aandeel duurzame energie in de energievraag in Nederland. Het effect hiervan op de CO <voetnoot nummer="2"/>-uitstoot is niet zondermeer te kwantificeren. Dit hangt er onder andere vanaf of de daling in de vraag ten koste gaat van de import van duurzame energie of van het nationale aanbod van duurzame elektriciteit en van de oorsprong van de vervangende grijze stroom. Maar zoals ik al eerder uiteengezet heb, acht ik het niet waarschijnlijk dat een dergelijke afname van het aandeel duurzame energie in de energievraag zich zal voordoen omdat ik niet verwacht dat de prijs van duurzame elektriciteit zal gaan stijgen. </antwoord>
      <antwoord nummer="5 en 6">Zoals gezegd, wordt in de EZ-begroting over 2003 en in het Belastingplan 2003, deel 1 die binnenkort zullen worden ingediend, het volledige pakket aan maatregelen omschreven. Uitgangspunt van dit maatregelenpakket is dat de productie en afname van duurzame elektriciteit in Nederland voldoende gestimuleerd wordt en dat de weglek van financiële middelen naar het buitenland verminderd wordt. We zien dat van de financiële middelen die we beschikbaar stellen voor duurzame energie, een aanzienlijk deel in het buitenland terechtkomt. Het is wenselijker om de stimulering zoveel mogelijk te richten op de productie van duurzame energie in Nederland. Bij de behandeling van mijn begroting en het Belastingplan in uw Kamer komen de staatssecretaris van Financiën en ik graag terug op de door u gestelde vragen. </antwoord>
      <noten afkomstig="antwoord"/>
   </antwoorden>
</kvr>
