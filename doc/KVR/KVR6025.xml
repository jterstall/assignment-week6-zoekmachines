<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) over de brochure «Het studiehuis». (Ingezonden 5 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6025
</item>
         <item attribuut="Inhoud">Vragen over een brochure over de invoering van de tweede fase voortgezet onderwijs.</item>
         <item attribuut="Rubriek">Communicatie, media en informatievoorziening (Overig) Voortgezet onderwijs (Overig)</item>
         <item attribuut="Trefwoorden">Voorlichting Voortgezet onderwijs</item>
         <item attribuut="Vindplaats">Kamervragen met antwoord 1997-1998, nr. 306, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">1997-11-19</item>
         <item attribuut="Datum_indiening">1997-11-05</item>
         <item attribuut="Document-id">KVR6025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="621" allpagenumbers="621 622" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6025" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="306" onderwerp="" indiendatum="1997-11-5">
         <vrager partij="D66" oorsprong="parlement">Lambrechts</vrager>
         <vraagt-aan/>
      </vraagdata>
      <antwoorddata antwoorddatum="1997-11-19">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de brochure «Het studiehuis» die wordt toegezonden aan ouders en verzorgers om voorlichting en uitleg te geven over de invoering van de Tweede Fase Voortgezet Onderwijs? </vraag>
      <vraag nummer="2">Onder wiens verantwoordelijkheid is deze brochure uitgegeven? Hoeveel heeft het ministerie van OCW bijgedragen in de kosten van deze brochure? </vraag>
      <vraag nummer="3">Is het u bekend dat er enkele storende fouten en suggesties in deze brochure staan, waaronder «Leerlingen die nu in de derde klas zitten, komen volgend jaar in een geheel vernieuwde bovenbouw», «Nooit meer zittenblijven», «Het lesrooster verdwijnt» en «Havo-leerlingen die er in de derde klas erg hard aan moeten trekken, kunnen aan het eind van het derde jaar eventueel overstappen naar het middelbaar beroepsonderwijs (mbo). Deze vorm van onderwijs is geschikt voor leerlingen die het liefst met hun handen werken of leerlingen die nu al weten dat ze een beroep op mbo-niveau willen uitoefenen, bijvoorbeeld bij het leger of de politie»? </vraag>
      <vraag nummer="4" voetnoot="1">Hoe valt de opmerking «Gemiddeld doen Roncalli-leerlingen korter over de opleiding dan leerlingen op andere scholen» op pagina 30 te rijmen met de resultaten in de ZenZ-bijlage van Trouw, <voetnoot nummer="1"/>waarin deze school voor het Havo een van de hoogste percentages zittenblijvers en uitvallers heeft en voor het VWO een van de laagste cijfers behaalt? </vraag>
      <vraag nummer="5">Deelt u de mening dat het voor een goede voorbereiding op de invoering van de Tweede Fase Voortgezet Onderwijs belangrijk is dat er juiste en duidelijke voorlichting wordt gegeven aan de ouders/verzorgers en dat deze brochure daar weinig aan bijdraagt? </vraag>
      <vraag nummer="6">Kunt u bewerkstelligen dat ouders en verzorgers van de kinderen die in 1998 al aan de Tweede Fase beginnen alsnog goede en overzichtelijke informatie krijgen? </vraag>
      <vraag nummer="7">Kunt u toezeggen dat ook volgend jaar een voorlichtingsactie, met correcte informatie, gehouden wordt voor de kinderen op de resterende 80% van de afdelingen voor Havo of VWO die in 1999 voor het eerst starten met de Tweede Fase? </vraag>
      <noten afkomstig="vraag">
         <noot nummer="1" datum="1997-10-25" bron="Trouw">Trouw, 25 oktober 1997</noot>
      </noten>
   </vragen>
   <antwoorden aantal="7">
      <antwoord nummer="1">Het betreffende magazine is mij bekend. Het behoort bij Teleac-uitzendingen die zijn bedoeld om ouders en verzorgers voor te lichten omtrent de invoering van profielen/studiehuis. </antwoord>
      <antwoord nummer="2">De eindverantwoordelijkheid van het magazine berust bij Teleac. Het Ministerie van Onderwijs, Cultuur en Wetenschappen heeft f 188 000,– bijgedragen aan het magazine. </antwoord>
      <antwoord nummer="3">De titels van de artikelen «Nooit meer zittenblijven» en «Het lesrooster verdwijnt» zijn in overeenstemming met hedendaagse gebruiken in voorlichtingsmateriaal voor een breed publiek. Zij geven als zodanig een correcte samenvatting van de inhoud ervan. In de desbetreffende artikelen wordt respectievelijk uitgelegd dat in de Roncalli Scholengemeenschap het systeem van «zittenblijven» niet meer bestaat (dat is correct) en dat in het studiehuis het traditionele «les»-rooster wordt vervangen door een andere organisatie (ook dat is correct). Dat havo-leerlingen die meer voor het mbo geschikt zijn daarnaar worden verwezen is eveneens correct. De stelling «leerlingen die nu in de derde klas zitten, komen volgend jaar in een geheel vernieuwde bovenbouw» is gebaseerd op de stand van zaken tijdens het schrijven van het magazine. Achteraf is dat niet helemaal correct: scholen mogen kiezen voor invoering per 1 augustus 1999. De verspreiding van het magazine gaat via de scholen. Die zijn zélf goed in staat hun eigen keuze toe te lichten. Ik deel dus niet de mening dat er storende fouten en suggesties in het magazine staan. Ik acht wel de publiciteit naar aanleiding van de vragen («Onderwijsfolder boordevol fouten», Parool, 3 november 1997) betreurenswaardig. Ouders worden daardoor in verwarring gebracht. Ouders hebben recht op duidelijke en aansprekende voorlichting over de invoering van de Tweede fase VWO-HAVO. De Teleac-uitzendingen en het magazine leveren daaraan een goede bijdrage. </antwoord>
      <antwoord nummer="4">Onderdeel van de aanpak van Roncalli is dat er geen echte zittenblijvers zijn (zie het magazine), waardoor «leerlingen die de school als zittenblijver aan de inspectie opgeeft geen echte zittenblijvers zijn», zoals Trouw over het Roncalli opmerkt in een artikel van 8 november 1997. De school wordt daardoor «door de cijfers ... ten onrechte benadeeld», aldus Trouw. </antwoord>
      <antwoord nummer="5">Zie het antwoord op vraag 3. </antwoord>
      <antwoord nummer="6">Teleac-uitzendingen en magazine bieden goede en overzichtelijke informatie. De reacties van kijkers op de uitzendingen en van ouders die het magazine daadwerkelijk hebben gelezen, waren – aldus informatie van het PMVO – in het algemeen positief tot zeer positief. </antwoord>
      <antwoord nummer="7">In het voorjaar van 1998 wordt de televisieserie herhaald, met de benodigde actualisering. Overigens bestaat er meer voorlichtingsmateriaal voor ouders en leerlingen over de nieuwe tweede fase havo/vwo, bijvoorbeeld bij het Landelijk Diensten Centrum (LDC). </antwoord>
      <noten afkomstig="antwoord"/>
   </antwoorden>
</kvr>
