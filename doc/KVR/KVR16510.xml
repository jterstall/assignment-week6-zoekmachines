<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over de uitlevering van de heer D. aan de Verenigde Staten van Amerika. (Ingezonden 30 september 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16510
</item>
         <item attribuut="Rubriek">Strafrecht en strafprocesrecht (Uitlevering)</item>
         <item attribuut="Trefwoorden">Uitleveringen</item>
         <item attribuut="Vindplaats">Kamervragen met antwoord 2002-2003, nr. 205, Tweede Kamer</item>
         <item attribuut="Vraagnr_bij_indiening">2020300780</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-10-23</item>
         <item attribuut="Datum_indiening">2002-09-30</item>
         <item attribuut="Document-id">KVR16510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="429" allpagenumbers="429 430" vetnummer="2020300780" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16510" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="205" onderwerp="" indiendatum="2002-09-30">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-10-23">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het dat u in uw beschikking van 29 augustus 2002 <voetnoot nummer="1"/>inzake de uitlevering van de Nederlander P. D. afgeweken bent van het advies van de rechtbank Amsterdam om op grond van de persoonlijke omstandigheden de strafvervolging van deze persoon over te nemen van de Verenigde Staten van Amerika? </vraag>
      <vraag nummer="2" voetnoot="2">Kent u de opmerking van uw ambtsvoorganger <voetnoot nummer="2"/>dat de minister van Justitie degene is die zich een oordeel moet vormen over de hardheid van de uitlevering voor de betrokken persoon? Onderschrijft u die opmerkingen, en zo ja, waarom bent u in deze bescikking voorbij gegaan aan de constatering van de rechtbank Amsterdam dat uitlevering in dit geval een zeer gezinsontwrichtend karakter heeft? </vraag>
      <vraag nummer="3">Kunt u aangeven waarom u, in tegenstelling tot de opvatting van de rechtbank Amsterdam, voldoende waarborgen ziet voor teruglevering van de opgeëiste persoon? </vraag>
      <vraag nummer="4">Kunt u aangeven hoe de besluitvorming in uitleveringszaken in algemene zin is verdeeld tussen de rechterlijke macht en uw departement? </vraag>
      <noten afkomstig="vraag">
         <noot nummer="1">Beschikking nr. EXU2000/731</noot>
         <noot nummer="2">Verslag van het Algemeen Overleg uitlevering Nederlandse onderdanen aan de VS,, 11 april 2002 (Kamerstuk 28 000 VI, nr. 64)</noot>
      </noten>
   </vragen>
   <antwoorden aantal="4">
      <antwoord nummer="1">Ja. Anders dan bijvoorbeeld het Europees uitleveringsverdrag voorziet het uitleveringsverdrag met de Verenigde Staten niet in de mogelijkheid de uitlevering te weigeren om reden dat de feiten zich (gedeeltelijk) op het grondgebied van de aangezochte staat hebben afgespeeld. Artikel 5 van het bilateraal verdrag vermeldt weliswaar de mogelijkheid om de uitlevering te weigeren op grond van een vervolging door de aangezochte staat wegens dezelfde feiten als waarvoor de uitlevering wordt gevraagd, doch deze weigeringsgrond ziet op de situatie dat in de aangezochte staat ter zake van de feiten waarvoor de uitlevering wordt verzocht reeds een vervolging gaande is. Artikel 5 van het verdrag biedt de aangezochte staat dus niet de mogelijkheid de uitlevering te weigeren om vervolgens zelf een vervolging wegens de feiten waarvoor de uitlevering wordt verzocht te starten. Om deze reden was het in deze zaak niet mogelijk om het advies van de rechtbank Amsterdam te volgen. Bij de uitleveringsbeslissing is echter wel acht geslagen op de persoonlijke omstandigheden van de opgeëiste persoon. Zo is het advies van de rechtbank om een nadere psychiatrische rapportage omtrent de opgeëiste persoon te laten opmaken wel gevolgd. Uit deze nadere rapportage is gebleken dat de uitlevering van de opgeëiste persoon uit psychiatrisch oogpunt niet onverantwoord is. Daarbij is mede in aanmerking genomen dat de uitlevering slechts wordt toegestaan ten behoeve van de strafvervolging en dat de opgeëiste persoon na een eventuele veroordeling in de Verenigde Staten tot een onherroepelijke vrijheidsstraf, hij deze in Nederland mag ondergaan. </antwoord>
      <antwoord nummer="2">Ja. Ingevolge de uitleveringswet en vaste jurisprudentie is het aan de minister van Justitie om te beoordelen of een beroep op de zogenaamde «bijzondere hardheid» zoals omschreven in artikel 7, tweede lid van het uitleveringsverdrag met de VS dient te worden gehonoreerd. Bij mijn oordeel dat deze weigeringsgrond niet van toepassing is, heb ik mede in overweging genomen dat ik tevens de uitlevering van de medeverdachte en ex-echtgenoot van de heer D., mw S. die tevens moeder is van (een aantal van) de kinderen van de heer D, heb geweigerd. </antwoord>
      <antwoord nummer="3" voetnoot="1">De rechtbank Amsterdam heeft in haar advies aangegeven dat er in onderhavige zaak naar haar mening onvoldoende waarborg als bedoeld in artikel 4 van de Uitleveringswet zou bestaan, omdat in de uitleveringsstukken slechts was aangegeven dat de Amerikaanse officier van justitie zich na uitlevering niet tegen teruglevering zou verzetten. Om de volgende reden kan ik mij niet met de inhoud van dit advies verenigen. Op grond van artikel 8 van het bilaterale uitleveringsverdrag in verbinding met artikel 2 van het Verdrag overbrenging gevonniste personen kan uitlevering niet worden geweigerd uitsluitend op grond van de nationaliteit van de opgeëiste persoon. Bij notawisseling van 11 juli 1991 tussen Nederland en de Verenigde Staten van Amerika is vastgesteld dat de welwillendheid van de Verenigde Staten om verzoeken tot overbrenging in overweging te nemen, voor Nederland voldoende waarborg is om de uitlevering van Nederlandse onderdanen (ten behoeve van de strafvervolging) te kunnen toestaan en dat geen aanvullende garanties in individuele zaken nodig zijn. Tot op heden is ook niet gebleken dat de VS niet bereid is geweest uitgeleverde Nederlanders te laten overbrengen en er bestaat ook geen aanleiding om aan deze bereidheid te twijfelen. Ik verwijs u hiervoor overigens naar de brief van mijn ambtsvoorganger van 20 maart 2002. <voetnoot nummer="1"/>
      </antwoord>
      <antwoord nummer="4">In de Uitleveringswet en vaste jurisprudentie is de competentieverdeling tussen de uitleveringsrechter en de minister van Justitie vastgelegd. De uitleveringsrechter is bevoegd te oordelen over alle in de uitleveringsverdragen en Uitleveringswet genoemde imperatieve weigeringsgronden, welke niet aan de minister van Justitie zijn voorbehouden. De minister van Justitie is bevoegd te beslissen over die zaken die de Uitleveringswet aan hem toebedeelt, alsmede alle overige facultatieve weigeringsgronden. De beoordelingsruimte van zowel de rechter als de minister van Justitie is afhankelijk van de ruimte die het toepasselijke verdrag daarvoor biedt. Tegen de beslissing van de rechtbank over de toelaatbaarheid van de uitlevering kan cassatie worden ingesteld. Tegen de beslissing van de minister van Justitie staat een voorziening in Kort Geding open. Van deze laatste mogelijkheid wordt ook in de onderhavige zaak door de opgeëiste persoon gebruik gemaakt. </antwoord>
      <noten afkomstig="antwoord">
         <noot nummer="1">Just 020276</noot>
      </noten>
   </antwoorden>
</kvr>
