<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de staatssecretaris van Volksgezondheid, Welzijn en Sport over artsenkeuze in verzorgingshuizen. (Ingezonden 20 januari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11140
</item>
         <item attribuut="Inhoud">Vragen naar aanleiding van een artikel in de Volkskrant van 15 januari 2000 over het niet mogen kiezen van een eigen arts door bewoners van verzorgingshuizen.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Artsen Geneesmiddelen Verzorgingshuizen</item>
         <item attribuut="Vindplaats">Kamervragen met antwoord 1999-2000, nr. 779, Tweede Kamer</item>
         <item attribuut="Vraagnr_bij_indiening">2990005420</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2000-02-22</item>
         <item attribuut="Datum_indiening">2000-01-20</item>
         <item attribuut="Document-id">KVR11140</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1701" allpagenumbers="1701 1702" vetnummer="2990005420" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11140" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="779" onderwerp="" indiendatum="2000-01-20">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="22 februari 2000), zie ook Aanhangsel Handelingen nr. 669, vergaderjaar 1999–2000">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u het artikel «Oudere in tehuis heeft recht op eigen arts» in de Volkskrant van 15 januari jl.? </vraag>
      <vraag nummer="2">Is de maatregel, dat nieuwe bewoners van verzorgingshuizen vanaf volgend jaar hun eigen huisarts niet meer mogen meenemen, bedoeld om het medicijngebruik in verzorgingshuizen terug te dringen? </vraag>
      <vraag nummer="3">Zijn er andere en betere methoden te vinden, anders dan het opnemen van de medicijnkosten in het budget dat elk tehuis ontvangt, om het medicijngebruik in verzorgingshuizen terug te dringen? Kan dit worden toegelicht? </vraag>
      <vraag nummer="4">Hoe verhoudt deze maatregel zich tot het fundamentele recht om, als de eigen gezondheid in gevaar is, terzijde te worden gestaan door een arts naar eigen keuze? </vraag>
      <vraag nummer="5">Is er met de Landelijke Huisartsen Vereniging overleg geweest over deze vorm van inperking van artsenkeuze? Kan dit worden toegelicht? </vraag>
      <vraag nummer="6">Is er overleg geweest met vertegenwoordigers van bewoners van verzorgingshuizen over de bedoelde maatregel? Zo ja, welk standpunt namen zij in? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het besluit tot het onderbrengen van de kosten geneeskundige zorg en van de kosten van geneesmiddelen heeft nadrukkelijk twee doeleinden. Allereerst is het gericht op het verbeteren van de doelmatigheid en kwaliteit van de medische zorg en het geneesmiddelengebruik in verzorgingshuizen. Daarnaast is het bedoeld ter invulling van de afspraken die zijn gemaakt in het voorjaarsakkoord meerjaren afspraken, dat u op 17 juli 1999 is aangeboden. In dat accoord is onder andere afgesproken dat moet worden gekomen tot «nadere afspraken om de geneesmiddelenuitgaven binnen de in het regeeraccoord gestelde kaders te kunnen laten blijven». De afspraak is in het Platform Verzorging &amp; Verpleging (V&amp;V) ondertekend. In dit platform hebben zitting alle betrokken partijen, inclusief de patiënten-/consumentenorganisaties en vertegenwoordigers van bewoners van verzorgingshuizen. Na intensief overleg is gezamenlijk de conclusie getrokken dat het opnemen van de kosten van geneesmiddelen en van de medische zorg in het budget van verzorgingshuizen een waarborg geeft tot verbetering van de kwaliteit en beheersing van de kosten. </antwoord>
      <antwoord nummer="3">Op de vraag of er andere en betere methoden te vinden zijn om het medicijngebruik in verzorgingshuizen terug te dringen is geen eenduidig antwoord mogelijk. Vanzelfsprekend zijn andere mogelijkheden denkbaar, maar het is niet zeker of deze oplossingen op korte termijn tot dezelfde (combinatie van) resultaten zullen leiden. De ervaringen in de verpleeghuizen geven mij alle aanleiding aan te nemen dat de thans voorgestelde afspraken de beste oplossing geven tot verbetering van de kwaliteit en beheersing van de kosten in de verzorgingshuizen. </antwoord>
      <antwoord nummer="4">Er is bij deze maatregel geen sprake van dat «het fundamentele recht om, als de eigen gezondheid in gevaar is, terzijde te worden gestaan door een arts naar eigen keuze» terzijde wordt geschoven. Juist vanwege een goed zorgbeleid komt thans reeds met enige regelmaat voor dat in een verzorgingshuis de medische zorg wordt geleverd vanuit een huisartsengroep. In die zin is de gemaakte afspraak een bevestiging van een bekend fenomeen. De professionele autonomie van de arts blijft door de genomen beslissing in het geheel in takt. </antwoord>
      <antwoord nummer="5">Met de Landelijke Huisartsen Vereniging is over de thans op tafel liggende oplossing intensief overlegd. In aansluiting op de overeenkomst die in december 1999 is gesloten is 14 februari 2000 nader overleg geweest met LHV, Arcares en het departement. De LHV heeft daarbij verklaard zich in met de gevonden oplossing te kunnen vinden en zijn medewerking toegezegd bij de uitwerking. </antwoord>
      <antwoord nummer="6">De vertegenwoordigers van de bewoners van verzorgingshuizen zitten in het platform V&amp;V. In de brief die de Landelijke Organisatie Cliëntenraden Ouderenzorg (LOC) op 11 februari 2000 heeft gestuurd wordt thans de beslissing in feite grotendeels ondersteund. Met betrekking tot de mogelijke uitzondering die zij op de algemene lijn in individuele gevallen wenselijk achten, kan worden opgemerkt dat de inhoudelijke achtergrond daarvan zal worden betrokken bij de verdere uitwerking. </antwoord>
      <noten afkomstig="antwoord"/>
   </antwoorden>
</kvr>
