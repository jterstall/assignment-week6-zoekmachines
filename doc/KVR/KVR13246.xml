<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Feenstra (beiden PvdA) aan de minister van Volkshuisvesting, Ruimtelijke Ordening en Milieubeheer over zwavelarme diesel. (Ingezonden 5 februari 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13246
</item>
         <item attribuut="Inhoud">Vragen over het productieproces van zwavelarme diesel. Mogelijk wordt zwavel uit diesel verwijderd, door het aan zwavelarme kerosine af te geven, waardoor de zwavel alsnog wordt uitgestoten en hoog in de atmosfeer terecht komt. (Het Financieele Dagblad, 4 januari 2001).</item>
         <item attribuut="Rubriek">Energie, water en grondstoffen (Aardolie) Milieu (Algemeen)</item>
         <item attribuut="Trefwoorden">Benzine Milieuhygiëne</item>
         <item attribuut="Vindplaats">Kamervragen met antwoord 2000-2001, nr. 801, Tweede Kamer</item>
         <item attribuut="Vraagnr_bij_indiening">2000105860</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Feenstra</persoon>
         </item>
         <item attribuut="Datum_reaktie">2001-03-06</item>
         <item attribuut="Datum_indiening">2001-02-05</item>
         <item attribuut="Document-id">KVR13246</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1661" allpagenumbers="1661 1662 1663" vetnummer="2000105860" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13246" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="801" onderwerp="" indiendatum="2001-02-5">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Feenstra</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-03-6">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 1">Kent u het artikel <voetnoot nummer="1"/>over zwavelarme diesel? <voetnoot nummer="1"/>
      </vraag>
      <vraag nummer="2">Is het waar dat de verwijderde zwavel uit de diesel in andere productstromen van (Nederlandse) raffinaderijen terechtkomt, en dus alsnog als zwaveldioxide in de atmosfeer komt en de maatregel om zwavelarme diesel te stimuleren te niet doet? </vraag>
      <vraag nummer="3">Klopt het dat de aan diesel onttrokken zwavel niet in stookolie, maar in kerosine terechtkomt, dat zwavelarme deelstromen aan kerosine worden onttrokken en worden uitgewisseld met zwavelrijkere deelstromen van diesel? Zo neen, kunt u precies toelichten hoe de diverse Nederlandse raffinaderijen de verlaging van het zwavelgehalte van diesel tot stand brengen? </vraag>
      <vraag nummer="4">Zijn hiertoe op de diverse raffinaderijen installaties gebouwd? Is voor deze installaties een milieuvergunning aangevraagd of is dit gedaan met een melding? In het laatste geval, werd er voldaan aan de criteria voor een melding? </vraag>
      <vraag nummer="5">Kunt u een indicatie geven of en op welke termijn de raffinaderijen installaties gaan bouwen waarmee de zwavel daadwerkelijk onttrokken wordt zodat de verlaging van het zwavelgehalte niet ten koste gaat van het zwavelgehalte in andere productstromen? </vraag>
      <vraag nummer="6">Is het waar dat een deel van die zwaveldioxide via vliegtuigemissies hoog in de atmosfeer terechtkomt? Zo ja, hoe moet het milieueffect van die extra zwaveldioxide in en vlak bij de tropopauze (ca. 10 km hoogte) worden beoordeeld? </vraag>
      <vraag nummer="7">Bent u van mening dat alleen nieuwe dieselmotoren het positieve milieueffect, zoals lagere uitstoot NOx en fijne stof, van zwavelarme diesel kunnen bewerkstelligen? Zo ja, welk deel van de personen- en vrachtauto’s op diesel tankt nu zwavelarme diesel en welk deel is nu uitgerust met dit nieuwe type dieselmotoren om het positieve milieueffect te sorteren? </vraag>
      <noten afkomstig="vraag">
         <noot nummer="1" datum="2001-01-4" bron=", Het Financieel Dagblad" titel="Schone diesel goed voor verwarring en schadeclaims">«Schone diesel goed voor verwarring en schadeclaims», Het Financieel Dagblad, 4 januari 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Het doel van de onderhavige verlaging van het zwavelgehalte van dieselolie voor het wegverkeer is niet de vermindering van de uitstoot van zwaveldioxide, maar in de eerste plaats het mogelijk maken van de toepassing van nieuwe zwavelgevoelige nabehandelingstechnologie en in de tweede plaats een vermindering van de uitstoot van sulfaten, die deel uitmaken van de totale uitstoot van deeltjes (fijn stof) door dieselmotoren. Zwavel die in het raffinageproces door ontzwaveling uit dieselolie is verwijderd wordt niet nadien aan andere producten van de raffinaderij weer toegevoegd, maar afzonderlijk verkocht. Aan een toename van de vraag in de markt naar zwavelarme diesel kan op verschillende manieren worden voldaan, waarvan enkele vrijwel meteen soelaas bieden, en andere veel tijd vergen: – het schuiven met componenten waaruit diesel, kerosine en andere raffinaderijproducten zijn samengesteld; – het kopen van zwavelarme componenten van andere raffinaderijen; – gebruik maken van ruwe olie met een lager zwavelgehalte; – intensivering en optimalisering van het ontzwavelingsproces in bestaande installaties en – het (versneld) installeren van extra ontzwavelingscapaciteit. De overheid heeft geen inzicht welke mix van mogelijkheden per raffinaderij wordt toegepast. Wel is het duidelijk dat de mogelijkheden om versneld capaciteit te installeren zeer beperkt zijn en dat daarom voor de korte termijn een beroep op de andere mogelijkheden zal moeten worden gedaan. Het is dan ook waarschijnlijk dat verlaging van het zwavelgehalte van dieselolie (voor het wegverkeer) op de korte termijn gepaard gaat met een verhoging van het zwavelgehalte van andere raffinaderijproducten, voor zover uiteraard de eisen aan die producten, gesteld door overheid of gebruikers, daartoe de ruimte bieden. </antwoord>
      <antwoord nummer="4">Het wettelijk toegestane zwavelgehalte van diverse raffinaderijproducten is de laatste jaren reeds fors verlaagd. Ontzwaveling is daarom geen nieuw verschijnsel. De raffinaderijen waren voorts voorbereid op een toename van de vraag naar zwavelarme dieselolie in de tweede helft van 2001, als gevolg van aangekondigde stimuleringsmaatregelen in Duitsland en België. De installaties die in anticipatie daarop de afgelopen jaren zijn gebouwd zijn in de milieuvergunningen vastgelegd. Een aantal raffinaderijen gaat dit jaar ontzwavelingscapaciteit bijbouwen, dan wel bestaande stimuleringsmaatregelen in Duitsland en België en de verwachting dat andere landen, waaronder Nederland, dit voorbeeld zouden volgen. De installaties die in anticipatie daarop de afgelopen jaren zijn gebouwd zijn in de milieuvergunningen vastgelegd. Een aantal raffinaderijen gaat dit jaar ontzwavelingscapaciteit bijbouwen, dan wel bestaande ontzwavelingsinstallaties optimaliseren. Bij één van de raffinaderijen speelt op dit moment een vergunningsprocedure. Optimalisatie van bestaande installaties kan naar verwachting binnen de daarvoor geldende regels via meldingen worden afgedaan, of past reeds binnen de ruimte die de bestaande vergunningen bieden. De Nederlandse maatregel zal ertoe leiden dat de mogelijkheden tot versnelling van de uitbreiding van de ontzwavelingscapaciteit waar die eerst in de loop van 2001 was voorzien, worden overwogen. Versnelling zal, voor zover al mogelijk, in het algemeen tot hogere kosten leiden omdat mogelijkheden tot combinatie met andere operaties ter aanpassing, modernisering of onderhoud van de raffinaderij verminderen. </antwoord>
      <antwoord nummer="6">Indien een lager zwavelgehalte in dieselolie wordt gerealiseerd door een ruil van componenten met kerosine, neemt de uitstoot van zwaveldioxide in de tropopauze toe. Het effect daarvan is afhankelijk van het milieuthema dat wordt bekeken. Alle uitgestoten zwaveldioxide leidt op enig moment tot zure depositie. Het effect van die depositie is afhankelijk van de gevoeligheid van het ecosysteem waarin die depositie plaatsvindt en de mate waarin die depositie over een groter gebied wordt gespreid. Het nadelig effect van de zwaveldioxide die door vliegtuigen wordt uitgestoten is daarom waarschijnlijk in veel gevallen wat geringer dan het effect van eenzelfde hoeveelheid zwaveldioxide die uit de uitlaat van auto’s komt. De uitstoot van sulfaat-aerosolen leidt tot een beperkte vermindering van het broeikaseffect. De hoogte waarop die uitstoot plaatsvindt heeft wellicht enige invloed op de verblijfstijd van die aerosolen in de atmosfeer, en op die manier dus ook op de vermindering van het broeikaseffect. </antwoord>
      <antwoord nummer="7" voetnoot="1">Zoals aangegeven in het antwoord op vraag 2 en 3 moet het milieueffect worden onderscheiden in een effect dat ook bij het bestaande park optreedt, en een effect als gevolg van de mogelijkheid tot het introduceren van nieuwe technologie. Het directe effect op de uitstoot van deeltjes, bij het bestaande park, kan als volgt worden verklaard. De deeltjesuitstoot van een dieselmotor kent drie componenten: 1. een fractie die tijdens de verbranding ontstaat (roet); 2. een fractie die afkomstig is uit de smeerolie en 3. een fractie die aan de zwavel uit de brandstof is gerelateerd (sulfaten). Minder zwavel in de brandstof leidt tot minder sulfaatdeeltjes in het uitlaatgas. De absolute hoeveelheid van deze fractie is niet sterk afhankelijk van de motortechniek. Bij moderne motoren zijn door sterke vermindering van het smeerolieverbruik en verbetering van het verbrandingsproces de eerste twee fracties enorm afgenomen. Het aandeel van de derde fractie is daardoor relatief groter dan bij oudere motoren. Hierdoor kan ten onrechte de indruk ontstaan dat zwavelarme diesel de uitstoot van deeltjes effectiever reduceert bij moderne dieselmotoren dan bij oudere motoren. Het indirekte effect, via het mogelijk maken van de toepassing van bepaalde typen nabehandeling, is op dit moment nog gering. Enkele honderden bussen en een beperkt aantal vrachtwagens zijn op dit moment met een roetfilter uitgerust dat alleen goed functioneert bij gebruik van zwavelarme diesel. Deze voertuigen kunnen sinds 1 januari standaard zwavelarme diesel gebruiken, in plaats van speciaal bestelde en daardoor dure zwavelarme diesel. Naar verwachting zal het aantal voertuigen met roetfilter de komende jaren fors stijgen. Enerzijds door de instroom in het park van nieuwe voertuigen die door de voertuigfabrikant van zo’n filter zijn voorzien, anderzijds door de montage van zulke filters op bestaande voertuigen. Voor de stimulering van dit laatste is op de begroting van VROM vanaf 2001 jaarlijks f 20 miljoen beschikbaar. Onderdeel van de afspraken over de compensatie van de hoge prijzen van dieselolie voor het goederenvervoer is dat dit bedrag vanaf 2002 zal worden verdubbeld. Voor de stimulering van nieuwe voertuigen die vervroegd aan de eisen van 2005 voldoen, en die daartoe veelal met een filter zullen zijn uitgerust, is vanaf 2001 f 40 miljoen per jaar beschikbaar. Op korte termijn, in 2001 en 2002, zijn zulke voertuigen naar verwachting slechts beperkt verkrijgbaar. De techniek van de voor montage achteraf geschikte roetfilters lijkt redelijk ontwikkeld. De toepassing in de praktijk blijkt echter toch nog wel wat problemen op te leveren. Bedrijfszekerheid en levensduur van het filter zijn daarom nog met enige onzekerheid omgeven. Het gebruik van zwavelarme diesel is in ieder geval een harde voorwaarde voor toepassing van de huidige generatie roetfilters. De introductie van zwavelarme diesel is dus noodzakelijk om de genoemde subsidiebudgetten daadwerkelijk te kunnen inzetten. Zowel het directe effect op het bestaande park als het indirekte effect via het mogelijk maken van nieuwe (nabehandelings)technologie zijn in een studie door het CE en TNO berekend, en afgezet tegen de kosten van de vervroegde introductie van zwavelarme diesel. Die studie wijst uit dat vervroegde introductie van zwavelarme diesel een redelijk kosteneffectieve milieumaatregel is. Een exemplaar van het rapport gaat als bijlage bij dit antwoord. <voetnoot nummer="1"/>In deze studie is ook de kosteneffectiviteit van vervroegde introductie van benzine volgens de normen van 2005 onderzocht. Over de beleidsmatige conclusies die de regering daaraan verbindt wordt de Kamer binnenkort afzonderlijk geïnformeerd. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
