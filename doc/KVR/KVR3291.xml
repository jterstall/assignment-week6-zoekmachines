<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jurgens (PvdA) Inzake: Beroep bij bestuursrechten tegen algemeen verbindende voorschriften (art. IVA Awb) (Ingezonden 24 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3291
</item>
         <item attribuut="Inhoud">Betreft vraag naar aanleiding van beroep bij bestuursrechten tegen algemeen verbindende voorschriften.</item>
         <item attribuut="Rubriek">Staats- en bestuursrecht (Wetgeving)</item>
         <item attribuut="Trefwoorden">Wet- en regelgeving</item>
         <item attribuut="Vindplaats">Kamervragen met antwoord 1995-1996, nr. 32, Eerste Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Jurgens</persoon>
         </item>
         <item attribuut="Datum_reaktie">1996-06-25</item>
         <item attribuut="Datum_indiening">1996-05-24</item>
         <item attribuut="Document-id">KVR3291</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="65" allpagenumbers="65 66" vetnummer="" code="" lopendefooter="Eerste Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1996"/>
      <vraagdata vraagnummer="32" onderwerp="" indiendatum="1996-05-24">
         <vrager partij="art. IVA Awb" oorsprong="parlement">Jurgens (PvdA)</vrager>
         <vraagt-aan/>
      </vraagdata>
      <antwoorddata antwoorddatum="1996-06-25">
         <antwoorder functie="mevrouw" ministerie="">Sorgdrager , minister van Justitie</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft U kennis genomen van het artikel van Friso de Zeeuw en Sjoerd Zijlstra in Binnenlands Bestuur van 24 mei 1996 («Wetgever handelt overhaast», p. 27) over het beroep bij de bestuursrechter tegen algemeen verbindende voorschriften, welk beroep per 1 januari 1999 mogelijk zal worden ingevolge de overgangsbepaling van artikel IVA van de Algemene wet bestuursrecht (Awb)? </vraag>
      <vraag nummer="2">Hebt u tevens kennis genomen van het preadvies van mr H. G. Lubberdink over de Vereniging voor Wetgeving en Wetgevingsbeleid over hetzelfde onderwerp, besproken tijdens de vergadering van die vereniging op 29 maart 1996? </vraag>
      <vraag nummer="3">Bent U zich bewust van het feit dat artikel IVA Awb destijds is ingevoegd door een amendement ingediend door de leden van de Tweede Kamer Jurgens en Biesheuvel, die invoering van dit beroep wilden vastleggen in de wet? </vraag>
      <vraag nummer="4">Bent U bekend met het feit dat welbewust een moratorium hebben willen inbouwen van vijf jaar voordat het rechtstreeks beroep tegen algemeen verbindende voorschriften en beleidsregels wordt ingevoerd (art. 8:2 Awb), zulks om de rechtbanken in de eerste jaren van de invoering van de Awb niet te zwaar te belasten en tevens om te kunnen onderzoeken of het invoeren van beroep tegen algemeen verbindende voorschriften ongewenste neveneffecten heeft? </vraag>
      <vraag nummer="5">Hebt U inderdaad inmiddels nagegaan of het nog steeds wenselijk is dat dit beroep – op grond van artikel IVA – vanaf 1 januari 1999 mogelijk wordt en, als het resultaat daarvan positief luidt, of er aanleiding bestaat tot het nemen van maatregelen om de uitvoering daarvan in goede banen te leiden? Zo U dit niet hebt gedaan: waarom heeft U dat niet gedaan? Bent U daartoe alsnog bereid? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Tijdens de schriftelijke en mondelinge behandeling van het wetsvoorstel voltooiing eerste fase herziening rechterlijke organisatie heeft de toenmalige regering diverse bezwaren geuit tegen de invoering van het beroep tegen algemeen verbindende voorschriften (avv’s) en beleidsregels (Kamerstukken II 1992–1993, 22 495, nrs. 3, p. 92–95). Een van die bezwaren was vooral gericht tegen het tijdstip van invoering van het beroepsrecht, namelijk in de fase van de herziening van de rechterlijke organisatie. De toenmalige regering wilde op dat moment niet het risico nemen om de rechterlijke organisatie extra te belasten door een niet uit te sluiten toename van beroepen als gevolg van het beroep tegen avv’s en beleidsregels. Zij stelde dan ook voor om bij de voorbereiding van de derde fase van de herziening van de rechterlijke organisatie de discussie over het beroepsrecht in het licht van de dan opgedane ervaringen te hernemen (Kamerstukken II, 22 495, nr. 6, p. 35 en nr. 10, p. 22). Enkele Kamerleden waren echter van mening dat ook al zou na verloop van enige tijd blijken dat het aantal beroepen een stijging zou ondergaan, dit nog geen reden was om vast te houden aan een huns inziens volstrekt willekeurig onderscheid tussen regels en overige besluiten (Kamerstukken II, 22 495, nr. 9, p. 15). Zij wilden op dat moment zekerheid hebben over de invoering van het beroepsrecht (Handelingen II, 14 juni 1993, UCV 32, p. 32-5). Zij hebben daarom een amendement ingediend, waarbij zij rekening hebben willen houden met de zorg van de regering. Zij hebben in het amendement een overgangstermijn van vijf jaar opgenomen voordat de uitsluiting van het beroep tegen avv’s en beleidsregels in artikel 8:2 van de Algemene wet bestuursrecht komt te vervallen (Kamerstukken II, 22 495, nr. 19). De overgangstermijn was dan ook niet bedoeld voor het verrichten van onderzoek naar mogelijke ongewenste neveneffecten van deze beroepsmogelijkheid. </antwoord>
      <antwoord nummer="5">De Tweede Kamer heeft op 22 juni 1993 het amendement Jurgens/Biesheuvel met ruime meerderheid aangenomen (Handelingen II, 22 juni 1993, p. 81-5876). Daarmee heeft de wetgever beslist dat met ingang van 1 januari 1999 beroep zal openstaan tegen avv’s en beleidsregels. Met inachtneming van deze keuze achtten wij het zinvol te bezien op welke wijze het beroep procesrechtelijk in goede banen kan worden geleid. De voorbereiding van daarvoor noodzakelijke aanvullende wetgeving is reeds ter hand genomen. </antwoord>
      <noten afkomstig="antwoord"/>
   </antwoorden>
</kvr>
