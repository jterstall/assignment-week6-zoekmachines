<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Middel (beiden PvdA) over het Eemland Ziekenhuis. (Ingezonden 26 februari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4616
</item>
         <item attribuut="Inhoud">Betreft de klachten over de maatschap verloskunde/gynaecologie van het ziekenhuis, en het functioneren van klachtencommissies.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Klachtrecht Patiënten Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 926, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">1997-03-26</item>
         <item attribuut="Datum_indiening">1997-02-26</item>
         <item attribuut="Document-id">KVR4616</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1895" allpagenumbers="1895 1896" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="926" onderwerp="" indiendatum="1997-02-26">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-03-26">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten <voetnoot nummer="1"/>inzake de gang van zaken in het Eemland Ziekenhuis? </vraag>
      <vraag nummer="2">Heeft de Inspectie voor de Gezondheidszorg (een deel van) het onderzoek ter plekke in de onderhavige kwestie overgelaten aan de beroepsvereniging van gynaecologen? Zo ja, hoe verhoudt dit zich met de onafhankelijkheid van de inspectie? </vraag>
      <vraag nummer="3">Hoe kan de inspectie haar rol van onafhankelijk toezichthouder vorm geven nu zij de behandeling van individuele klachten moet overlaten aan Klachtencommissies? </vraag>
      <vraag nummer="4">Op welke wijze functioneren klachtencommissies bijna twee jaar na het in werking treden van de Wet Klachtrecht Cliënten Zorgsektor? Bent u bereid, indien nadere gegevens ontbreken, daar nader onderzoek naar te verrichten? </vraag>
      <vraag nummer="5">Kunnen in het kader van de kwaliteitswet Zorginstellingen en haar relatie met de beoordeling van kwaliteit door onafhankelijke derden nadere regels worden gesteld met betrekking tot de inhoud van de jaarverslagen van instellingen? </vraag>
      <vraag nummer="6">Op wat voor soort informatie over «kwaliteit van zorginstellingen» heeft de consument/patiënt recht? </vraag>
      <vraag nummer="7">Deelt u de mening, dat een doelstelling van de kwaliteitswet zorginstellingen moet zijn dat de consumenten/patiënten op grond van informatie over de geleverde kwaliteit van een instelling kunnen kiezen voor de ene of de andere instelling? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-02-21" bron="Uitzending Zembla, 20 februari 1997, Persbericht Provinciaal Patiënten/Consumentenplatform Utrecht">Uitzending Zembla, 20 februari 1997, Persbericht Provinciaal Patiënten/Consumentenplatform Utrecht, 21 februari 1997</noot>
         <noot nummer="2">vergelijk de informatie over de kwaliteit van luchtvaartmaatschappijen</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Naar aanleiding van de melding in de zomer 1995 van de kant van het Informatie en Klachtenbureau Gezondheidszorg (IKG) van het Provinciaal Patiënten/Consumenten Platform Utrecht (PPCP Utrecht) van een grote hoeveelheid klachten over de maatschap verloskunde/gynaecologie van het Ziekenhuis Eemland en mede op grond van signalen afkomstig van de verloskundigen besloot de regionale Inspectie in het najaar 1995 een inspectiebezoek te brengen aan de afdeling. Daarbij bleek alras dat de maatschap zelf een visitatie had aangevraagd door de beroepsgroep. Aangezien van een dergelijke visitatie een gedegen rapport verwacht mocht worden en omdat dit rapport vertrouwelijk ter kennis van de Inspectie gesteld zou worden, besloot de Inspectie voor een eerste verkenning van de feiten het visitatierapport af te wachten. De inhoud van het betreffende visitatierapport maakte derhalve deel uit van de feiten die de Inspectie heeft verzameld. Naar aanleiding van het Inspectieonderzoek heeft de IGZ afspraken gemaakt met het ziekenhuis om een verbeteringstraject in te zetten. In het najaar van 1996 heeft de IGZ het effect van de voorgenomen maatregelen onderzocht. Een dergelijke werkwijze doet niet af aan de onafhankelijke positie en het onafhankelijk oordeel van de IGZ en sluit tevens aan bij het beleid van maximale en optimale zelfregulering van het veld waar het kwaliteitsborgingsprocessen betreft. </antwoord>
      <antwoord nummer="3">Het houden van toezicht en de behandeling van individuele klachten zijn onderscheiden functies. Met de komst van de Wet klachtrecht cliënten zorgsector is in de wet vastgelegd dat het behandelen van klachten – dat wil zeggen het doen van een uitspraak over de gegrondheid van een klacht – een taak is van de zorgaanbieder zelf. Tengevolge van het handelen of nalaten van de zorgaanbieder (het personeel en de hulpverleners daaronder begrepen) kan er een probleem ontstaan in de relatie tussen de patiënt/cliënt en de zorgaanbieder; de zorgaanbieder is verantwoordelijk om die problemen uit de weg te ruimen en er voor te zorgen dat de relatie weer goed komt. De Inspectie heeft tot taak om toezicht te houden of er sprake is van verantwoorde zorg. Dit begrip omvat mede het patiëntenperspectief. In dit kader wordt periodiek de borging van de kwaliteit door de instelling doorgelicht. Daarnaast kunnen signalen voor de Inspectie een aanleiding vormen om over te gaan tot een incidenteel onderzoek. Om het publiek duidelijk te maken dat men met signalen altijd bij de Inspectie terecht kan, heb ik december 1996 de Leidraad onderzoek meldingen vastgesteld. Theoretisch bestaat de mogelijkheid dat alle klachten zo goed worden opgelost dat de inspectie geen signalen meer zou ontvangen. Dan toch zouden uit het jaarverslag op basis van de Klachtwet gegevens naar voren komen over de toepassing van de klachtenregeling. Overigens ben ik van oordeel dat instellingen uit zichzelf ernstige kwesties aan de Inspectie zouden moeten melden. De Inspectie is altijd bereid de betrokken instelling daarbij van advies te dienen. In dit verband zal overigens worden nagegaan op welke wijze de informatieverstrekking aan de Inspectie verbeterd en verzekerd kan worden. </antwoord>
      <antwoord nummer="4">Over de wijze waarop klachtencommissies functioneren ontbreken mij op dit moment nog systematische gegevens: dit jaar moeten immers voor het eerst gegevens over de toepassing van de klachtenregeling in het jaarverslag gepubliceerd worden. In mijn brief van 4 februari 1997 heb ik Zorg Onderzoek Nederland (ZON) gevraagd om een programma op te stellen voor de evaluatie van de patiëntenwetgeving die de afgelopen jaren in werking is getreden. In dit verband acht ik het nuttig om daarbij voorrang te geven aan een onderzoek naar het functioneren van de Klachtwet. In opdracht van de Inspectie voor de Gezondheidszorg is door het NIVEL een onderzoek verricht naar de kwantitatieve aspecten van de klachtencommissies. Uit dit onderzoek blijkt dat het overgrote deel van de patiëntenklachten in een klachtenopvangprocedure wordt afgehandeld (dus door eerste opvang, informatie advies en bemiddeling). Slechts ongeveer 10% komt terecht bij de klachtencommissie. </antwoord>
      <antwoord nummer="5">In het huidig art. 5 van de Kwaliteitswet wordt aangegeven dat de instelling verantwoording dient af te leggen van het beleid dat hij in het afgelopen kalenderjaar heeft gevoerd ter uitvoering van de artikelen 2, 3 en 4 en van de kwaliteit van de zorg die hij in dat jaar heeft verleend door middel van een kwaliteitsjaarverslag. Specifiek op grond van het tweede lid, onderdeel c dient de instelling aan te geven welk gevolg hij heeft gegeven aan klachten en meldingen over de kwaliteit van de verleende zorg. De wet is 1 april 1996 in werking getreden en uiterlijk 1 juni dit jaar moet voor de eerste keer dat verslag worden ingediend. Buiten het ministerie, moet dit verslag zowel naar de regionale inspectie als naar de regionale patiëntenorganisatie worden gestuurd. Hiermee lijkt mij, vooralsnog, de beoordeling door onafhankelijke derden voldoende gewaarborgd. De Kwaliteitswet bevat op dit punt duidelijke voorwaarden en voorziet verder niet in een mogelijkheid om nadere regels te stellen aan de inhoud van de jaarverslagen van de instellingen. </antwoord>
      <antwoord nummer="6">De consument/patiënt heeft recht op de informatie die hem of haar inzicht geeft in de wijze waarop de kwaliteit van zorg binnen de instelling wordt gewaarborgd. Dit kan afgeleid worden uit het kwaliteitsjaarverslag, maar bijvoorbeeld ook uit het verslag zoals de instelling dat moet maken op grond van de Wet klachtrecht. </antwoord>
      <antwoord nummer="7">Ik ben een groot voorstander van een betere transparantie van allerlei gegevens over een instelling die voor de patiënt van belang zijn bij de bepaling van zijn keuze. Wel is het zaak daarbij zoveel mogelijk te zoeken naar objectieve, verifieerbare gegevens. Voorkomen moet worden dat allerlei subjectieve waardeoordelen als criterium gehanteerd worden. </antwoord>
      <noten afkomstig="antwoord"/>
   </antwoorden>
</kvr>
