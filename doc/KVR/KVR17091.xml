<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de staatssecretaris van Economische Zaken over de plaatsing van brievenbussen. (Ingezonden 9 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17091
</item>
         <item attribuut="Inhoud">TPG Post zou in bepaalde dorpen (zoals lintdorpen) de bewoners van percelen die niet grenzen aan de openbare weg verplichten om hun brievenbussen naar de openbare weg te verplaatsen.</item>
         <item attribuut="Rubriek">Communicatie, media en informatievoorziening (Post)</item>
         <item attribuut="Trefwoorden">Posterijen</item>
         <item attribuut="Vindplaats">Kamervragen met antwoord 2002-2003, nr. 697, Tweede Kamer</item>
         <item attribuut="Vraagnr_bij_indiening">2020305470</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2003-01-30</item>
         <item attribuut="Datum_indiening">2003-01-09</item>
         <item attribuut="Document-id">KVR17091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1467" allpagenumbers="1467 1468" vetnummer="2020305470" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17091" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="697" onderwerp="" indiendatum="2003-01-9">
         <vrager partij="SGP" oorsprong="parlement">Van der Staaij</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2003-01-30">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat TPG Post in bepaalde dorpen (zoals in lintdorpen als Rouveen) de bewoners van percelen die niet grenzen aan de openbare weg verplicht om hun brievenbussen, bestemd voor de aflevering van postzendingen, naar de openbare weg te verplaatsen? </vraag>
      <vraag nummer="2">Zijn er meer gemeenten bekend waarin TPG Post momenteel deze handelwijze toepast? </vraag>
      <vraag nummer="3">Hoe beoordeelt u de handelwijze van TPG Post, gelet op het feit dat de betreffende bewoners al vele jaren de brievenbus op hun eigen perceel hebben staan? </vraag>
      <vraag nummer="4">Verdraagt de handelwijze van TPG Post, waarbij op een gegeven moment de post niet meer wordt bezorgd, zich met de desbetreffende regelgeving omtrent het bezorgen van post? </vraag>
      <vraag nummer="5">Biedt het Besluit Brievenbussen ruimte voor de betreffende bewoners om de brievenbussen op het eigen perceel te laten staan? </vraag>
      <vraag nummer="6">Indien de vorige vraag ontkennend wordt beantwoord, dient de regelgeving omtrent het bezorgen van post in gemeenten waarin vele woonpercelen niet grenzen aan de openbare weg, geen uitzonderingsbepaling te kennen met betrekking tot de eis dat brievenbussen zo dicht mogelijk bij de openbare weg moeten zijn geplaatst? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Voor het antwoord op uw vraag heeft TPG mij de volgende informatie verstrekt. In bepaalde dorpen (zoals de lintdorpen Rouveen en Staphorst) zijn brievenbussen die in het verleden wel aan de openbare weg stonden, in een aantal gevallen door de bewoners weggehaald en op hun eigen percelen teruggeplaatst op meer dan 10 meter van de openbare weg, en veelal zelfs op vele tientallen meters. Voorts is in de loop der jaren de situatie ontstaan dat op percelen behorende bij de oorspronkelijke woningen (boerderijen) nieuwe woningen zijn bijgebouwd welke alle op ruime afstand van de openbare weg staan. Bij deze laatste woningen hebben de bewoners de brievenbussen van begin af aan niet aan de openbare weg geplaatst, maar aan, in of bij de woning aangebracht. TPG Post heeft in deze meer en meer afwijkende situaties aanleiding gezien om in lijn met de landelijke aanpak de bewoners te verzoeken (al dan niet opnieuw) te voldoen aan de eisen van het Besluit brievenbussen. Na dit verzoek daartoe, wordt per adres aan de betreffende bewoners telkens 3 maanden de tijd geboden om alsnog aan deze eisen te voldoen. </antwoord>
      <antwoord nummer="2" voetnoot="1">Ik heb daar geen overzicht van. Sinds de inwerkingtreding van het Besluit brievenbussen is de aanpak van TPG Post er op gericht om in voorkomende gevallen bewoners te verzoeken alsnog te voldoen aan de eisen van het Besluit brievenbussen, wanneer wordt geconstateerd dat de brievenbussen daaraan niet voldoen. <voetnoot nummer="1"/>
      </antwoord>
      <antwoord nummer="3">TPG is bevoegd eisen te stellen aan de plaatsing van brievenbussen op grond van het Besluit brievenbussen. De regering treedt niet in een verschil van inzicht over de bezorging van de post tussen TPG en bewoners van percelen over de uitvoering van het Besluit brievenbussen. Wanneer bewoners menen dat TPG Post hen ten onrechte verzoekt aan de eisen van het Besluit brievenbussen te voldoen, kunnen betrokkenen dit op grond van de Algemene Voorwaarden voor opgedragen Postvervoer van TPG Post, als geschil voorleggen aan de onafhankelijke Geschillencommissie Post. Deze commissie ressorteert onder de Stichting Geschillencommissies voor Consumentenzaken en wordt door de Minister van Justitie erkend in het kader van de «Erkenningsregeling Geschillencommissies Consumentenklachten». De Geschillencommissie beslecht geschillen in de vorm van een bindend advies dat door beide partijen dient te worden nagekomen. </antwoord>
      <antwoord nummer="4">Ja. Zie mijn bovenstaande uitleg bij de werking van het Besluit brievenbussen. </antwoord>
      <antwoord nummer="5">Ja, voor zover de afstand van de woningbrievenbus tot de openbare weg niet meer dan 10 meter gaans bedraagt. Buitenbussen dienen echter aan de openbare weg te worden geplaatst. </antwoord>
      <antwoord nummer="6">De regelgeving voorziet er zoals boven beschreven reeds in dat in bepaalde gevallen brievenbussen ook aan niet-openbare wegen kunnen worden geplaatst. De regering is niet voornemens andere uitzonderingsbepalingen op te nemen, omdat dit afbreuk zou doen aan een doelmatige bezorging van de post. In zijn algemeenheid heeft de regering, zoals ook in de Postwet is vastgelegd geen bemoeienis met de bedrijfsvoering van TPG Post. </antwoord>
      <noten afkomstig="antwoord">
         <noot nummer="1">In het Besluit brievenbussen (12 december 1988, Stcrt 252) zijn regels vastgesteld omtrent plaats, afmetingen en andere hoedanigheden van brievenbussen. Voor de situatie in Rouveen waarop de vragen van het lid Van der Staaij betrekking hebben, is het bepaalde in artikel 1, lid 1, lid 2 en lid 4 aan de orde. Deze bepalingen luiden – hier samengevat – als volgt: 1. brievenbussen dienen zo dicht mogelijk bij de openbare weg te zijn aangebracht (lid 1); 2. aan een openbare weg als bedoeld in lid 1 wordt gelijk gesteld een weg die met de auto kan worden bereden met een snelheid van tenminste 40 km per uur, geen doodlopende weg is en de gelegenheid biedt de bestelroute zonder omwegen te vervolgen (lid 2); 3. brievenbussen in of aan woningen worden geacht aan de voorwaarde in lid 1 te voldoen, indien deze op niet meer dan 10 meter gaans van de openbare weg zijn aangebracht (lid 4). De mogelijke sanctie op het niet beschikken over een aan de regels voldoende brievenbus is het als onbestelbaar aanmerken van postzendingen. Dit is vastgelegd in artikel 9, lid 2, van de Postwet. Achtergrond van het Besluit brievenbussen is het betaalbaar houden van de postbezorging. Het is in het belang van een goed functionerende landelijke postdienst dat de aflevering van post bij geadresseerden op doelmatige wijze kan plaatsvinden. De bestellers van TPG Post dienen daartoe zo min mogelijk af te wijken van de hoofdroute die langs de besteladressen voert</noot>
      </noten>
   </antwoorden>
</kvr>
