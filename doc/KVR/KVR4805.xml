<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gelder (PvdA) over het systeem van bindende studieadvisering. (Ingezonden 6 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4805
</item>
         <item attribuut="Inhoud">Vragen inzake het besluit van de Rijksuniversiteit Leiden om eem systeem van bindende studieadvisering in te voeren, waarbij de scheidslijn tussen een positief en negatief advies wordt getrokken bij een studieresultaat in het eerste studiejaar van 21 van de 42 studiepunten voor 1997/1998 en van 28 studiepunten vanaf 1998/1999.</item>
         <item attribuut="Rubriek">Hoger onderwijs (Kwaliteit van het hoger onderwijs)</item>
         <item attribuut="Trefwoorden">Kwaliteit van het wetenschappelijk onderwijs</item>
         <item attribuut="Vindplaats">Kamervragen met antwoord 1996-1997, nr. 1105, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Van Gelder</persoon>
         </item>
         <item attribuut="Datum_reaktie">1997-04-23</item>
         <item attribuut="Datum_indiening">1997-03-06</item>
         <item attribuut="Document-id">KVR4805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2257" allpagenumbers="2257 2258" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1105" onderwerp="" indiendatum="1997-03-6">
         <vrager partij="PvdA" oorsprong="parlement">Van Gelder</vrager>
         <vraagt-aan/>
      </vraagdata>
      <antwoorddata antwoorddatum="1997-04-23">
         <antwoorder functie="minister" ministerie="Onderwijs Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de Rijksuniversiteit Leiden besloten een systeem van bindende studieadvisering in te voeren, waarbij de scheidslijn tussen een positief en een negatief advies wordt getrokken bij een studieresultaat in het eerste studiejaar van 21 van de 42 studiepunten voor 1997/1998 en van 28 studiepunten vanaf 1998/1999? </vraag>
      <vraag nummer="2">Acht u de laatste norm voor het kunnen voortzetten van een opleiding verenigbaar met de norm voor de zgn. tempobeurs in de studiefinanciering van 21 studiepunten? </vraag>
      <vraag nummer="3">Hebben ook andere universiteiten dan de Rijksuniversiteit Leiden een norm in verband met het bindend studieadvies vastgesteld welke duidelijk afwijkt van de norm voor de tempobeurs of zijn zij dat van plan? </vraag>
      <vraag nummer="4">Als de toepassing van het bindend studieadvies aan de Rijksuniversiteit Leiden leidt tot een extra groot aantal studiestakers, wat zal hiervan dan het gevolg zijn voor de bekostiging door het Rijk van deze universiteit, mede in relatie tot de totale bekostiging van het wetenschappelijk onderwijs? </vraag>
      <vraag nummer="5" voetnoot="1 2">Hoe beoordeelt u in dit verband de berichten in de universitaire media over een «deal» met de Rijksuniversiteit Leiden <voetnoot nummer="1"/>, in relatie met de financiële problematiek van deze universiteit? <voetnoot nummer="2"/>
      </vraag>
      <vraag nummer="6">Is naar uw mening een bindend studieadvies een manier om docenten te manen tot goed onderwijs of een sluitstuk van goed onderwijs? </vraag>
      <noten afkomstig="vraag">
         <noot nummer="3"/>
         <noot nummer="1">Folia, nr. 23, van 7 februari 1997, pag. 3</noot>
         <noot nummer="2">Mare, nr. 22, van 6 februari 1997, pag. 4</noot>
         <noot nummer="3">Observant, nr. 22, pag. 5</noot>
      </noten>
   </vragen>
   <antwoorden aantal="6">
      <antwoord nummer="1">Ja. Echter eerst in januari 1998 zal door het instellingsbestuur een beslissing worden genomen of het in het studiejaar 1998–1999 te behalen aantal studiepunten van 21 naar 28 kan worden verhoogd. </antwoord>
      <antwoord nummer="2">Ja. Het stellen van een studiepuntennorm door het instellingsbestuur aan het uitbrengen van een bindend studie-advies is een verantwoordelijkheid van het instellingsbestuur. Dit is zo ook in de wet (WHW) vastgelegd. Doel van het bindend studie-advies is een student die gelet op zijn studieprestaties niet geschikt wordt geacht voor een bepaalde opleiding, zo snel mogelijk de bij hem passende plaats in het onderwijs te laten vinden. De studiepuntennorm die geldt in de studiefinanciering is er slechts voor om de prestatie van een student te meten met het oog op het eventueel aanpassen van de studiefinancieringsvorm. Beide studiepuntenormen gaan dan ook uit van geheel verschillende uitgangspunten. </antwoord>
      <antwoord nummer="3">Mij hebben van andere universiteiten geen berichten bereikt dat besluitvorming heeft plaatsgevonden over een bindend studie-advies. </antwoord>
      <antwoord nummer="4">Onder verwijzing naar het antwoord op vraag 2 wijs ik er op dat het uitbrengen van een bindend studie-advies, gepaard gaande met een verwijzing van de betrokken student, tot gevolg kan hebben dat deze elders binnen de universiteit een opleiding begint. Ik verwacht geenszins dat het bindend studie-advies zoals dat de RUL voor ogen staat – als sluitstuk van het verbeterde onderwijssysteem – tot een extra groot aantal studiestakers zal leiden in die zin dat het zal gaan om grote aantallen in absolute zin. In tegendeel, het verbeterde onderwijssysteem in combinatie met het bindend studie-advies zou heel wel kunnen leiden tot minder studiestakers dan nu het geval is. Voor het overige wijs ik er ten eerste op dat de studentafhankelijkheid in de bekostiging van de universiteiten met ingang van 1997, zij het vooralsnog tijdelijk, is teruggebracht van ca. dertig procent naar twee procent van de rijksbijdrage en ten tweede op de discussie over de bekostiging in 1998, op basis van het HOOP 1996. </antwoord>
      <antwoord nummer="5">De suggestie in Folia over een «deal» is uit de lucht gegrepen. </antwoord>
      <antwoord nummer="6">Het bindend studie-advies is er om studenten zo snel mogelijk een bij hen passende studie te laten beginnen. Het is niet in eerste instantie een instrument om docenten te «manen» tot het geven van beter onderwijs maar, indien het bindend studie-advies een neveneffect heeft in de zin dat het docenten er toe brengt hun onderwijs verder te verbeteren, juich ik dat vanzelfsprekend toe. </antwoord>
      <noten afkomstig="antwoord"/>
   </antwoorden>
</kvr>
