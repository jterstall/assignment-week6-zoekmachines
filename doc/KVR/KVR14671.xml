<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat over export van compost naar landen van de Europese Unie. (Ingezonden 23 oktober 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14671
</item>
         <item attribuut="Inhoud">Vragen over nuttige toepassing van het eindproduct van de slibverwerkingsinstallaties in de vorm van compost en gedroogd slib als brandstof of ter aanwending in de landbouw.</item>
         <item attribuut="Rubriek">Energie, water en grondstoffen (Alternatieve energiebronnen) Handel en economie (Export) Milieu (Afvalverwerking) Veeteelt (Organische mest)</item>
         <item attribuut="Trefwoorden">Afvalverwerking Alternatieve energiebronnen Export Mest Slib</item>
         <item attribuut="Vindplaats">Kamervragen met antwoord 2001-2002, nr. 313, Tweede Kamer</item>
         <item attribuut="Vraagnr_bij_indiening">2010201390</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2001-11-27</item>
         <item attribuut="Datum_indiening">2001-10-23</item>
         <item attribuut="Document-id">KVR14671</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="653" allpagenumbers="653 654" vetnummer="2010201390" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14671" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="313" onderwerp="" indiendatum="2001-10-23">
         <vrager partij="VVD" oorsprong="parlement">Klein Molekamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-11-27">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u van mening dat «nuttige toepassing» van het eindproduct van de slibverwerkingsinstallaties in de vorm van compost en gedroogd slib als brandstof of ter aanwending in de landbouw, mede gelet op de ladder van Lansink, voor het milieu een goede zaak is? </vraag>
      <vraag nummer="2">Is het waar dat de op bovengenoemde wijze geproduceerde compost in Nederland, door de strenge Nederlandse regelgeving, niet als nuttige toepassing kan worden afgezet en derhalve zal worden gestort? </vraag>
      <vraag nummer="3">Is het waar dat er in Frankrijk en Duitsland mogelijkheden zijn voor nuttige aanwending van in ons land geproduceerde compost en gedroogd slib, waarbij wordt voldaan aan de aldaar geldende regelgeving? </vraag>
      <vraag nummer="4">Is het waar dat er op korte termijn een Europese richtlijn voor compost komt? Zo ja, op welke termijn zal deze richtlijn in werking treden? </vraag>
      <vraag nummer="5">Bent u van mening dat ter overbrugging naar deze Europese richtlijn het mogelijk moet zijn compost ten behoeve van nuttige toepassing te exporteren naar Frankrijk en Duitsland? Zo ja, op welke wijze en op welke termijn gaat u daarvoor zorgdragen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">In de meeste gevallen is gecomposteerd of gedroogd zuiveringsslib van slibverwerkingsinstallaties verontreinigd met zware metalen. Dit maakt het moeilijk een voor het milieu acceptabele verwerkingsmogelijkheid te vinden. Mijn voorkeur gaat uit naar verbranden in binnen- of buitenland, omdat hierbij de zware metalen zoveel mogelijk worden geconcentreerd in de reststoffen. De meeste ontdoeners hebben hiervoor eigen installaties opgericht of in ontwikkeling, dan wel verwerkingscontracten gesloten met installaties in binnen- en buitenland. Op dit moment is nog onvoldoende structurele verbrandingscapaciteit voor zuiveringsslib operationeel. Een aantal ontdoeners heeft daarom kennisgevingen gedaan voor de uitvoer van zuiveringsslib om het in het buitenland in de landbouw te gebruiken. De ontvangende landen kunnen hiermee instemmen omdat de toegestane gehalten zware metalen in bijvoorbeeld Duitsland en Frankrijk hoger zijn dan in Nederland. Tot voldoende verwerkingscapaciteit beschikbaar is, zal ik hiertegen geen bezwaar maken. Ik stel wel als voorwaarden dat uitzicht moet bestaan op een structurele oplossing in de vorm van verbranden. Ook als het gaat om een calamiteitsituatie zal ik geen bezwaar tegen uitvoer maken. De kennisgever dient aan te tonen dat storten in Nederland het enige alternatief is en het dient te gaan om uitvoer naar een EU-lidstaat. Als niet aan deze randvoorwaarden wordt voldaan rest niets anders dan het afval in Nederland te storten. Ook wanneer het zuiveringsslib niet kan voldoen aan de wettelijke eisen van het ontvangende land of de Europese richtlijn zuiveringsslib (86/278/EEG) is storten in Nederland het enige alternatief. Ik beschouw het gebruik van met zware metalen verontreinigd slib in de landbouw overigens als een vorm van verwijdering. De EVOA en de Europese richtlijn zuiveringsslib geven hiertoe de ruimte. </antwoord>
      <antwoord nummer="3">Ja. </antwoord>
      <antwoord nummer="4">De Europese Commissie heeft al enige tijd het voornemen te komen met een voorstel voor een Europese richtlijn over organisch afval. De richtlijn zou een bijdrage moeten leveren aan vermindering van het storten van organisch afval en de harmonisatie van de kwaliteitseisen voor compost. De termijn waarop het voorstel wordt gepresenteerd, de precieze inhoud van het voorstel en de relatie met de Europese richtlijn zuiveringsslib zijn nog niet bekend. </antwoord>
      <antwoord nummer="5">Op dit moment is het reeds mogelijk om compost als product te exporteren. In de praktijk gebeurt dit ook al een aantal jaren. Het betreft compost van goede kwaliteit vervaardigd uit gescheiden ingezameld groente-, fruit- en tuinafval van huishoudens en daarmee vergelijkbaar bedrijfsafval. Het grootste deel van de in Nederland geproduceerde compost is onder deze categorie te scharen. Zoals ik in mijn antwoord op de vragen 1. en 2. heb aangegeven is het ook mogelijk via een EVOA-kennisgevingsprocedure gecomposteerd of gedroogd zuiveringsslib van slibverwerkingsinstallaties uit te voeren, hetzij onder de noemer nuttige toepassing, hetzij onder de noemer verwijdering. Het vaststellen van nieuw uitvoerbeleid ter overbrugging van de periode tot een Europese richtlijn voor organisch afval is mijns inziens niet nodig. </antwoord>
      <noten afkomstig="antwoord"/>
   </antwoorden>
</kvr>
