<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (RPF) aan de minister van Binnenlandse Zaken en Koninkrijksrelaties over de invoering van het Landelijk Telefoonnummer Politie. (Ingezonden 10 maart 2000); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11592
</item>
         <item attribuut="Inhoud">Vragen over invoering en tarief van het Landelijk Telefoonnummer Politie, bedoeld voor de situatie: "geen spoed, wel politie".</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Politie)</item>
         <item attribuut="Trefwoorden">Politie Telefonie</item>
         <item attribuut="Vindplaats">Kamervragen met antwoord 1999-2000, nr. 1185, Tweede Kamer</item>
         <item attribuut="Vraagnr_bij_indiening">2990008090</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="RPF">Rouvoet</persoon>
         </item>
         <item attribuut="Datum_reaktie">2000-04-28</item>
         <item attribuut="Datum_indiening">2000-03-10</item>
         <item attribuut="Document-id">KVR11592</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2657" allpagenumbers="2657 2658" vetnummer="2990008090" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11592" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1185" onderwerp="" indiendatum="2000-03-10">
         <vrager partij="RPF" oorsprong="parlement">Rouvoet</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 april 2000), zie ook Aanhangsel Handelingen nr. 1037, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is de stand van zaken met betrekking tot de invoering Landelijk Telefoonnummer Politie? </vraag>
      <vraag nummer="2">Zal het nieuwe nummer de beller 30 cent per minuut gaan kosten? </vraag>
      <vraag nummer="3">Wat zijn de overwegingen om de kosten op 30 cent per minuut te bepalen? Wat zijn de kosten van invoering en instandhouding van dit nummer? </vraag>
      <vraag nummer="4">Klopt het dat bij niet spoedeisende zaken alleen het landelijk telefoonnummer gebeld kan worden, en niet langer het lokale nummer van de politie ter plaatse? </vraag>
      <vraag nummer="5">Hoeveel is de burger gemiddeld duurder uit na invoering van het Landelijk Telefoonnummer Politie in vergelijking met de huidige situatie? </vraag>
      <vraag nummer="6">Het landelijke telefoonnummer is voor de situatie: geen spoed, wel politie. In hoeverre is de vrees reëel dat mensen gaan uitwijken naar het gratis (spoed)nummer 112, dan wel hun burgerplicht verzaken door, gelet op de kosten, maar helemaal geen politie meer bellen? </vraag>
      <vraag nummer="7">Bent u bereid, gelet op het uitgangspunt dat cruciale overheidsdiensten als de politie optimaal toegankelijk moeten zijn voor de burger, het beoogde tarief voor het Landelijk Telefoonnummer Politie te heroverwegen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De stand van zaken voor de invoering van het landelijk telefoonnummer kan als volgt worden samengevat: – In de openbare telefonie infrastructuur zijn aanvullende voorzieningen getroffen die ervoor zorgen dat een oproep bij de juiste politieregio wordt afgeleverd. Deze voorzieningen zijn op 4 april 2000 technisch in bedrijf gesteld en worden na een proefperiode van een halfjaar ter beschikking gesteld van het Nederlandse publiek. Deze proefperiode wordt noodzakelijk geacht om ervaring op te doen met de kwaliteit van de technische voorzieningen in het openbare net. – Bij de politieregio’s moeten technische, organisatorische en personele voorzieningen worden getroffen voor een adequate opvang van de binnenkomende oproepen. Deze voorbereidingen zijn op dit moment nog niet geheel afgerond. Vanaf 1 maart 2000 tot 1 september 2000 zullen een aantal metingen worden uitgevoerd om de technische en organisatorische kwaliteit van de opvang vast te stellen. – Tot slot wordt op dit moment een publiekscampagne ontwikkeld waarbij gebruik wordt gemaakt van radio/TV en postbus 51 zendtijd. De publiekscampagne heeft tot doel het landelijk telefoonnummer voor niet-spoedeisende zaken bij de Nederlandse bevolking te introduceren. De publiekscampagne zal worden gevoerd in combinatie met een «opfriscampagne» rond het alarmnummer 1-1-2. De voorbereidingen voor de publiekscampagne richten zich op september 2000. Om de risico’s voor de invoering van het landelijk telefoonnummer te beperken wordt op dit moment door een extern onderzoeker een onderzoek uitgevoerd naar de kwaliteit van de technische en organisatorische ondersteuning voor de opvang van de LTP-oproepen en de voorbereiding van de publiciteitscampagne. De resultaten van het onderzoek komen in april 2000 beschikbaar. </antwoord>
      <antwoord nummer="2">Ja. </antwoord>
      <antwoord nummer="3">De regionale bereikbaarheid van ieder politiekorps en de vervanging van de regionale telefoonnummers door een landelijk telefoonnummer worden door mij beschouwd als een belangrijk onderdeel van de verantwoordelijkheid die aan de korpsbeheerders is opgedragen. De invoering van het landelijk telefoonnummer is dan ook in de eerste plaats een regionaal te organiseren activiteit en volgt de besluitvorming in het Korpsbeheerdersberaad. De deelname van het ministerie van BZK in het project richt zich op de deelname, voor een bedrag van 2 MG, in de publiekscampagne die in september 2000 van start moet gaan. De tariefstelling voor het gebruik van het landelijk telefoonnummer vloeit voort uit het contract dat in 1999, namens het Korpsbeheerdersberaad, werd afgesloten met KPN-telecom. Volgens dit contract draagt KPN-telecom zorg voor de doorgeleiding van binnenkomende gesprekken naar de juiste regio. Voor mobiele oproepen is het hierbij noodzakelijk gebruik te maken van een telefoniecentrum dat voor bemiddeling zorg draagt. Volgens de huidige berekening bedragen de directe telecommunicatiekosten die gemaakt moeten worden om de oproep bij de juiste regio af te leveren 27 á 28 cent per minuut. Deze kosten komen volgens de principes van normaal dienstenverkeer voor rekening van de beller. Het dichtstbijzijnde vaste tarief voor de doorberekening van 0900-verkeer bedraagt in de huidige tariefstructuur 30 cent. De tariefstelling heeft geen betrekking op de dekking van de interne kosten die de regio’s moeten maken voor de opvang van de binnenkomende gesprekken. Er is dan ook geen sprake van doorberekening van politiekosten. </antwoord>
      <antwoord nummer="4">De behoefte aan regionale telefoonnummers zal door de introductie van het landelijk telefoonnummer een verschuiving ondergaan. Op basis van de opgedane ervaringen zal het pakket aan regionale telefoonnummers worden aangepast. Zoals hierboven aangegeven is de bereikbaarheid van de regionale politiekorpsen een primaire verantwoordelijkheid van de korpsbeheerders van de regiokorpsen. </antwoord>
      <antwoord nummer="5">Op dit moment zal de burger vrijwel altijd tegen regionaal tarief kunnen bellen naar het eigen regionale politiekorps. Het tarief voor regionaal bellen in het vaste net is afhankelijk van het tijdstip op de dag en varieert van 2 cent (s’nachts) tot 6 cent per minuut (overdag). </antwoord>
      <antwoord nummer="6">De huidige regionale telefoonnummers kunnen pas worden opgeheven nadat het landelijk telefoonnummer politie voldoende bekendheid heeft verworven. Daarmee ontstaat een overgangstraject waarin het mogelijk is ervaring op te doen met mogelijk optredende ongewenste effecten. De betere en eenvoudigere bereikbaarheid van de Nederlandse politie zal daarbij een tegenwicht moeten bieden voor het hogere tarief dat de burger zal moeten betalen voor het gebruik van het landelijk telefoonnummer Politie. Na de invoering van het Landelijk Telefoonnummer zal een strenger regime worden gevoerd ten aanzien van het oneigenlijk gebruik van het 1-1-2 alarmnummer. </antwoord>
      <antwoord nummer="7">De kosten hebben, als eerder gezegd, slechts betrekking op de voorzieningen die in het openbare net moeten worden getroffen voor de doorgeleiding van binnenkomende gesprekken naar de juiste regio. Deze kosten komen volgens het principe van normaal dienstenverkeer voor rekening van de beller. Naar mijn mening rechtvaardigt de betere en eenvoudigere bereikbaarheid van de Nederlandse politie de consequentie dat de burgers een hoger tarief moeten betalen. Ik wijs u erop dat een bekostiging van de directe telecommunicatiekosten door/vanwege de politiekorpsen een claim zou leggen op het beschikbare politiebudget. De uiteindelijke keuze al dan niet over te gaan tot doorberekening van deze kosten blijft echter voorbehouden aan de korpsbestuurders. </antwoord>
      <noten afkomstig="antwoord"/>
   </antwoorden>
</kvr>
