<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over een aparte rekening voor laatste verzorging van een overleden familielid. (Ingezonden 7 maart 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11355
</item>
         <item attribuut="Inhoud">Vragen naar aanleiding van de uitspraak van de Hoge Raad op 3 december 1999, die van oordeel is, dat de kosten voor de laatste verzorging van een in een ziekenhuis overleden persoon onder de Wet Tarieven Gezondheidszorg vallen.</item>
         <item attribuut="Rubriek">Gezondheidszorg (Overig) Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage Overlijden Ziekenhuizen Ziektekostenverzekeringen</item>
         <item attribuut="Vindplaats">Kamervragen met antwoord 1999-2000, nr. 971, Tweede Kamer</item>
         <item attribuut="Vraagnr_bij_indiening">2990007970</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-03-23</item>
         <item attribuut="Datum_indiening">2000-03-07</item>
         <item attribuut="Document-id">KVR11355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2113" allpagenumbers="2113 2114" vetnummer="2990007970" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11355" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="971" onderwerp="" indiendatum="2000-03-7">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-03-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van het arrest van de Hoge Raad van 3 december 1999 waarbij deze heeft bepaald dat de noodzakelijke laatste verzorging aan de in het ziekenhuis overleden patiënt onderdeel is van de geneeskundige behandelingsovereenkomst die de patiënt met het ziekenhuis heeft afgesloten? </vraag>
      <vraag nummer="2">Heeft u tevens kennisgenomen van het feit dat de Hoge Raad van oordeel is dat «mortuariumwerkzaamheden» onder de Wet Tarieven Gezondheidszorg (WTG) vallen en dat in de tarieven van de WTG de kosten voor de laatste verzorging zijn verwerkt? </vraag>
      <vraag nummer="3">Moet op grond van dit arrest vastgesteld worden dat in rekening gebrachte kosten aan de nabestaanden van de overledene voor de laatste verzorging (mortuariumwerkzaamheden) onverschuldigd zijn betaald? </vraag>
      <vraag nummer="4">Is het u bekend dat ondanks de strekking van de uitspraak van het hoogste rechtscollege het Leids Universitair Medisch Centrum te Leiden nog steeds bedoelde kosten bij de nabestaanden van de in het ziekenhuis overleden patiënten in rekening brengt? </vraag>
      <vraag nummer="5">Bent u van oordeel dat het LUMC deze kosten thans ten onrechte in rekening brengt en deze als onverschuldigd betaald dient te restitueren aan de betrokkenen? Zo neen, waarom niet? </vraag>
      <vraag nummer="6">Hoe gaan andere ziekenhuizen, na het bedoelde arrest van de Hoge Raad, hiermee thans om? Bent u bereid daarnaar zonodig onderzoek te laten doen? </vraag>
      <vraag nummer="7">Geldt, hetgeen naar aanleiding van het arrest van de Hoge Raad nu kennelijk geldt voor ziekenhuizen, ook voor verpleeg- en verzorgingshuizen in geval zij «mortuariumwerkzaamheden» uitvoeren aan hun overleden bewoner/patiënt? </vraag>
      <vraag nummer="8">Welke stappen zult u nemen om het beleid ter zake van ziekenhuizen en mogelijk andere zorgvoorzieningen in overeenstemming te brengen met het meergenoemde arrest van de Hoge Raad? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Nee, deze conclusie kan niet uit dit arrest van de Hoge Raad worden getrokken. Ter toelichting: uit het arrest blijkt dat de Hoge Raad van mening is dat «de noodzakelijke laatste verzorging na overlijden van een patiënt in een ziekenhuis behoort tot de prestaties die het ziekenhuis verricht in de uitoefening van het bedrijf dat hem kwalificeert als orgaan voor gezondheidszorg. Het gaat hier om werkzaamheden waartoe het ziekenhuis op grond van de tussen het ziekenhuis en de patiënt gesloten overeenkomst ook zonder uitdrukkelijke bepaling in die overeenkomst gehouden is. Derhalve moet worden aangenomen dat de WTG mede betrekking heeft op (de prijs voor) deze werkzaamheden». Uit het arrest van de Hoge Raad kan niet de conclusie worden getrokken dat alle kosten voor de laatste zorg voor rekening van het ziekenhuis zijn omdat in het arrest van de Hoge Raad de vraag niet aan de orde is gekomen wat noodzakelijke laatste zorg is en wat behoort tot verdergaande mortuariumwerkzaamheden. Deze vraag kwam niet aan de orde vanwege de specifieke casus die voorlag en de ingestelde cassatiemiddelen. </antwoord>
      <antwoord nummer="4">Nee, dat is mij niet bekend. </antwoord>
      <antwoord nummer="5">Ik kan hier geen oordeel over geven omdat ik niet weet voor welke werkzaamheden het LUMC kosten in rekening brengt. Voorzover het zou gaan om werkzaamheden die betrekking hebben op de noodzakelijke laatste verzorging bevestigt het arrest van de Hoge Raad mijn oordeel dat het dan gaat om ziekenhuiszorg en dat het op grond van de WTG totstandgekomen budget voor het ziekenhuis mede betrekking heeft op (de prijs voor) deze werkzaamheden. (Het LUCM mag hiervoor geen kosten in rekening brengen omdat het CTG geen tarief voor de noodzakelijke laatste verzorging heeft vastgesteld of heeft goedgekeurd. Voorzover het zou gaan om werkzaamheden aan de overleden patiënt die verdergaan dan de noodzakelijke verzorging ben ik van mening dat het LUCM deze kosten die met deze werkzaamheden verband houden, in rekening kan en mag brengen. Het gaat hier niet om ziekenhuiszorg. Het is niet relevant of deze zorg wordt verleend door een ziekenhuis of door een uitvaartondernemer. De WTG is op deze zorg niet van toepassing. Zoals onder 3 is aangegeven is cruciaal in deze dat de NVZ, als organisatie van de ziekenhuizen en eventueel andere organisaties van andere intramurale instellingen met de koepelorganisaties uit de uitvaartbranche tot een gezamenlijk standpunt komen over wat behoort tot de noodzakelijke laatste zorg en wat niet (zie ook het antwoord op vraag 6). </antwoord>
      <antwoord nummer="6">Het is mij (ook) niet bekend hoe andere ziekenhuizen omgaan met het al dan niet in rekening brengen van kosten van zorg voor een overleden patiënt. Ik acht het niet nodig daar onderzoek naar te laten doen. Hierbij wijs ik erop dat de NVZ, mede op mijn verzoek, in overleg is met organisaties van uitvaartondernemingen over de vraag wat behoort tot de noodzakelijke laatste verzorging van een patiënt en wat daar niet toe behoort. Ik ga ervan uit dat de afzonderlijke ziekenhuizen de uitkomsten van dat overleg zullen respecteren. </antwoord>
      <antwoord nummer="7">Ja. </antwoord>
      <antwoord nummer="8">Ik onderneem geen stappen. Ik ga ervan uit dat de overkoepelende organisaties van ziekenhuizen en eventueel andere organisaties van intramurale instellingen voor gezondheidszorg zoals verpleeghuizen tot afspraken komen met de overkoepelende organisaties in het uitvaartwezen over de noodzakelijke laatste verzorging door zorginstellingen enerzijds en de meerdere werkzaamheden op het terrein van de uitvaartverzorging anderzijds. </antwoord>
      <noten afkomstig="antwoord"/>
   </antwoorden>
</kvr>
