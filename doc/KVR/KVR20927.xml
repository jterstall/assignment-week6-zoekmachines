<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over mogelijke financiële afspraken van notarissen met de «vastgoedwereld». (Ingezonden 6 juli 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20927
</item>
         <item attribuut="Inhoud">Vragen naar aanleiding van een bericht in De Volkskrant van 5 juli 2004, over notarissen die verboden financiële afspraken maken met makelaars, banken en projectontwikkelaars.</item>
         <item attribuut="Rubriek">Bedrijfsleven en industrie (Juridische dienstverlening) Criminaliteit en openbare orde (Fraude)</item>
         <item attribuut="Trefwoorden">Fraude Notarissen</item>
         <item attribuut="Vindplaats">Kamervragen met antwoord 2003-2004, nr. 2112, Tweede Kamer</item>
         <item attribuut="Vraagnr_bij_indiening">2030417310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-08-20</item>
         <item attribuut="Datum_indiening">2004-07-06</item>
         <item attribuut="Document-id">KVR20927</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4461" allpagenumbers="4461 4462" vetnummer="2030417310" code="0304tkkvr2112" lopendefooter="Tweede Kamer, vergaderjaar 2003–2004, Aanhangsel" filenaam="KVR20927" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2112" onderwerp="" indiendatum="2004-07-6">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-08-20">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het bericht over notarissen die verboden financiële afspraken maken met makelaars, banken en projectontwikkelaars? <voetnoot nummer="1"/>
      </vraag>
      <vraag nummer="2">Kunt u bevestigen dat dergelijke afspraken worden gemaakt? Zo ja, in welke omvang is dat dan? Over hoeveel notarissen gaat het? </vraag>
      <vraag nummer="3" voetnoot="1">Deelt u de mening van prof. Mr. M.J.A. van Mourik <voetnoot nummer="1"/>dat er sprake is van een patroon van afspraken? </vraag>
      <vraag nummer="4">Klopt het dat de Koninklijke Notariële Broederschap de notarissen heeft opgeroepen dit soort verboden afspraken met derden bij haar te melden? Zo ja, wat is de bedoeling van dit soort meldingen? Gaat een notaris vervolgens vrijuit als deze afspraken zijn gemeld? Wat is uw oordeel daarover? </vraag>
      <vraag nummer="5">Kunt u voorts bevestigen dat 89 notariskantoren in financiële problemen zijn geraakt als gevolg van de inmiddels plaatsvindende concurrentie? </vraag>
      <vraag nummer="6">Is er een verband tussen de gesignaleerde verboden afspraken, de financiële problemen van een deel van het notariaat én de liberalisering in 1999 van het notariaat, in het bijzonder van de tarieven? Zo ja, tot welke conclusies leidt u dat? </vraag>
      <vraag nummer="7" voetnoot="1">Kunt u voorts bevestigen dat er door notarissen wordt verrekend buiten de boeken om via dinerbonnen of fake-opdrachten? <voetnoot nummer="1"/>
      </vraag>
      <vraag nummer="8">Deelt u de mening van prof. Van Mourik dat de rol van ondernemer (voor de notaris) onverenigbaar is met het ambt van notaris, en dat de onafhankelijkheid van de notaris in het geding is? </vraag>
      <vraag nummer="9">Hoe kijkt u tegen het toezicht op de notarissen aan? Deelt de opvatting dat het toezicht van de Kamer van Toezicht faalt? Zo neen, waarom niet? </vraag>
      <vraag nummer="10" voetnoot="1">Wat vindt u van de suggestie om voor eenvoudige onroerendgoedtransacties weer een standaardprijs in te voeren? <voetnoot nummer="1"/>
      </vraag>
      <vraag nummer="11">Overweegt u nadere stappen teneinde aan deze misstanden een einde te maken? Zo ja, welke? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-07-5" bron="de Volkskrant">de Volkskrant, 5 juli 2004</noot>
      </noten>
   </vragen>
   <antwoorden aantal="10">
      <antwoord nummer="1">Ja, er zijn in de pers verschillende berichten verschenen. </antwoord>
      <antwoord nummer="2">Er is mij slechts één klacht bekend die bij één van de kamers van toezicht is ingediend. Hierover kan ik geen verdere mededelingen doen. Verder zijn mij geen zaken bekend over verboden provisieafspraken. Geen van de kamers van toezicht die ik daarvoor heb benaderd, zegt te weten van eerdere of andere klachten en/of tuchtzaken over dergelijke afspraken. Ook de Koninklijke Notariële Beroepsorganisatie (KNB) met wie ik contact heb opgenomen, zegt niet te weten dat er meerdere klachten of procedures lopen. </antwoord>
      <antwoord nummer="3">Op grond van de mij thans bekende feitelijke informatie kan ik de opvatting van prof. M.J.A. van Mourik, dat sprake is van een patroon van afspraken, niet bevestigen. </antwoord>
      <antwoord nummer="4">De brief die de KNB deze maand naar alle notarissen heeft gestuurd bevat het verzoek bij de KNB afspraken over retourprovisies, daarmee vergelijkbare afspraken en andere initiatieven in strijd met de wet- en regelgeving te melden. Bedoeling hiervan is een duidelijker beeld te krijgen van de omvang, aard en ernst van de financiële afspraken die notarissen met anderen maken om opdrachten te verwerven. Het toezicht over de notarissen en kandidaat-notarissen, alsmede de tuchtrechtspraak, worden uitgeoefend door de kamers van toezicht bij de rechtbanken en in hoger beroep door de kamer van toezicht bij het gerechtshof Amsterdam. Het toezicht omvat de naleving van de bepalingen van de Wet op het notarisambt, de op grond daarvan uitgevaardigde algemene maatregelen van bestuur en ministeriële regelingen, alsmede de verordeningen en andere besluiten van de KNB, in het bijzonder die betreffende de goede uitoefening en de eer en het aanzien van het notarisambt. Het bestuur van de KNB kan de voorzitter van de kamer van toezicht verzoeken een onderzoek in te stellen. In een dergelijk geval is de voorzitter van de kamer van toezicht verplicht daaraan uitvoering te geven. </antwoord>
      <antwoord nummer="5 en 6">In het Jaarverslag 2003 van het Bureau Financieel Toezicht (BFT) dat ik de Kamer met mijn brief van 9 juli jl., kenmerk 5296690/04/DTR, heb toegestuurd, wordt melding gemaakt van het feit dat bij 89 notarissen (52 in 2002) de financiële situatie c.q. de ontwikkeling in de resultaten ongunstig was. Bij 6 van deze notarissen (10 in 2002) is sprake van daadwerkelijk risico met betrekking tot het voortbestaan van het kantoor. Het BFT heeft echter te kennen gegeven dat er geen signalen zijn dat de cliënten zich zorgen behoeven te maken over de derdengelden. In mijn brief heb ik aangegeven dat nader zal worden onderzocht welke oorzaken aan deze situatie ten grondslag liggen. Zodra ik daar een duidelijk beeld van heb verkregen zal ik de Kamer daarover informeren. Dan kan wellicht ook iets gezegd worden over de vraag of er een verband bestaat tussen de financiële problemen, verboden provisieafspraken en de liberalisering in 1999 van het notariaat, in het bijzonder van de tarieven. </antwoord>
      <antwoord nummer="7">Ik kan dat niet bevestigen. </antwoord>
      <antwoord nummer="8">Uitgangspunt van de op 1 oktober 1999 in werking getreden Wet op het notarisambt is dat het ambt van notaris verenigbaar is met de rol van ondernemer. Bij genoemde brief van 9 juli jl. heb ik u het instellingsbesluit doen toekomen van de Commissie evaluatie Wet op het notarisambt, naar haar voorzitter ook wel de commissie Hammerstein genoemd, die de wet zal gaan evalueren. Deze commissie heeft onder meer de taak te onderzoeken of en in hoeverre ten aanzien van de verschillende aspecten van de beroepsuitoefening het in de wet verankerde samenstel van publieke en private elementen voldoende evenwichtig is met het oog op een efficiënte borging van het publieke belang van rechtszekerheid. </antwoord>
      <antwoord nummer="9">Zoals ik bij de beantwoording van vraag 4 heb opgemerkt wordt het toezicht op de notarissen en kandidaat-notarissen, alsmede de tuchtrechtspraak uitgeoefend door de kamers van toezicht. De functie en positie van tuchtrechtelijke voorzieningen is in de eerste plaats gericht op het waarborgen van de kwaliteit, integriteit en onpartijdigheid van de beroepsuitoefening. Voorafgaand aan de inzet van tuchtrechtelijke middelen dient te worden onderzocht of niet kan worden volstaan met maatregelen in het kader van toezicht. Het bovengenoemde betekent overigens niet dat het bestaande toezicht op het notariaat niet voor verbetering vatbaar zou zijn. Ook het beste toezicht kan nooit verhinderen dat zich in incidentele gevallen toch problemen kunnen voordoen. </antwoord>
      <antwoord nummer="10">Herinvoering van standaardprijzen voor eenvoudige onroerendgoedtransacties is thans niet aan de orde. De Commissie Hammerstein zal als onderdeel van haar takenpakket ook onderzoeken of en in hoeverre de geïntroduceerde marktwerking in het notariaat de beoogde effecten heeft gehad. Daarbij zal dit onderwerp ongetwijfeld ter sprake komen. </antwoord>
      <antwoord nummer="11">Ik beschik niet over informatie die het rechtvaardigt hier te spreken van misstanden. Er bestaat voor mij dan ook geen aanleiding om nadere stappen te ondernemen. Overigens wijs ik er nogmaals op dat het toezicht over de notarissen en kandidaat-notarissen bij de kamers van toezicht berust. </antwoord>
      <noten afkomstig="antwoord"/>
   </antwoorden>
</kvr>
