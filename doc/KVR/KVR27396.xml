<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer en de staatssecretaris van Volksgezondheid, Welzijn en Sport over de vernietiging van woningaanpassingen bij huisuitzetting in Purmerend. (Ingezonden 23 januari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27396
</item>
         <item attribuut="Inhoud">Vragen naar aanleiding van artikel 'Gehandicaptenlift en robotarm bij uitzettingen vernietigd' (website nhd) over een bewoner van Purmerend die door problemen met de uitbetaling van huurtoeslag een huurschuld had opgebouwd en door woningcorporatie Rochdale uit huis is gezet. Bij de ontruiming zouden op kosten van de AWBZ aangebrachte woningaanpassingen (40.000 euro) zijn vernietigd, en zou een robotarm ter waarde van ongeveer 50.000 euro spoorloos verdwenen zijn.</item>
         <item attribuut="Rubriek">Belastingen (Belastingdiensten) Geld- en kapitaalmarkt (Kredieten) Volkshuisvesting (Huurwoningen) Volkshuisvesting (Subsidies) Volkshuisvesting (Woninghuren) Welzijn (Lichamelijk gehandicapten)</item>
         <item attribuut="Trefwoorden">Aangepaste woningen Belastingdienst Huurtoeslag Lichamelijk gehandicapten Schuldenregeling Woningbouwverenigingen Woninghuren</item>
         <item attribuut="Vindplaats">Kamervragen met antwoord 2006-2007, nr. 877, Tweede Kamer</item>
         <item attribuut="Vraagnr_bij_indiening">2060706070</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2007-02-23</item>
         <item attribuut="Datum_indiening">2007-01-23</item>
         <item attribuut="Document-id">KVR27396</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1881" allpagenumbers="1881 1882" vetnummer="2060706070" code="0607tkkvr877" lopendefooter="Tweede Kamer, vergaderjaar 2006–2007, Aanhangsel" filenaam="KVR27396" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="877" onderwerp="" indiendatum="2007-01-23">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-02-23">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Winsemius</antwoorder>
         <mede-antwoorder>de staatssecretaris van Volksgezondheid, Welzijn en Sport, zie ook Aanhangsel Handelingen nr</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het artikel «Gehandicaptenlift en robotarm bij uitzettingen vernietigd» over de huisuitzetting van een bewoner van Purmerend door woningcorporatie Rochdale? <voetnoot nummer="1"/>
      </vraag>
      <vraag nummer="2">Erkent u dat de in het artikel genoemde persoon door problemen met de uitbetaling van huursubsidie, buiten de schuld van de betreffende persoon om en door toedoen van het ministerie van Volkshuisvesting, Ruimtelijke Ordening en Milieubeheer een huurschuld heeft opgebouwd en vervolgens is uitgezet? </vraag>
      <vraag nummer="3">Kunt u bevestigen dat, op kosten van het budget op basis van de Algemene Wet Bijzondere Ziektekosten (AWBZ), voor ongeveer 40.000 euro aan woningaanpassingen was aangebracht in de woning van de betreffende persoon? Klopt het dat deze woningaanpassingen bij de ontruiming van de woning zijn vernietigd? </vraag>
      <vraag nummer="4">Kunt u daarnaast bevestigen dat, bij een latere ontruiming, ook een robotarm ter waarde van ongeveer 50.000 euro spoorloos is verdwenen? </vraag>
      <vraag nummer="5">Wat is uw oordeel over deze zaak? Deelt u de mening dat het te betreuren is dat voor de inning van een huurschuld van € 1.400, voor € 40.000 aan voorzieningen in het kader van de AWBZ is vernietigd? </vraag>
      <vraag nummer="6">Kunt u nagaan of dergelijke uitzettingen, waarbij voorzieningen voor gehandicapten worden vernietigd, vaker voorkomen? Kunt u daarnaast in kaart brengen in hoeverre problemen met de uitbetaling van huurtoeslag leiden tot huurschulden en huisuitzettingen? </vraag>
      <vraag nummer="7">Bent u bereid de gemeente Purmerend, woningcorporatie Rochdale en Stichting Focus hierop aan te spreken en hen op te roepen om voor de betreffende persoon tot een oplossing te komen? Hoe ziet u de rol van het ministerie van Volkshuisvesting, Ruimtelijke Ordening en Milieubeheer in dezen, indien het probleem met de uitbetaling van huursubsidie de oorzaak was van deze situatie? </vraag>
      <vraag nummer="8">Bent u in dat geval voornemens maatregelen te nemen die een dergelijke verspilling van gemeenschapsgeld in de toekomst kunnen voorkómen? </vraag>
      <vraag nummer="9">Bent u bereid om met Aedes, koepel van woningcorporaties, en andere verhuurders tot een wijziging van het ontruimingsbeleid te komen indien woningen op kosten van de Wet maatschappelijke ondersteuning (WMO) zijn aangepast, bijvoorbeeld door een milder incasseringsregime of door de betreffende woning aan een andere persoon met een handicap aan te bieden? </vraag>
      <noten afkomstig="vraag">
         <noot nummer="1">Zie http://www.nhd.nl/nieuws/stadstreek/waterland/article1393154.ece</noot>
         <noot nummer="2" datum="2007-01-20" bron="Noord-Hollands Dagblad">Noord-Hollands Dagblad, 20 januari 2007</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Naar van de betrokken woningcorporatie is vernomen is in het onderhavig geval uiteindelijk besloten tot huisuitzetting na een lange geschiedenis van huurachterstanden, het niet nakomen van betalingsregelingen en het weigeren van schuldhulpsanering. Hierbij speelde pas in laatste instantie een rol dat de uitbetaling van de huursubsidie aan betrokkene eind 2004 tijdelijk is opgeschort. Tot deze opschorting is uiteindelijk overgegaan, nadat betrokkene gedurende lange tijd in gebreke bleef bij de terugbetaling van eerder teruggevorderde bijdragen huursubsidie. Evenmin heeft betrokkene destijds bezwaar tegen deze terugvorderingen ingesteld. Ik ben dus niet van mening dat de opschorting van de huursubsidie buiten de schuld van betrokkene heeft plaatsgevonden. Zeer recent is overigens gebleken, dat een van beide terugvorderingen ten onrechte is ingesteld. Onlangs zijn namelijk herziene inkomensgegevens van de Belastingdienst verkregen, op grond waarvan betrokkene alsnog recht blijkt te hebben op huursubsidie over de periode 1 juli 2001–1 juli 2002. Betrokkene heeft er zelf naar het Ministerie van VROM echter nooit melding van gemaakt dat de bij deze terugvordering gehanteerde inkomensgegevens onjuist waren. Hij zal binnenkort een herziene beschikking ontvangen. </antwoord>
      <antwoord nummer="3">Volgens de verhuurder is in deze zogenaamde Fokus-woning een aantal grote woningaanpassingen verricht zoals het aanbrengen van een plafondlift ter waarde van € 10.533 en een besturingssysteem voor de deurautomaten ter waarde van € 34.425 Deze voorzieningen zijn nog aanwezig in de woning en worden gebruikt door de nieuwe (eveneens geïndiceerde) bewoner. </antwoord>
      <antwoord nummer="4">Bekend is dat betrokkene beschikking had over een robotarm. Een dergelijk hulpmiddel wordt bij een geldige indicatie verstrekt door zorgverzekeraars en wordt gemonteerd op de rolstoel. Betrokkene is zelf verantwoordelijk voor het beheren van dit hulpmiddel. </antwoord>
      <antwoord nummer="5">Volgens mijn informatie heeft de veronderstelde zaak zich niet voorgedaan. De voorzieningen aan de woning zijn nog in gebruik (zie mijn antwoord op vraag 3). </antwoord>
      <antwoord nummer="6">Zoals bij het antwoord op vraag 5 is aangegeven, is in dit geval geen sprake geweest van vernietiging van voorzieningen nadat de bewoner voor wie de woning is aangepast, deze heeft verlaten. Wij hebben geen signalen ontvangen dat dit in andere gevallen wel gebeurt. Zeker in het geval van speciaal voor gehandicapten gebouwde woningen, zoals Fokus-woningen, wordt bij de woningtoewijzing aan een opvolgend bewoner rekening gehouden met zoveel mogelijk hergebruik van de in de woning aanwezige aanpassingen. Voorts zijn ons evenmin signalen bekend dat verhuurders onzorgvuldig zouden omgaan met het instrument huisuitzetting bij huurschulden, zeker als die ontstaan door problemen bij de uitvoering van de huurtoeslag.. Wij zien dan ook geen aanleiding voor nader onderzoek naar een van deze beide situaties. </antwoord>
      <antwoord nummer="7">Gezien het antwoord op de voorgaande vragen zie ik hiertoe geen aanleiding. Betrokkene heeft voor zover bekend nog steeds een indicatie voor een Fokus-woning. Woningstichting Rochdale is bereid opnieuw een dergelijke woning aan betrokkene te verhuren, en de stichting Fokus is bereid hem weer assistentie te gaan verlenen. Aan een herstart worden door beiden wel voorwaarden gesteld, welke zullen worden verwoord in aanhangsels op de huur- respectievelijk assistentieovereenkomst. </antwoord>
      <antwoord nummer="8">Neen. Van verspilling van gemeenschapsgeld is immers geen sprake (zie mijn antwoorden op voorgaande vragen). </antwoord>
      <antwoord nummer="9">Ik heb geen signalen ontvangen dat niet zorgvuldig omgegaan wordt met het hergebruik van voorzieningen in aangepaste woningen. Gemeenten maken in de regel afspraken met woningcorporaties die erop gericht zijn de (bijvoorbeeld) in het kader van de Wmo aangepaste woning zo optimaal mogelijk in te zetten. Ik heb evenmin signalen ontvangen over een onzorgvuldig incassobeleid of ontruimingsbeleid door de verhuurders van deze aangepaste woningen. Ik zie dan ook geen aanleiding om bij de koepels van verhuurders een aanpassing van hun beleid ter zake te bepleiten. </antwoord>
      <noten afkomstig="antwoord"/>
   </antwoorden>
</kvr>
