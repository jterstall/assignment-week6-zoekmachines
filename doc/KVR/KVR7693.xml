<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Cornielje (beiden VVD) over voorbereiding op een eventuele dreiging van bacteriologische en chemische wapens. (Ingezonden 5 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7693
</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens</item>
         <item attribuut="Vindplaats">Kamervragen met antwoord 1997-1998, nr. 1686, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Cornielje</persoon>
         </item>
         <item attribuut="Datum_reaktie">1998-08-25</item>
         <item attribuut="Datum_indiening">1998-06-05</item>
         <item attribuut="Document-id">KVR7693</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3465" allpagenumbers="3465 3466" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7693" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1686" onderwerp="" indiendatum="1998-06-5">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Cornielje</vrager>
         <vraagt-aan/>
      </vraagdata>
      <antwoorddata antwoorddatum="1998-08-25">
         <antwoorder functie="minister" ministerie="Defensie">De Grave</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Op welke wijze bezint de regering zich op de vraag hoe Nederland zich v.w.b. de bescherming van het eigen grondgebied moet voorbereiden op een evt. dreiging van bacteriologische en chemische wapens? <voetnoot nummer="1"/>
      </vraag>
      <vraag nummer="2">Welke kennis (aantal formatieplaatsen) op het gebied van bacteriologische en chemische strijdmiddelen is op het ministerie van Binnenlandse Zaken aanwezig? </vraag>
      <vraag nummer="3">Op welke wijze wordt bezien of de kennis en kunde over biologische en chemische strijdmiddelen bij de brandweer kan worden verbeterd? Kan de Kamer hierover worden geïnformeerd? </vraag>
      <vraag nummer="4">Waarom beperkt de opstelling van de regering zich tot informatieverzameling en analyse door de BVD en MID en worden de beschikbare speciale eenheden (bijstandsteams mariniers, KMar, commando’s) niet operationeel voorbereid om in geval van een aanslag met bacteriologische en/of chemische wapens te worden ingezet? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="1997-1998" documentnummer="1217">Aanhangsel Handelingen, vergaderjaar 1997–1998, nr. 1217.</noot>
      </noten>
   </vragen>
   <antwoorden aantal="3">
      <antwoord nummer="1 en 4">Zoals in antwoorden op eerdere vragen over hetzelfde onderwerp is uiteengezet, wordt de concrete dreiging van terroristische aanslagen met chemische of biologische wapens op Nederlands grondgebied thans niet groot geacht. De mogelijkheid is echter reëel, en het aantal groeperingen en individuen dat in staat is dergelijke aanslagen uit te voeren zal toenemen naarmate de proliferatie van technologieën en deskundigheid voortschrijdt. De regering volgt deze ontwikkeling op de voet en beziet thans of, en zo ja welke, maatregelen geboden zijn. Wat de dreiging van chemische en biologische wapens in handen van terroristen betreft, moeten de inspanningen in de eerste plaats zijn gericht op het voorkómen van aanslagen. Het werk van de veiligheids- en inlichtingendiensten, het verzamelen en analyseren van informatie, is hiervoor van essentieel belang. In het geval dat er aanwijzingen zijn dat er een terroristische aanslag in ons land op handen is, staan bijzondere bijstandseenheden van de politie en speciale eenheden van Defensie ter beschikking om zo nodig een preventieve actie uit te voeren, gericht op het verijdelen van de aanslag en het tijdig onschadelijk maken van de terroristen. De eenheden zullen zich in zo’n geval toereikend beschermen tegen giftige stoffen waarmee ze in aanraking zouden kunnen komen. In het geval van een aanslag met biologische of chemische middelen hebben het indammen van de verspreiding van giftige stoffen en de behandeling van slachtoffers prioriteit. Er bestaan nog geen toereikende middelen voor de detectie van biologische wapens, de bescherming van de bevolking en de behandeling van slachtoffers. Een intensivering van het onderzoek op deze gebieden, onder meer bij TNO, is dan ook nodig. De krijgsmacht beschikt wel over nbc-uitrustingen voor militairen die in een besmette omgeving moeten opereren en kan in voorkomend geval dus bijstand verlenen. Zoals in antwoord op eerdere vragen over hetzelfde onderwerp is meegedeeld, is de brandweer thans in beperkte mate voorbereid op aanslagen met chemische strijdmiddelen. De brandweer en de extramurale geneeskundige hulpverlening zijn niet voorbereid op aanslagen met biologische strijdmiddelen. De minister van Binnenlandse Zaken beziet, in overleg met de minister van Volksgezondheid, Welzijn en Sport, hoe deze situatie kan worden verbeterd. Het directoraat-generaal voor Openbare Orde en Veiligheid (DGOOV) stelt een plan op om de bestrijding van incidenten met chemische strijdmiddelen, en de voorbereiding hierop, te verbeteren. Het DGOOV richt zich echter vooral op de voortgang van de projecten «Versterking Brandweer» en «Versterking Geneeskundige Hulpverlening bij Ongevallen en Rampen», en de verbetering van de voorbereiding op de rampenbestrijding in het algemeen. De minister van Volksgezondheid, Welzijn en Sport inventariseert thans welke maatregelen andere landen, al dan niet in internationaal verband, al hebben genomen. Op basis van de bevindingen zal een plan van aanpak worden opgesteld; zo nodig zal advies aan de Gezondheidsraad worden gevraagd. Ook kan gebruik worden gemaakt van de kennis die het Nationaal Vergiftigingen Informatie Centrum (NVIC) heeft van de gevolgen van chemische strijdmiddelen. Het NVIC, onderdeel van het Rijksinstituut voor Volksgezondheid en Milieu (RIVM), zal een bijdrage leveren aan het congres van de «European Association of Poisons Centres and Clinical Toxicologists» (EAPCCT), dat in 1999 is gewijd aan terroristische aanslagen met chemische strijdmiddelen. </antwoord>
      <antwoord nummer="2">Bij het DGOOV is 0,8 formatieplaats beschikbaar voor de voorbereiding van de ongevalsbestrijding gevaarlijke stoffen, waaronder de bestrijding van incidenten met chemische strijdmiddelen. Dit is kwantitatief en kwalitatief voldoende omdat de operationele inzet van de brandweer en de advisering van de decentrale overheden niet meer tot de taken van het DGOOV behoren. In het geval van een (dreigende) calamiteit vervult het Nationaal Coördinatiecentrum (NCC), dat onderdeel is van het DGOOV, onder meer coördinerende taken op het gebied van bijstandsverlening en informatievoorziening. De capaciteit bij het DGOOV wordt ook gebruikt voor de projecten die in het antwoord op de vragen 1 en 4 zijn genoemd. </antwoord>
      <antwoord nummer="3">Het plan om de bestrijding van incidenten met chemische strijdmiddelen, en de voorbereiding hierop, te verbeteren, moet ertoe leiden dat in het land steeds voldoende deskundigheid paraat is om de risico’s van gemelde dreigingen of aanslagen te beoordelen en de eerste veiligheidsmaatregelen te treffen. Hiervoor wordt aangesloten bij de deskundigheid van de regionale brandweer op het gebied van gevaarlijke stoffen. De minister van Binnenlandse Zaken heeft al besloten de verouderde gasdetectiesets te vervangen door moderne. In de meerjarenbegroting zijn middelen gereserveerd voor de benodigde investeringen. De toedeling van de nieuwe apparatuur is nog niet vastgesteld. Voorshands wordt gedacht aan een beperkt aantal regio’s, zodra die organisatorisch en anderszins voldoende zijn versterkt in overeenstemming met het project «Versterking Brandweer». De Kamer zal worden geïnformeerd over relevante ontwikkelingen inzake de voorbereiding van de brandweer en van de extramurale geneeskundige hulpverlening op de inzet van biologische en chemische strijdmiddelen. </antwoord>
      <noten afkomstig="antwoord"/>
   </antwoorden>
</kvr>
