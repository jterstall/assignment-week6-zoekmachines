<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschap, de heer Rutte, over de slechte financiële positie van de Universiteit van Amsterdam. (Ingezonden 23 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22442
</item>
         <item attribuut="Inhoud">Aanvullende vragen, op eerder gestelde vragen van het lid Vendrik, ingezonden 18 februari 2005, over de kwaliteit van de rechtenopleiding.</item>
         <item attribuut="Rubriek">Hoger onderwijs (Bekostiging hoger onderwijs) Hoger onderwijs (Kwaliteit van het hoger onderwijs) Hoger onderwijs (Universiteiten en hogescholen)</item>
         <item attribuut="Trefwoorden">Bekostiging wetenschappelijk onderwijs Kwaliteit van het wetenschappelijk onderwijs Universiteiten</item>
         <item attribuut="Vindplaats">Kamervragen met antwoord 2004-2005, nr. 1122, Tweede Kamer</item>
         <item attribuut="Vraagnr_bij_indiening">2040509180</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-03-08</item>
         <item attribuut="Datum_indiening">2005-02-23</item>
         <item attribuut="Document-id">KVR22442</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2377" allpagenumbers="2377 2378" vetnummer="2040509180" code="0405tkkvr1122" lopendefooter="Tweede Kamer, vergaderjaar 2004–2005, Aanhangsel" filenaam="KVR22442" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1122" onderwerp="" indiendatum="2005-02-23">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2005-03-8">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Klopt het dat rechtenopleiding van de UvAnog deze zomer is geaccrediteerd? Zo ja, wat zijn de specifieke criteria van de visiterende en beoordelende instanties (VBI) geweest met betrekking tot de student docent ratio in lijn met het accreditatiekader van het Nederlands Vlaams Accreditatieorgaan (NVAO) (AD 2.3)? </vraag>
      <vraag nummer="2">Welke waarborg hebben studenten dat na accreditatie de kwaliteit van het personeel of de ratio niet in negatieve zin wijzigt? </vraag>
      <vraag nummer="3">Welke rechten hebben studenten ten aanzien van verbruikte leerrechten in uw toekomstvisie op het hoger onderwijs, wanneer zij studievertraging oplopen buiten hun schuld, bijvoorbeeld door het niet kunnen volgen van werkcolleges? Deelt u de mening, dat het noodzakelijk is dat een onafhankelijke geschillencommissie zal oordelen over conflicten tussen studenten en een instelling? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Vendrik (GroenLinks), ingezonden 18 februari 2005, (vraagnummer 2040508850). </toelichting>
   <antwoorden aantal="3">
      <antwoord nummer="1">Neen, de rechtenopleidingen van de Universiteit van Amsterdam zijn afgelopen zomer niet geaccrediteerd, maar gevisiteerd. Het visitatierapport «Rechtsgeleerdheid» dat in juli 2004 is verschenen doet verslag van een visitatie die door de VSNU is ingezet en waarvan het rapport onder auspiciën van de QANU is uitgebracht. Op dit moment zijn de rechtenopleidingen van de Universiteit van Amsterdam nog van rechtswege geaccrediteerd. De NVAO heeft de taak van de Inspectie van het Onderwijs overgenomen om op basis van de nog door de VSNU en HBO-raad ingezette visitaties een «meta-evaluatie» te verrichten. In deze meta-evaluatie wordt getoetst of de visitaties op zorgvuldige wijze zijn uitgevoerd. Naar het oordeel van de NVAO is de visitatie Rechtsgeleerdheid zorgvuldig uitgevoerd. Over de student docent ratio zijn in het visitatierapport kritische opmerkingen gemaakt en is zorg uitgesproken, maar dit leidt niet tot een onvoldoende eindoordeel: bij de 12 aspecten in het eindoordeel staat 3 maal «goed», 7 maal «voldoende», 1 maal «matig» (voor faciliteiten en voorzieningen) en 1 maal «onvoldoende» (voor doorstroom en rendement). Bij de toekomstige accreditatie van rechtenopleidingen is door de NVAO de eis gesteld dat er voldoende personeel ingezet wordt om de opleiding met de gewenste kwaliteit te verzorgen. In het accreditatiekader vergt de «kwantiteit van het personeel» een aparte beoordeling. </antwoord>
      <antwoord nummer="2">De accreditatie voor een opleiding heeft een geldigheid van 6 jaar; in die periode is er geen tussentijdse beoordeling. Als de kwaliteit zich in negatieve zin wijzigt kunnen studenten de interne klachtenprocedure binnen hun instelling volgen, of een klacht indienen bij de inspectie van het hoger onderwijs. </antwoord>
      <antwoord nummer="3">In de beleidsbrief financiering in het hoger onderwijs van 29 oktober 2004 is het voorstel gedaan om studenten een aantal leerrechten te verschaffen om hen in de gelegenheid te stellen een bachelor en/of masteropleiding te kunnen volgen. Wanneer bij het benutten van deze rechten blijkt dat de instelling een onstudeerbaar programma heeft, dan is in de WHW voorzien in financiële ondersteuning van studenten via het zgn. afstudeerfonds om recht te doen aan de opgelopen studievertraging. In de WHW is voorzien in een onafhankelijke beroepsinstantie in de vorm van het College van Beroep voor het hoger onderwijs in het geval een student een dergelijk besluit van de instelling niet deelt. In de wetgevingsnotitie «Naar een nieuwe wet op het hoger onderwijs en onderzoek» is op de versterking van de rechtspositie en rechtsbescherming van de student ingegaan. In de notitie is aangegeven dat voor de vormgeving van een nieuwe rechtsgang advies gevraagd zal worden aan de Raad voor de Rechtspraak. </antwoord>
      <noten afkomstig="antwoord"/>
   </antwoorden>
</kvr>
