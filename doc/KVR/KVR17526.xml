<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de staatssecretaris van Volksgezondheid, Welzijn en Sport over hulpverlening voor mishandelde allochtone meisjes. (Ingezonden 12 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17526
</item>
         <item attribuut="Inhoud">Vragen over berichten over de 'explosief' gegroeide vraag naar hulpverlening van (mishandelde) allochtone meisjes.</item>
         <item attribuut="Rubriek">Criminaliteit en openbare orde (Slachtofferhulp) Welzijn (Minderheden) Welzijn (Vrouwen)</item>
         <item attribuut="Trefwoorden">Jeugdhulpverlening Minderheden Mishandeling Vrouwen</item>
         <item attribuut="Vindplaats">Kamervragen met antwoord 2002-2003, nr. 1064, Tweede Kamer</item>
         <item attribuut="Vraagnr_bij_indiening">2020307170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2003-04-03</item>
         <item attribuut="Datum_indiening">2003-02-12</item>
         <item attribuut="Document-id">KVR17526</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2221" allpagenumbers="2221 2222" vetnummer="2020307170" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17526" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1064" onderwerp="" indiendatum="2003-02-12">
         <vrager partij="GroenLinks" oorsprong="parlement">Tonkens</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="3 april 2003), zie ook Aanhangsel Handelingen nr. 872, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de ministers van Justitie en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het gebrek aan hulpverlening voor mishandelde allochtone meisjes? <voetnoot nummer="1"/>
      </vraag>
      <vraag nummer="2">Kunt u bevestigen dat de vraag naar hulpverlening van allochtone meisjes recentelijk explosief is gegroeid? </vraag>
      <vraag nummer="3">Kunt u bevestigen dat er een groot gebrek aan opvangplaatsen is voor deze meisjes? </vraag>
      <vraag nummer="4">Kunt u bevestigen dat er ook nauwelijks andere vormen van hulpverlening voor deze meisjes zijn, en dat de Bureaus Jeugdzorg hierin dus ernstig tekort schieten? </vraag>
      <vraag nummer="5">Wat moet er naar uw mening gebeuren om aan het gebrek aan opvang en hulpverlening een eind te maken? Wat gaat u hieraan doen? </vraag>
      <vraag nummer="6">Wat moet er naar uw mening gebeuren om mishandeling van deze meisjes te bestrijden en te voorkomen? Wat gaat u hieraan doen? </vraag>
      <vraag nummer="7">In hoeverre steunt u het idee om een speciale subsidieregeling voor hulp en preventie van mishandeling van allochtone meisjes in het leven te roepen? </vraag>
      <noten afkomstig="vraag">
         <noot nummer="1" datum="2003-02-11" bron="Nova">Nova, 11 februari 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Advies- en Meldpunten Kindermishandeling en de bureaus jeugdzorg zijn primair verantwoordelijk voor het bieden van hulpverlening aan deze minderjarige allochtone meisjes. Bij deze instanties blijkt zich recent een lichte stijging van de vraag naar hulpverlening door allochtone jongeren voor te doen. Deze stijging is niet explosief te noemen. Dit blijkt evenmin uit de registratie binnen de totale jeugdhulpverlening (Trendrapport 1995–2001 van de Stichting Jeugd Voorzieningen, 2002). Wel is in deze registratie ook een stijgende trend van het gebruik van jeugdhulpverlening door allochtone jongeren zichtbaar. Daarnaast wordt in de vrouwenopvang jaarlijks een beperkt aantal minderjarige meisjes opgenomen. Voor zover er gegevens beschikbaar zijn is hierin geen groei te constateren. Ik acht het echter wel aannemelijk dat, mede vanwege het stijgend aantal allochtonen in Nederland, ook de vraag naar hulpverlening door allochtone meisjes in de toekomst zal toenemen. </antwoord>
      <antwoord nummer="3">Als er bij minderjarige meisjes sprake is van opvang in combinatie met hulpverlening of als er een beslissing van de rechter voor uithuisplaatsing is, komt de jeugdzorg in beeld. Omdat er wachtlijsten zijn binnen de jeugdzorg, met name de wachtlijsten voor pleeggezinnen en residentiële instellingen zijn sterk gestegen (zie Rapportage voortgang aanpak wachtlijsten jeugdzorg, kamerstuk 28 606, nr. 6), is het bieden van de benodigde hulp en opvang op korte termijn niet altijd mogelijk. Hetzelfde geldt voor de vrouwenopvang. Ik beschik echter niet over gegevens waaruit blijkt dat er specifiek een groot gebrek aan opvangplaatsen is voor allochtone meisjes. </antwoord>
      <antwoord nummer="4">Het bureau jeugdzorg fungeert als toegang tot de geïndiceerde jeugdzorg. Het heeft daartoe de algemene taak om te beoordelen of, en zo ja, welke zorg een cliënt nodig heeft. Na deze beoordeling zal het bureau jeugdzorg of wel een indicatiebesluit voor het aanbod van jeugdzorg afgeven, waaronder opname in een pleeggezin danwel residentiële instelling, of het wijst door naar bijvoorbeeld een algemene voorliggende voorziening als het maatschappelijk werk. Bij wijze van uitzondering voert het bureau jeugdzorg zelf kortdurende ambulante zorg uit. Dit is het geval als volstaan kan worden met enige adviezen en wat begeleiding, zodat onnodige doorverwijzing voorkomen wordt. Ik kan dus niet bevestigen dat de bureaus jeugdzorg ernstig tekort schieten aangezien hulpverlening geen hoofdtaak is van de bureaus. Bovendien ben ik van mening dat er wel andere vormen van hulpverlening aanwezig zijn, onder meer vanuit het Algemeen Maatschappelijk Werk. </antwoord>
      <antwoord nummer="5">In de Rapportage voortgang aanpak wachtlijsten doet de Taskforce wachtlijsten jeugdzorg een aantal aanbevelingen. De Taskforce constateert onder meer dat gezien de demografische ontwikkelingen, zowel met betrekking tot de stijging van het totale aantal jongeren als de stijging van het aantal jongeren met verhoogd risico (allochtone jongeren en jongeren uit éénoudergezinnen), structureel 25 miljoen euro extra nodig is om de wachtlijsten in de jeugdzorg terug te dringen. In de bij de rapportage gevoegde brief heb ik aangegeven dat ik het volgende kabinet aanraad de aanbevelingen van de Taskforce mee te nemen in de door het kabinet uit te zetten beleidslijnen. Daarnaast gaan de bureaus jeugdzorg (de MO-Groep) en de vrouwenopvangorganisaties (de Federatie Opvang) gezamenlijk bespreken hoe mishandelde allochtone meisjes het beste kunnen worden geholpen. Hierbij wordt onder meer aandacht besteed aan goede initiatieven voor deze meisjes in het land. De uitzending van NOVA had betrekking op de problematiek in Utrecht. Inmiddels zijn tussen het bureau jeugdzorg in Utrecht en de vrouwenopvang Utrecht afspraken gemaakt om gezamenlijk te bezien om welke hulpvragen het gaat. Ook zal de provincie Utrecht, verantwoordelijk voor de financiering van de jeugdhulpverlening, het signaal van een mogelijk toegenomen hulpvraag onder allochtone mishandelde meisjes in haar overleg met de stad Utrecht, verantwoordelijk voor de financiering van de vrouwenopvang, aan de orde stellen. Ik zal verzoeken de bevindingen en oplossingen die in deze overleggen gevonden worden, ten dienste van andere regio’s en gemeenten te verspreiden. </antwoord>
      <antwoord nummer="6">Op 25 november 2002 heeft de minister van Justitie u het onderzoeksrapport Huiselijk geweld onder Surinamers, Antillianen en Arubanen, Marokkanen en Turken in Nederland (Intomart, Hilversum 2002) toegestuurd (briefnr. 5197877/02/DJC). De ministers van Justitie en voor Vreemdelingenzaken en Integratie hebben dit onderzoek voorgelegd aan een aantal allochtonenorganisaties en allochtone experts om na te gaan welke suggesties zij kunnen aandragen om in allochtone kring het thema huiselijk geweld bespreekbaar te maken, te bestrijden en te voorkomen. Dit overleg is nog gaande en zou mogelijk kunnen leiden tot een aanvulling op de reeds voorgenomen maatregelen die in de kabinetsnota «Privé Geweld – Publieke Zaak» zijn geformuleerd. </antwoord>
      <antwoord nummer="7">Nu door het onderzoek naar huiselijk geweld in allochtone kring, dat hierboven in antwoord 6 aan de orde kwam, is vast komen te staan dat huiselijk geweld zich onder zowel autochtonen als allochtonen voordoet, ligt een specifieke subsidieregeling voor hulp en preventie van mishandeling van allochtone meisjes niet in de rede. De ministers van Justitie en voor Vreemdelingenzaken en Integratie noch ik zijn voornemens een dergelijke specifieke subsidieregeling in het leven te roepen. </antwoord>
      <noten afkomstig="antwoord"/>
   </antwoorden>
</kvr>
