<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid, dhr. Hoogervorst, over een rapport van de ILO over de privatisering van de Ziektewet. (Ingezonden 12 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9462
</item>
         <item attribuut="Inhoud">Vragen over een geheimgehouden rapport van het Comité van Deskundigen van de ILO uit 1997 waaruit blijkt dat de privatisering van de Ziektewet in strijd is met de Europese Code.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Privatisering Ziektewet</item>
         <item attribuut="Vindplaats">Kamervragen met antwoord 1998-1999, nr. 1461, Tweede Kamer</item>
         <item attribuut="Vraagnr_bij_indiening">2989912850</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-05-31</item>
         <item attribuut="Datum_indiening">1999-05-12</item>
         <item attribuut="Document-id">KVR9462</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2911" allpagenumbers="2911 2912" vetnummer="2989912850" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9462" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1461" onderwerp="" indiendatum="1999-05-12">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-05-31">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is de regering in het bezit van een rapport van de ILO uit 1997 waaruit blijkt dat de privatisering van de Ziektewet in strijd is met de Europese Code? <voetnoot nummer="1"/>
      </vraag>
      <vraag nummer="2">Waarom heeft de regering dit rapport tot nu toe geheim gehouden? Bent u bereid dit rapport per omgaande aan de Kamer toe te sturen? Zo neen, waarom niet? </vraag>
      <vraag nummer="3">Wat is uw mening over de argumenten die de deskundigen van de ILO aanvoeren tegen de privatisering van de Ziektewet, zoals het risico van selectie, ontoereikende middelen voor de werknemer bij stopzetting van de doorbetaling van het loon, en de breuk met de collectieve financiering waarvan de zwakste de dupe zal worden? </vraag>
      <vraag nummer="4">Geven deze bezwaren van de ILO de regering aanleiding terug te komen op de privatisering van de Ziektewet? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-05-3" bron="Haagsche Courant">Haagsche Courant, 3 mei 1999</noot>
      </noten>
   </vragen>
   <antwoorden aantal="3">
      <antwoord nummer="1">De regering is in het bezit van een rapport van het Comité van Deskundigen van de ILO uit 1997, dat is opgesteld in het kader van de toezichtprocedure van de Europese Code inzake Sociale Zekerheid (een verdrag van de Raad van Europa). In dit rapport worden diverse vragen gesteld, onder meer, ten aanzien van de privatisering van de Ziektewet. In het rapport wordt niet uitgesproken dat de privatisering van de Ziektewet in strijd is met de Europese Code inzake Sociale Zekerheid. </antwoord>
      <antwoord nummer="2">Het rapport van het Comité van Deskundigen van de ILO maakt deel uit van een uitgebreide en langdurige toezichtprocedure, die in de Europese Code inzake Sociale Zekerheid is neergelegd. De procedure start met een periodiek landenrapport over de implementatie in Nederland van de Code. Dit rapport wordt opgesteld door mijn departement (in samenwerking met het Ministerie van VWS). In september 1997 is een landenrapport opgesteld voor de periode 1 juli 1996 tot en met 30 juni 1997. In dit rapport is informatie verschaft over de wet- en regelgeving waarmee toepassing wordt gegeven aan de verplichtingen van o.a. deel III (ziekengeld) van de Code. Het rapport is ingediend bij de Secretaris-Generaal van de Raad van Europa. Vervolgens is op grond van artikel 74, vierde lid, van de Code het Comité van Deskundigen van de ILO geraadpleegd. Dit Deskundigencomité beoordeelt het landenrapport en doet zijn bevindingen – in de vorm van een rapport met daarin concept-resoluties ten aanzien van alle verdragsstaten – toekomen aan de Secretaris-Generaal van de Raad van Europa. In de onderhavige toezichtprocedure is het rapport van het Deskundigencomité totstandgekomen in zijn 68ste zitting van november–december 1997. De volgende stap in de toezichtprocedure is bespreking van het landenrapport en de bevindingen van de ILO-Deskundigen in het zgn. Committee of Experts on Standard-Setting Instruments, een ambtelijk comité van deskundigen van de lidstaten van de Raad van Europa. Dit comité brengt desgewenst wijzigingen in de door het Deskundigencomité van de ILO opgestelde concept-resoluties aan. Met betrekking tot de onderhavige toezichtprocedure heeft het ambtelijke comité van deskundigen op 29 mei 1998 een rapport met daarin zijn bevindingen vastgesteld. De slotfase van de toezichtprocedure is de bespreking van het voorgaande in het Comité van Ministers van de Raad van Europa. Het oordeel van het Comité van Ministers is uiteindelijk maatgevend voor de vraag of sprake is van strijdigheid met de Code of niet. Het Comité van Ministers neemt een beslissing met daaraan gehecht resoluties ten aanzien van de afzonderlijke verdragsstaten, waarin aanbevelingen kunnen worden opgenomen. In de onderhavige toezichtprocedure heeft het Comité van Ministers nog geen resolutie ten aanzien van de toepassing van de Code in Nederland aangenomen. Een datum waarop deze resolutie zal worden aangenomen is nog niet bekend. Het vorenstaande brengt met zich mee dat het rapport van het Comité van Deskundigen van de ILO de tweede stap is in een proces van vier fasen op weg naar uiteindelijke oordeelsvorming door het Comité van Ministers. Van een definitief oordeel over eventuele strijdigheid van socialezekerheidswetgeving in Nederland met de Code is nog geen sprake. Binnen het kader van de Raad van Europa geldt een openbaarheidsregiem, op grond waarvan documenten van organen die toezicht houden op de naleving van verdragsverplichtingen die nog niet hebben geleid tot een definitieve beslissing van het Comité van Ministers, niet openbaar mogen worden gemaakt. Daarvan is in het geval van het bewuste rapport van het ILO-Deskundigencomité sprake. Het Comité van Ministers heeft – ondanks pogingen van de Nederlandse regering om de besluitvorming te bespoedigen – ten aanzien van de toepassing van de Code nog geen definitieve beslissing genomen. Ook nu nog worden inspanningen gedaan om een besluit van het Comité van Ministers te bespoedigen. Dit neemt overigens niet weg dat ik bij de Raad van Europa heb verzocht om toestemming aan de Nederlandse regering om – gezien de wensen terzake van de Nederlandse vakbeweging en gezien de politieke discussie – het rapport nu reeds te mogen vrijgeven. Tot op heden heb ik nu reeds nog geen beslissing op dit verzoek ontvangen. Op grond van het vorenstaande is het rapport van het Comité van Deskundigen van de ILO thans nog vertrouwelijk en kan het nog niet openbaar gemaakt worden. Om dezelfde reden is het voor de regering thans niet mogelijk om het rapport per omgaande aan de Kamer toe te sturen. Dit rapport zal tezamen met de definitieve resolutie van het Comité van Ministers aan de Tweede Kamer worden toegezonden, zodra deze resolutie is vastgesteld. Zoals ik hiervoor reeds heb aangeduid, is het oordeel van het Comité van Ministers uiteindelijk maatgevend voor de vraag of sprake is van strijdigheid met de Code of niet. </antwoord>
      <antwoord nummer="3 en 4">Voor een inhoudelijke reactie wil ik verwijzen naar het antwoord op vraag 4 van het lid Rosenmöller (GroenLinks) over de privatisering van de Ziektewet in relatie tot het ESH (Aanhangsel Handelingen nr. 1509, Vergaderjaar 1998–1999) en het antwoord op vraag 3 van het lid De Wit (SP) over hetzelfde onderwerp (Aanhangsel Handelingen nr. 1510, Vergaderjaar 1998–1999). Deze antwoorden hebben, zoals was gevraagd, tevens betrekking op het onderhavige ILO-rapport. In de bevindingen van de ILO zie ik, op grond van de vorig jaar reeds genoemde argumenten, geen aanleiding om terug te komen op de privatisering van de Ziektewet. </antwoord>
      <noten afkomstig="antwoord"/>
   </antwoorden>
</kvr>
