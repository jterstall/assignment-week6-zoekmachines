<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de postcodeproblematiek in Moerdijk. (Ingezonden 17 november 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21785
</item>
         <item attribuut="Inhoud">Vragen naar aanleiding van de brief van de heer Rubbens over het feit dat in de Moerdijkse kern Noordhoek na de gemeentelijke herindeling twee verschillende postcodes gehanteerd worden. De bijlage met de brief is niet elektronisch beschikbaar</item>
         <item attribuut="Rubriek">Communicatie, media en informatievoorziening (Post)</item>
         <item attribuut="Trefwoorden">Posterijen</item>
         <item attribuut="Vindplaats">Kamervragen met antwoord 2004-2005, nr. 537, Tweede Kamer</item>
         <item attribuut="Vraagnr_bij_indiening">2040503460</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-12-06</item>
         <item attribuut="Datum_indiening">2004-11-17</item>
         <item attribuut="Document-id">KVR21785</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1127" allpagenumbers="1127 1128" vetnummer="2040503460" code="0405tkkvr537" lopendefooter="Tweede Kamer, vergaderjaar 2004–2005, Aanhangsel" filenaam="KVR21785" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="537" onderwerp="" indiendatum="17november 2004">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-12-6">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de postcodeproblematiek in Moerdijk? <voetnoot nummer="1"/>
      </vraag>
      <vraag nummer="2">Kunt u verklaren waarom, na de herindeling, in de kern Noordhoek nog steeds sprake is van twee verschillende postcodes? </vraag>
      <vraag nummer="3">Deelt u de mening dat dit hinderlijk kan zijn voor besteldiensten, postorderbedrijven, de zorgtaxi en andere hulpverleningsdiensten? </vraag>
      <vraag nummer="4">Waarom brengt TPG Post een bedrag in rekening voor het aanpassen van de postcode, ook als aanpassing na een herindeling zeer voor de hand ligt? Hoe hoog is dit bedrag? </vraag>
      <vraag nummer="5">Kunt u uitsluiten dat dit probleem zich ook elders in Nederland voordoet? Zo neen, waarom niet? Zo ja, welke conclusie verbindt u daaraan? </vraag>
      <vraag nummer="6">Deelt u de mening dat TPG Post op het punt van het toekennen van postcodes een monopoliepositie heeft? Hoe is hier het publieke belang gewaarborgd? </vraag>
      <vraag nummer="7">Deelt u de mening dat indien sprake is geweest van een herindeling, een noodzakelijke aanpassing van de postcodes door TPG Post uitgevoerd zou moeten worden zonder dat daar kosten voor in rekening worden gebracht? Zo neen, waarom niet? Zo ja, hoe gaat u dat bevorderen? </vraag>
      <noten afkomstig="vraag">
         <noot nummer="1" datum="2004-11-8" bron="Brief van dhr. H. Rubbens">Brief van dhr. H. Rubbens, 8 november 2004, zie bijlage</noot>
      </noten>
   </vragen>
   <antwoorden aantal="7">
      <antwoord nummer="1">Naar aanleiding van uw vragen heb ik mij op de hoogte gesteld van de situatie in Moerdijk. </antwoord>
      <antwoord nummer="2">In 1977 is het postcodesysteem door het toenmalige Staatsbedrijf der PTT ingevoerd. In overleg met het Ministerie van Binnenlandse Zaken en de Vereniging van Nederlandse Gemeenten (VNG) is er voor gekozen om woonplaatsen als basis te hanteren voor de postcode. Alleen aan door de gemeenten benoemde woonplaatsnamen zijn postcodereeksen toegekend. De gemeenten hebben het buurtschap Noordhoek indertijd niet als woonplaats benoemd. Tot op heden maakt Noordhoek in de postcodesystematiek deel uit van de toegewezen woonplaatsnamen Standdaarbuiten en Klundert. In het kader van een gemeentelijke herindeling behoren beide woonplaatsen, tezamen met nog enkele andere woonplaatsen, inmiddels tot de gemeente Moerdijk. Dit heeft geen wijziging in de postcodes met zich meegebracht, omdat de betreffende gemeente geen formeel verzoek aan TPG Post heeft gedaan Noordhoek alsnog als woonplaats in de postcode op te nemen. </antwoord>
      <antwoord nummer="3">Als de officiële adresgegevens, oftewel de bestaande woonplaatsnamen Standdaarbuiten of Klundert, door bedrijven en instellingen worden gebruikt, doet dit probleem zich niet voor. </antwoord>
      <antwoord nummer="4">TPG Post is verantwoordelijk voor het instandhouden van de postcode. In 1991 is door TPG Post hierover een convenant met VNG gesloten. TPG Post en VNG vonden het van belang terughoudend om te gaan met het doorvoeren van wijzigingen in woonplaatsbenamingen en woonplaatsgrenzen, zodat de continuïteit van het systeem wordt gewaarborgd. In het convenant is geregeld wanneer mutaties van officiële woonplaatsnamen en woonplaatsgrenzen kosteloos door TPG Post worden doorgevoerd. Zo brengt TPG Post bij veranderingen van officiële woonplaatsnamen of woonplaatsgrenzen en de noodzakelijke aanpassing van de postcode ten gevolge van een gemeentelijke herindeling geen kosten in rekening als een officiële woonplaats wordt opgesplitst tussen twee of meer gemeenten. In dit specifieke geval is hiervan geen sprake. De gemeentelijke herindeling betrof geen opsplitsing van een woonplaats en liet onverlet dat Noordhoek sinds 1977 bij TPG Post niet als woonplaats is betiteld. Wanneer een verzoek, als dat van Noordhoek, niet onder de afspraken in het convenant valt, rekent TPG Post de kosten door. Dit kan oplopen tot een behoorlijk bedrag, afhankelijk van het aantal adressen dat het betreft. </antwoord>
      <antwoord nummer="5">Nee, ik kan niet uitsluiten dat het probleem zich ook elders in Nederland voordoet. De toekenning en aanpassing van postcodes is een aangelegenheid van TPG Post in samenwerking met gemeenten. Het verzoek om een niet-officiële plaatsaanduiding officieel te maken en te voorzien van een eigen postcode komt weinig voor. De kwestie rond buurtschap Noordhoek is een incidenteel geval, waarin TPG Post volgens de afspraken handelt. </antwoord>
      <antwoord nummer="6">Het is juist dat TPG Post het enige bedrijf in Nederland is dat postcodes toekent en verzorgt. Daarin verschilt Nederland niet van andere Europese landen, waar de nationale postbedrijven die de universele dienst verzorgen de postcode beheren. De toekenning van de postcode gebeurt in samenwerking met gemeenten. In de jaren zeventig heeft het toenmalige Staatsbedrijf der PTT het postcodesysteem ontwikkeld ten behoeve van een doelmatig en efficiënt postverkeer, in het bijzonder door optimalisering van het sorteerproces en de bestelling. De postcode heeft in de loop der jaren een andere en bredere functie gekregen dan alleen de postsortering, waardoor de postcode een publieke functie heeft gekregen. Het publiek belang bij het postcodesysteem draait om de toegankelijkheid en beschikbaarheid van de postcode voor publieke en private partijen. TPG Post voldoet hieraan. De toegang tot de postcode is voor alle publieke en private partijen onder gelijke en redelijke voorwaarden mogelijk. Individuele postcodes horend bij Nederlandse adressen zijn gratis te verkrijgen via de klantenservice of de website van TPG Post (www.tpgpost.nl) en de telefoongids. Postcodebestanden worden tegen betaling geleverd via TPG Post-dochter Cendris. Op de toegang tot de postcode zijn de algemeen geldende mededingingsregels van de Mededingingswet van toepassing. De Nederlandse Mededingingsautoriteit (NMa) ziet toe op de naleving. In het kader van de nieuwe postwet zal gekeken worden of voor het waarborgen van het publiek belang aanvullende regelgeving nodig is. </antwoord>
      <antwoord nummer="7">Zoals ik u heb toegelicht in het antwoord op vraag 4, zijn door TPG Post en VNG afspraken gemaakt onder welke omstandigheden de aanpassing van postcodes door TPG Post kosteloos wordt uitgevoerd. Deze afspraken gelden ook voor bepaalde vormen van gemeentelijke herindeling. De kwestie Noordhoek valt niet onder deze criteria en TPG Post brengt in dit specifieke geval conform de genoemde afspraken derhalve kosten in rekening. </antwoord>
      <noten afkomstig="antwoord"/>
   </antwoorden>
</kvr>
