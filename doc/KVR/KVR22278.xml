<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de uitzetting van een Chinese man naar Koeweit. (Ingezonden 28 januari 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22278
</item>
         <item attribuut="Inhoud">Vragen over de asielprocedure van de uit China afkomstige heer X, die via Koeweit uit Irak is gevlucht (IND nr. 0412.28.0286).</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">China Koeweit Vluchtelingen</item>
         <item attribuut="Vindplaats">Kamervragen met antwoord 2004-2005, nr. 968, Tweede Kamer</item>
         <item attribuut="Vraagnr_bij_indiening">2040507170</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-02-22</item>
         <item attribuut="Datum_indiening">2005-01-28</item>
         <item attribuut="Document-id">KVR22278</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2055" allpagenumbers="2055 2056" vetnummer="2040507170" code="0405tkkvr968" lopendefooter="Tweede Kamer, vergaderjaar 2004–2005, Aanhangsel" filenaam="KVR22278" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="968" onderwerp="" indiendatum="2005-01-28">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-02-22">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de asielprocedure van de uit China afkomstige heer X.? <voetnoot nummer="1"/>Klopt het dat meneer X. één deze dagen wordt uitgezet naar Koeweit? Zo ja, kunt u aangeven wat de beweegredenen zijn om meneer X. uit te zetten naar Koeweit? Klopt het dat de enige reden om de heer X. uit te zetten naar Koeweit is gelegen in het feit dat hij via Koeweit uit Irak is gevlucht? Is dit een doorbreking van het beginsel dat uit te zetten personen terug dienen te keren naar hun land van herkomst of het land van eerder bestendig verblijf? Zo neen, waarom niet? Wordt de heer X. uitgezet naar Koeweit krachtens de vervoerdersaansprakelijkheid? Zo ja, bestaat er dan wel een garantie dat hij in Koeweit geaccepteerd wordt? </vraag>
      <vraag nummer="2">Kunt u aangeven of de heer X. in het bezit is van een paspoort en/of andere uitreispapieren die een bestendig verblijf in Koeweit garanderen? Zo neen, waarom niet? Is het de bedoeling dat de heer X. via Koeweit dient terug te reizen naar Irak? Zo ja, kunt u garanderen dat de heer X. geen nadelige gevolgen ondervindt van zijn verblijf in Koeweit en Irak? Deelt u de mening dat de heer X. door het langdurige verblijf in Bagdad en de risico’s die de heer X. vermoedelijk in Irak zal gaan lopen in aanmerking zou moeten komen voor het categoriale beschermingsbeleid voor Centraal-Irak? Zo neen, waarom niet? </vraag>
      <vraag nummer="3">Klopt het dat de heer X. een zwakke gezondheid heeft en ernstig getraumatiseerd is? Zo ja, kunt u aangeven of de heer X. in staat is om te reizen en of hij in Koeweit, Irak of China in aanmerking kan komen voor medische zorg? Zo ja, kunt u garanderen dat de heer X. in aanmerking kan komen voor medische zorg? </vraag>
      <vraag nummer="4">Bent u bereid om in afwachting van de beantwoording van deze vragen af te zien van onomkeerbare stappen en te voorzien in opvang en medische zorg? </vraag>
      <noten afkomstig="vraag">
         <noot nummer="1">IND nr. 0412.28.0286</noot>
      </noten>
   </vragen>
   <antwoorden aantal="4">
      <antwoord nummer="1">Ja. Betrokkene zal op grond van een claim op de vervoerder worden verwijderd naar Koeweit. Ingevolge de Vreemdelingenwet is de vervoerder namelijk verplicht een onjuist of onvoldoende gedocumenteerde vreemdeling die door hem is aangevoerd, te verwijderen van Nederlands grondgebied. Conform artikel 26, eerste lid, onder a, van de Schengenuitvoeringsovereenkomst (SUO), dient de vervoerder de vreemdeling terug te vervoeren naar de plaats waar vandaan hij is vertrokken, dan wel naar het land waarvan de vreemdeling onderdaan is, dan wel naar enig ander land waar de toelating is gewaarborgd. Deze verantwoordelijkheid van de vervoerder is ook neergelegd in bepaling 3.60 van de Annex 9 (elfde editie) van het Verdrag van Chicago. De verwijdering is derhalve niet beperkt tot het land waarvan de vreemdeling de nationaliteit draagt. Ingevolge bepaling 3.63 van de Annex 9 (elfde editie) van het voornoemde Verdrag zal een aangesloten staat een persoon die zijn of haar reis is aangevangen op een luchthaven gelegen binnen haar grondgebied en aan wie de toegang in een andere staat is geweigerd, wederom accepteren voor onderzoek nadat deze persoon is teruggeleid. Ingevolge diezelfde annex zal de desbetreffende persoon niet teruggestuurd worden naar het land waar hem eerder de toegang is geweigerd. Met andere woorden, de terugnameverplichting is niet beperkt tot de eigen onderdanen. Leidend is dat de vreemdeling vanuit een bepaald land is vertrokken. Koeweit is ondertekenaar van het Verdrag van Chicago en heeft geen uitzondering gemaakt op de terugnameverplichting ingevolge bepaling 3.63 van de Annex 9. </antwoord>
      <antwoord nummer="2">Betrokkene is de toegang geweigerd omdat hij niet in het bezit was van geldige reisdocumenten. Indien een geldig reisdocument ontbreekt, zal de vreemdeling uitreizen met een zogenaamde «covering letter», zoals vastgesteld in het Verdrag van Chicago. De heer X. komt niet in aanmerking voor het categoriale beschermingsbeleid dat geldt voor Centraal-Irak omdat hij de Chinese nationaliteit bezit. </antwoord>
      <antwoord nummer="3">Bij de beoordeling van de asielaanvraag is de medische situatie van betrokkene uitgebreid meegenomen. Bij deze beoordeling is niet gebleken dat betrokkene een zwakke gezondheid heeft, danwel ernstig getraumatiseerd is. Er zijn derhalve geen medische beletselen bekend tegen de verwijdering van de heer X. In dit kader wordt opgemerkt dat de Afdeling Bestuursrechtspraak van de Raad van State het beroep van de heer X. om zijn verwijdering op te schorten, heeft afgewezen. </antwoord>
      <antwoord nummer="4">In afwachting van de formele beantwoording van deze vragen is de verwijdering van betrokkene tijdelijk opgeschort. </antwoord>
      <noten afkomstig="antwoord"/>
   </antwoorden>
</kvr>
