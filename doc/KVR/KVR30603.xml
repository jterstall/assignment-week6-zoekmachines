<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de minister van Justitie over privacy-gevoelige informatie bij zorgverzekeraar CZ. (Ingezonden 20 december 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30603
</item>
         <item attribuut="Inhoud">Vragen naar aanleiding van het bericht 'Gevoelige gegevens van tienduizenden op straat - Verzekeraar CZ probeert lek in website te dichten' in het Algemeen Dagblad van 14 december 2007.</item>
         <item attribuut="Rubriek">Criminaliteit en openbare orde (Informatiebeveiliging) Criminaliteit en openbare orde (Persoonsregistratie en identificatie) Gezondheidszorg (Zorgverzekeringen) Staats- en bestuursrecht (Privacy)</item>
         <item attribuut="Trefwoorden">Gegevensbeveiliging Persoonsregistratie Privacy Zorgverzekeraars</item>
         <item attribuut="Vindplaats">Kamervragen met antwoord 2007-2008, nr. 1075, Tweede Kamer</item>
         <item attribuut="Vraagnr_bij_indiening">2070807170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2008-01-17</item>
         <item attribuut="Datum_indiening">2007-12-20</item>
         <item attribuut="Document-id">KVR30603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2293" allpagenumbers="2293 2294" vetnummer="2070807170" code="0708tkkvr1075" lopendefooter="Tweede Kamer, vergaderjaar 2007–2008, Aanhangsel" filenaam="KVR30603" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1075" onderwerp="" indiendatum="2007-12-20">
         <vrager partij="PVV" oorsprong="parlement">De Roon</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-01-17">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht («Gevoelige gegevens van tienduizenden op straat – Verzekeraar CZ probeert lek in website te dichten»)? <voetnoot nummer="1"/>
      </vraag>
      <vraag nummer="2">Deelt u de mening dat het feit dat CZ het lek na vijf dagen nog steeds niet had gedicht een onrechtmatige daad kan opleveren? </vraag>
      <vraag nummer="3">Deelt u de mening dat het in een geautomatiseerd bestand opslaan van privacygevoelige gegevens van derden, zonder een serieuze beveiliging van die informatie, eveneens een onrechtmatige daad kan opleveren? </vraag>
      <vraag nummer="4">Klopt het oordeel van de in het bericht genoemde hoogleraar informatica, dat de website van CZ wel een startpagina voor identiteitsfraude lijkt? </vraag>
      <vraag nummer="5">Bent u bereid om ondernemingen die gegevensbestanden met privacygevoelige informatie over cliënten niet van een serieuze beveiliging voorzien, strafbaar te stellen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-12-14" bron="Algemeen Dagblad">Algemeen Dagblad, 14 december 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Het is aan de civiele rechter om te bepalen of CZ door het slordig omgaan met of het onvoldoende beveiligen van privacygevoelige gegevens een onrechtmatige daad heeft gepleegd in de zin van artikel 6:162 Burgerlijk Wetboek. In het geval van een onrechtmatige daad kan het slachtoffer een geldelijke schadevergoeding eisen. Overigens heeft CZ op de website aangegeven dat als mensen aantoonbaar financiële schade hebben geleden als gevolg van de beveiligingsfout op de website, CZ de aansprakelijkheid op zich zal nemen en de schade vergoeden. </antwoord>
      <antwoord nummer="4">Het enkele feit dat de beveiliging van de website van CZ niet voldoende was, maakt de website nog niet tot een startpagina voor identiteitsfraude. </antwoord>
      <antwoord nummer="5">Nee. Er zijn reeds verschillende mogelijkheden om ondernemingen die gegevensbestanden met privacygevoelige informatie niet voldoende beschermen aan te pakken. Ten eerste bestaat er de reeds genoemde mogelijkheid van de civiele procedure bij de rechter. Ten tweede bestaat er de mogelijkheid om als slachtoffer een klacht in te dienen bij het bedrijf zelf (een klachtenprocedure). Die klacht kan gegrond worden verklaard, hetgeen in het algemeen betekent dat het bedrijf erkent dat het onrechtmatige heeft gehandeld. Indien het bedrijf onrechtmatig handelen ontkent, kan een slachtoffer beroep aantekenen tegen deze beslissing bij het College bescherming persoonsgegevens (CBP). Het CBP kan de klacht onderzoeken en stelt een rapport met bevindingen op. Vaak is het rapport van het CBP voldoende om een klacht naar tevredenheid af te handelen. Indien de verantwoordelijke instantie het advies van het CBP niet opvolgt kan het slachtoffer (alsnog) naar de rechter stappen. Het CBP kan geen schadevergoeding toekennen; wel beschikt het CBP, indien de verantwoordelijke weigert om verwerkingen die in strijd zijn met te wet te beëindigen of te wijzigen, over de bevoegdheid om handhaving van de wettelijke regels af te dwingen, waarbij in voorkomende gevallen het CBP zelfs een dwangsom kan opleggen. Daarnaast wil ik u wijzen op de uitvoering van de motie Gerkens en Van Dam, waarbij de regering is verzocht in kaart te brengen wat de positieve en negatieve gevolgen zouden kunnen zijn van het instellen van een verplichting voor bedrijven, overheden en organisaties om burgers en bedrijven op de hoogte te brengen wanneer hun gegevens ontvreemd dan wel hun systemen gehackt zijn. In overleg met het ministerie van Economische Zaken is afgesproken dat in het kader van het programma Nationale Infrastructuur Cybercrime in januari 2008 een start zal worden gemaakt met het onderzoek. De eerste uitkomsten daarvan verwacht ik in mei 2008. Mede op basis van de uitkomsten van het onderzoek zal bekeken worden of een dergelijke verplichting wenselijk en uitvoerbaar is. Hierover zal ik uw Kamer informeren. </antwoord>
      <noten afkomstig="antwoord"/>
   </antwoorden>
</kvr>
