<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Slob (ChristenUnie) aan de ministers van Verkeer en Waterstaat en van Binnenlandse Zaken en Koninkrijkrelaties over veiligheid op de Westerschelde. (Ingezonden 27 september 2005); Antwoord</item>
         <item attribuut="Bestand">885Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25145
</item>
         <item attribuut="Inhoud">Aanvullende vragen op eerder gestelde vragen van de leden Buijs en Snijder-Hazelhoff, ingezonden 23 september 2005, over het veiligheidsrisico bij scheepsrampen op de Westerschelde.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Energie, water en grondstoffen (Grondstoffen) Verkeer, vervoer en waterstaat (Binnenscheepvaart) Verkeer, vervoer en waterstaat (Goederenvervoer) Verkeer, vervoer en waterstaat (Vaarveiligheid)</item>
         <item attribuut="Trefwoorden">Binnenscheepvaart Ongevallen Rampenbestrijding Vaarveiligheid Vervoer gevaarlijke stoffen Westerschelde</item>
         <item attribuut="Vindplaats">Kamervragen met antwoord 2005-2006, nr. 1081, Tweede Kamer</item>
         <item attribuut="Vraagnr_bij_indiening">2050600300</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="ChristenUnie">Slob</persoon>
         </item>
         <item attribuut="Datum_reaktie">2006-03-15</item>
         <item attribuut="Datum_indiening">2005-09-27</item>
         <item attribuut="Document-id">KVR25145</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2295" allpagenumbers="2295 2296 2297" vetnummer="2050600300" code="0506tkkvr1081" lopendefooter="Tweede Kamer, vergaderjaar 2005–2006, Aanhangsel" filenaam="KVR25145" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1081" onderwerp="" indiendatum="2005-09-27">
         <vrager partij="ChristenUnie" oorsprong="parlement">Slob</vrager>
         <vraagt-aan>de ministers van Verkeer en Waterstaat en van Binnenlandse Zaken en Koninkrijkrelaties</vraagt-aan>
      </vraagdata>
      <antwoorddata antwoorddatum="2006-03-15">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kunt u een overzicht geven van alle ongevallen die sinds 1990 hebben plaatsgevonden op de Westerschelde, in het bijzonder in het Nauw van Bath? </vraag>
      <vraag nummer="2">Kunt u aangeven wat sindsdien precies door het rijk en andere betrokken overheden is ondernomen om de veiligheid op en rondom de Westerschelde te vergroten? Wat is de exacte stand van zaken van het programma nautische veiligheid Westerschelde? Kunt u in een schematisch overzicht aangeven welke onderdelen wanneer zijn uitgevoerd en welke onderdelen nog moeten worden uitgevoerd? Ligt het programma op schema? </vraag>
      <vraag nummer="3">Bent u van oordeel dat de huidige veiligheidsrisico’s voor de omliggende gemeenten en natuurgebieden acceptabel zijn? Zo ja, kunt u dat onderbouwen? </vraag>
      <vraag nummer="4">Wat vindt u van de suggestie om in het Nauw van Bath eenrichtingverkeer in te stellen, waarbij de toegestane vaarrichting tijdsgebonden is? Wat bedoelde u met de opmerking in uw brief van 7 juni 2004 dat het instellen van eenrichtingsverkeer voor de scheepvaart op de (hele) Westerschelde tot onbeheersbare verkeerssituaties zou leiden, gelet op de herkomst en bestemming van de scheepvaartstromen? </vraag>
      <noten afkomstig="vraag">
         <noot nummer="1"/>
         <noot nummer="1">Kenmerk VW 04-422</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Buijs (CDA) en Snijder-Hazelhoff (VVD), ingezonden 23 september 2005, (vraagnummer 2050600200). </toelichting>
   <antwoorden aantal="4">
      <antwoord nummer="1">De grafiek hieronder geeft een betrouwbaar beeld van alle scheepsongevallen in de periode 1979–2002 op de Westerschelde. De registratie in de jaren 1982, 1983, 1984 en 1991 is niet voldoende volledig geweest voor een betrouwbare presentatie en deze jaren zijn daarom niet opgenomen. Het verhoudingsgewijs grote aantal strandingen bevestigt de reputatie van de Westerschelde als zijnde een «niet gemakkelijk te bevaren» vaarwater. De grafiek geeft duidelijk aan, dat de veiligheid in de afgelopen decennia aanzienlijk verbeterd is. Met ingang van het jaar 2000 zijn de ongevalgegevens geïnventariseerd in een groter gebied, dat het totale Vlaams/Nederlandse werkgebied van de Permanente Commissie voor Toezicht op de Scheldevaart omvat; bovendien zijn meer bronnen geraadpleegd. Als gevolg daarvan liggen de ongevalaantallen vanaf 2000 t.o.v. de periode daarvoor hoger zonder dat hieraan de conclusie mag worden verbonden dat de onveiligheid is toegenomen. In 2003 hebben zich twee ernstige scheepsongevallen voorgedaan, in het Nauw van Bath en de Pas van Rilland. Er waren geen slachtoffers en deze ongevallen hebben geen nadelige gevolgen gehad voor de veiligheid van omwonenden en de waterkwaliteit. Naast deze ongevallen is er een sleepboot gekapseisd met als gevolg dat een van de bemanningsleden is verdronken. De gegevens voor 2004 zijn nog in bewerking. Wel kan reeds worden geconstateerd dat zich in dit jaar geen ernstige ongevallen met gevaar voor de omgeving hebben voorgedaan. In 2005 heeft zich in mei de frontale aanvaring tussen 2 tankers in de Pas van Rilland voorgedaan en in september de stranding met de Forwairet bij Perkpolder. Bij beide ongevallen hebben zich geen persoonlijke ongelukken voorgedaan en alleen bij het laatste ongeval is een beperkte hoeveelheid stookolie vrijgekomen. </antwoord>
      <antwoord nummer="2">Via het (eerste) Memorandum van Overeenstemming, Kallo, 5 februari 2001, zijn het Koninkrijk der Nederlanden en het Gewest Vlaanderen een grensoverschrijdend «Gemeenschappelijk Nautisch Beheer (GNB)» van de (Wester)Schelde overeengekomen. Dit GNB heeft niet alleen betrekking op het nautische operationele beheer van de vaargeulen, maar behelst tevens de grensoverschrijdende beleidsmatige afstemming met betrekking tot een veilige en vlotte scheepvaart naar en van de Nederlandse en Vlaamse Scheldehavens. De Vlaams-Nederlandse Permanente Commissie van Toezicht op de Scheldevaart (PC) heeft de zorg voor de veiligheid en de vlotheid van de scheepvaart. Deze commissie heeft het programma nautische veiligheid Westerschelde gestart. De stand van zaken van dit programma wordt in onderstaande tabel weergegeven: Maatregel (geplande) einddatum gereed Verbeteringen betonning Rede Vlissingen / Breskens en in de Wielingen 2003 X Idem Hansweert 2004 X Verkleinen ankergebieden in de Wielingen en op Rede Vlissingen 2003 X Aanpassen systematiek loodswisselen o.a. met behulp van SWATH-vaartuig, ter hoogte van Vlissingen–Breskens 2005 X Aanpassen betonning Bocht van Hansweert i.r.t. scheiden verkeerssoorten (zee- en binnenvaart) via hoofd- en nevenvaargeul i.v.m. veilige vaart kleine schepen / vaar- gedrag zeeschepen 2004 X Ontwikkeling en implementatie Westerschelde Planner (WESP) t.b.v. Eerste fase 2005; X vaarplannen (toelatingsbeleid / veiligheids- marges) met betrekking tot getijgebonden / marginale schepen laatste fase 2007 Implementatie Elektronische zeekaart t.b.v. de Schelde (Schelde ECS) o.a. ten behoeve van dieptegegevens van zee tot voorbij Antwer- pen. 2004 X Implementatie Automatic Identification System (AIS / Transpondertechnologie) in de Schelderadarketen 2007 Ontwikkeling Vessel Traffic Management and Information Service (VTMIS) in de Schelde- regio, met als doel de strategische beheersing van informatiestromen ten behoeve van de veilige en vlotte scheepvaart in het kader van verkeersmanagement 2006 Opleiding en training VTS personeel van de Schelderadarketen i.v.m. integratie van opleidingen van Nederlandse en Vlaamse verkeersleiders mede met het oog op het operationele gebruik van de nieuwe scheep- vaartbegeleidingsinstrumenten continue Ontwikkeling en implementatie van de Schelde Navigator Marginale Schepen (SNMS) ten behoeve van precisienavigatie m.b.v. satellieten (DGPS) van getijgebonden en bovenmaatse schepen in aanloopgebieden, in geulen en onder stroomcondities en bij aanmeren / ontmeren 2005 X Project t.b.v. het langs elektronische weg beschikbaar stellen van hydrologische en meteorologische informatie t.b.v. de scheep- vaart op de Schelde van zee tot Antwerpen i.v.m. de vaar(on)mogelijkheden van grote tijgebonden schepen (HYMEDIS), inclusief de koppeling aan lodinginformatie en de elektronische zeekaart 2004 X Onderzoek naar het bepalen van de vereiste waterdiepte in de vaargeul i.v.m. de inzinking (squat) van grote en snelvarende zeeschepen 2006 Onderzoek naar de invloed (positieve / negatieve effecten) van het varen met verminderde snelheid. Dit onderzoek werd gecombineerd met het: Onderzoek naar domeinen (d.w.z. vrije ruimte) rondom schepen 2006 Grensoverschrijdende nautische regelgeving via de Permanente Commissie van Toezicht op de Scheldevaart en de Gemeenschappelijke Nautische Autoriteit, zoals bijvoorbeeld de op- en afvaartregeling naar/van Antwerpen voor grote schepen. continue Concluderend kan gesteld worden dat het programma naar verwachting en als beoogd eind 2006 een flinke impuls heeft gegeven aan de verbetering van de nautische veiligheid op de (Wester)schelde Vanaf dat moment zal de verbetering van de veiligheid als continue proces voortgezet worden. De PC is van mening dat het naast de programmatische aanpak nodig is om constant te bezien of extra maatregelen mogelijk zijn op basis van een analyse van opgetreden ongevallen. In bijgaande brief zijn maatregelen genoemd die zijn getroffen naar aanleiding van het ongeval in mei dit jaar. De PC heeft ook naar aanleiding van het ongeval met de Forwairet extra aandachtspunten geformuleerd en zal in de eerstkomende vergadering tot maatregelen besluiten. Behalve de verbetering van de nautische veiligheid is ook een substantiële beperking van het transport van ammoniak gerealiseerd (15-20%), doordat 2 bedrijven langs de (Wester)schelde ammoniak van elkaar betrekken in plaats van het van buiten te halen. </antwoord>
      <antwoord nummer="3">Ja. in het kader van het Tweede Memorandum van Overeenstemming, Vlissingen, 4 maart 2002, werd een specifiek «Veiligheidsmemorandum». ondertekend door de twee meest betrokken Ministers van Nederland en Vlaanderen, door de Commissaris der Koningin in Zeeland en door de Gouverneur van de provincie Antwerpen. Resultaat van dit memorandum is onder meer een geactualiseerde risico-analyse waarin Vlaanderen en Nederland gezamenlijk conclusies trekken over de externe veiligheid in de Schelderegio. Uit deze studie blijkt dat de risico’s voor de omgeving van het vervoer van gevaarlijke stoffen in bulk ruimschoots binnen de normstelling blijven. </antwoord>
      <antwoord nummer="4">Ontmoetingen van schepen vanaf 300 meter met andere schepen zijn in het meest oostelijke deel van de Westerschelde reeds gereguleerd. Ontmoetingen van schepen vanaf 340 meter met andere schepen groter dan 200 meter worden in smalle vaarwegdelen (Pas van Borssele en bovenstrooms vanaf Hansweert) niet toegestaan. De suggestie om in het Nauw van Bath eenrichtingsverkeer voor alle schepen in te stellen, waarbij de toegestane vaarrichting wordt gebonden aan een zekere tijdsspanne, wijs ik af. In die vorm zouden er namelijk konvooien van schepen ontstaan. Deze leiden ertoe dat er schepen moeten wachten. De daarmee gepaard gaande ankermanoeuvres en het weer ankerop gaan zullen tot een aanzienlijke toename van het risico leiden. In de afgelopen jaren is het risico juist met succes teruggedrongen door ankerplaatsen te verwijderen en te zorgen dat schepen op de Westerschelde door kunnen varen. Ik zie veel meer in een dynamische verkeersregeling, waarbij de eerder genoemde Westerschelde planner een belangrijk hulpmiddel is. </antwoord>
      <noten afkomstig="antwoord"/>
   </antwoorden>
</kvr>
