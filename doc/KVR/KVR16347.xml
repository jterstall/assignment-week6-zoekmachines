<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Financiën en van Binnenlandse Zaken en Koninkrijksrelaties over de verliezen van provincies bij het beleggen van de gelden van nazorgfondsen. (Ingezonden 28 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16347
</item>
         <item attribuut="Inhoud">Vragen naar aanleiding van berichten in Binnenlands Bestuur van 23 augustus 2002 over de verliezen die provincies lijden bij het beleggen van de gelden van de nazorgfondsen.</item>
         <item attribuut="Rubriek">Geld (Beleggingen) Overheidsfinanciën (Provinciale financiën)</item>
         <item attribuut="Trefwoorden">Beleggingen Provinciale financiën</item>
         <item attribuut="Vindplaats">Kamervragen met antwoord 2002-2003, nr. 55, Tweede Kamer</item>
         <item attribuut="Vraagnr_bij_indiening">2010214570</item>
         <item attribuut="Afkomstig_van">Financiën (FIN) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-09-26</item>
         <item attribuut="Datum_indiening">2002-08-28</item>
         <item attribuut="Document-id">KVR16347</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="111" allpagenumbers="111 112" vetnummer="2010214570" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16347" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="55" onderwerp="" indiendatum="2002-08-28">
         <vrager partij="SP" oorsprong="parlement">De Wit</vrager>
         <vraagt-aan>de ministers van Financiën en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-09-26">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten over de verliezen die provincies lijden bij het beleggen van de gelden van de nazorgfondsen? <voetnoot nummer="1"/>
      </vraag>
      <vraag nummer="2">Is het waar dat als de beleggingsstrategie van de provincie niet leidt tot het gewenste doel, namelijk de garantie van de hoofdsom gecorrigeerd voor inflatie, de provincie het verschil bij moet passen? </vraag>
      <vraag nummer="3">Wat is uw oordeel over de resultaten die de provincies over het algemeen en Noord-Brabant en Zuid-Holland in het bijzonder, totnogtoe hebben? </vraag>
      <vraag nummer="4">Vindt u het verantwoord dat in de afgelopen kabinetsperiode toestemming is gegeven om meer dan de helft (58%) van het budget van de zorgfondsen zo te beleggen? </vraag>
      <vraag nummer="5">Wat vindt u van de uitspraak in genoemd artikel van de heer Wulfers dat beleggen in aandelen – en de bijbehorende potentiële immense verliezen – goedkoper is dan de prijs per ton afval «een paar dubbeltjes» verhogen? Hoe oordeelt u over zijn stelling dat deze prijsverhoging exploitanten tot faillissement zou leiden? </vraag>
      <vraag nummer="6">Erkent u dat in gevallen waar in verlies wordt geleden met meer riskante beleggingen of waarin de opbrengt lager is dan de opbrengst van risicoloze beleggingen (zoals obligaties), de buger twee keer betaalt voor hetzelfde, te weten via de gelden van de provincies en/of de hogere bijdrage voor afvalverwerking, bovenop dat wat al betaald was aan de provincie? Hoe oordeelt u hierover? </vraag>
      <vraag nummer="7">Deelt u de mening dat het de voorkeur verdient te stoppen met het beleggen van gemeenschapsgeld vanwege het feit dat zelfs de «aanvaardbare risico’s» tot grote verliezen kunnen leiden? </vraag>
      <noten afkomstig="vraag">
         <noot nummer="1"/>
         <noot nummer="1" datum="2002-08-23" bron="Binnenlands Bestuur">Binnenlands Bestuur, 23 augustus 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. Het doel van de beleggingsstrategie van de nazorgfondsen is dat tenminste de hoofdsom, gecorrigeerd voor inflatie, altijd wordt behaald vanwege het vastrentende aandeel in de beleggingsportefeuille (zie ook voor nadere toelichting het antwoord bij vraag 4). Los van de beleggingsstrategie is er de vraag of het uiteindelijk opgebouwde vermogen voldoende is om aan de daadwerkelijke kosten van nazorg te voldoen. De nazorgfondsen worden gevoed met heffingen die worden betaald door stortplaatsexploitanten. De hoogte van de heffing is gebaseerd op de te verwachten kosten van nazorg van de betreffende stortplaats en de verwachte opbrengst van de beleggingen. Indien het fonds einde looptijd niet toereikend is voor de bekostiging van de nazorg zal de provincie de hogere kosten (mede) uit andere middelen moeten bekostigen. Dat geldt echter bij iedere beleggingsstrategie. </antwoord>
      <antwoord nummer="3">Zie het antwoord op vraag 4. </antwoord>
      <antwoord nummer="4">Ja. De Regeling uitzettingen en derivaten, die gebaseerd is op de Wet financiering decentrale overheden (Wet fido), bepaalt onder meer dat decentrale overheden niet mogen beleggen in aandelen. Vanwege de langetermijnverplichtingen van de nazorgfondsen is door de ministers van Financiën en van Binnenlandse Zaken en Koninkrijksrelaties besloten voor de nazorgfondsen een uitzondering op het verbod op aandelen te maken. De wijze waarop de nazorgfondsen hun middelen beleggen (een langetermijnbenadering; deels vastrentende waarden, deels aandelen) wordt vanuit het oogpunt van financieel risico (prudent beleggen) passend geacht binnen de Wet fido, mits aan het einde van 30 jaar, de hoofdsom, gecorrigeerd voor inflatie, gegarandeerd is. Om de hoofdsom plus inflatie aan het einde van 30 jaar te behalen, dient minimaal 42% van de portefeuille belegd te worden in vastrentende waarden. Deze vastrentende waarden (bijvoorbeeld in de vorm van obligaties) garanderen na 30 jaar de hoofdsom van de totale beleggingsinleg, waarbij er – voor alle duidelijkheid – vanuit gegaan is dat de waarde van de aandelen aan het einde van de looptijd nihil is. De uitzondering voor de nazorgfondsen is vooral gemaakt met het oog op het wettelijke doel van de nazorgfondsen en de zeer lange termijn waarvoor de middelen, verplicht, worden weggezet. Het gegeven dat de waarde van de aandelen gedurende deze periode fluctueert, is daarbij geaccepteerd. Dit alles is aan de Tweede Kamer gemeld in een brief van de minister van Financiën (kamerstuk 26 906 nr. 16). </antwoord>
      <antwoord nummer="5">Omdat niet is aan te geven welke beleggingen op langere termijn het meest zullen renderen, en wij niet in de positie verkeren om te kunnen beoordelen bij welke prijsvoering afvalstortplaatsen met faillissement worden bedreigd, kunnen wij de stelling van de heer Wulfers niet toetsen. Het is de verantwoordelijkheid van gedeputeerde staten om, als beheerders van het fonds, binnen de door de wet gestelde grenzen hun afwegingen te maken. </antwoord>
      <antwoord nummer="6">Gedurende het gebruik van een stortplaats wordt een bijdrage geheven voor de in de toekomst te verlenen nazorg. Door gebruik te maken van het fondsinstrument om de gelden te beleggen, kan er gereserveerd worden op een voor de publieke middelen zo min mogelijk belastende wijze. Naarmate de beleggingen succesvoller zijn, zal aan deze doelstelling beter voldaan worden. De randvoorwaarde dat in ieder geval de uit de heffingen betaalde hoofdsom, gecorrigeerd voor inflatie, moet worden behouden, dient te waarborgen dat niet twee keer voor hetzelfde betaald moet worden, in het geval een deel van de totale belegging verloren gaat. </antwoord>
      <antwoord nummer="7">Bij de keuze om de nazorgfondsen meer ruimte te geven bij hun beleggingen dan openbare lichamen in het algemeen is toegestaan, is het feit geaccepteerd dat de waarde van de aandelen gedurende de looptijd kan fluctueren. Gezien de lange looptijd van de fondsen is er vooralsnog geen reden om aan te nemen dat eventuele verliezen niet zullen worden gecompenseerd. Daarenboven is er de garantie dat de hoofdsom wordt behouden. Uiteraard is het geboden de ontwikkelingen scherp in de gaten te houden, de resultaten frequent te analyseren, en indien nodig de beleggingsstrategie aan te passen. Dat is in de eerste plaats de verantwoordelijkheid van de provincies, als beheerders van de fondsen. Daarnaast is er de verantwoordelijkheid van de ministers van Financiën en van Binnenlandse Zaken en Koninkrijksrelaties in het kader van de uitvoering van de Wet fido. In het kader van het financiële toezicht op de provincies door de minister van Binnenlandse Zaken en Koninkrijksrelaties dienen de provincies in begroting en jaarrekening (als onderdeel van de financieringsparagraaf) informatie te verschaffen die nodig is om de beleggingen te toetsen aan de Regeling uitzettingen en derivaten. Het gaat dan met name om de verdeling van de portefeuille over vastrentende waarden en aandelen/onroerendgoedfondsen en om informatie over de aard van de instellingen waarin is/wordt belegd. </antwoord>
      <noten afkomstig="antwoord"/>
   </antwoorden>
</kvr>
