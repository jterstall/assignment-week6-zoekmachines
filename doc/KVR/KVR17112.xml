<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de ministers van Buitenlandse Zaken en van Onderwijs, Cultuur en Wetenschappen over de uitwisseling van studenten. (Ingezonden 5 december 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17112
</item>
         <item attribuut="Inhoud">Vragen over de uitwisseling van studenten uit Nederland en Canada. De Canadese regering zou niet meer Nederlandse studenten toelaten dan er Canadese studenten in Nederland mogen studeren.</item>
         <item attribuut="Rubriek">Beroepsonderwijs en volwasseneneducatie (Internationalisering) Beroepsonderwijs en volwasseneneducatie (Leerlingen) Hoger onderwijs (Internationalisering) Hoger onderwijs (Studenten)</item>
         <item attribuut="Trefwoorden">Buitenlandse studenten Internationale samenwerking op onderwijsgebied Studenten</item>
         <item attribuut="Vindplaats">Kamervragen met antwoord 2002-2003, nr. 718, Tweede Kamer</item>
         <item attribuut="Vraagnr_bij_indiening">2020304170</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2003-02-04</item>
         <item attribuut="Datum_indiening">2002-12-05</item>
         <item attribuut="Document-id">KVR17112</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1509" allpagenumbers="1509 1510" vetnummer="2020304170" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17112" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="718" onderwerp="" indiendatum="2002-12-5">
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Buitenlandse Zaken en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="4 februari 2003), zie ook Aanhangsel Handelingen nr. 559, vergaderjaar 2002–2003">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de ministers van Onderwijs, Cultuur en Wetenschappen en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat de Canadese regering sinds kort niet meer studenten vanuit Nederland accepteert dan er vanuit Canada naar Nederland komen? </vraag>
      <vraag nummer="2">Is het waar dat de procedures die doorlopen moeten worden om als student vanuit Canada in Nederland stage te lopen of tijdelijk te studeren veel omslachtiger, trager en duurder zijn dan de procedures die in Canada worden toegepast ten aanzien van Nederlandse studenten? Geldt dit ook met betrekking tot andere landen? </vraag>
      <vraag nummer="3">Deelt u de mening dat door de onaantrekkelijkheid van studiereizen voor Canadese studenten naar Nederland in combinatie met het nieuwe beleid van de Canadese regering, Nederlandse studenten worden belemmerd in hun mogelijkheden voor het ondernemen van studiereizen naar Canada? </vraag>
      <vraag nummer="4">Vindt u dat het beleid van de regering geen belemmering mag vormen voor het ondernemen van studiereizen naar het buitenland? In hoeverre komt de bestaande regelgeving daaraan tegemoet? In hoeverre hebben zich daarin recent ontwikkelingen voorgedaan? </vraag>
      <vraag nummer="5">Bent u bereid maatregelen te nemen door onder meer in overleg te treden met de Canadese regering en zo nodig de Nederlandse procedures aan te passen, teneinde te bevorderen dat de geconstateerde belemmeringen in de uitwisseling van studenten tussen Canada en Nederland worden weggenomen? Bent u bereid om mogelijke vergelijkbare belemmeringen ten aanzien van andere landen op dezelfde wijze tegemoet te treden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Nee. Voor zover er sprake is van een reciprociteitsvereiste bij de uitwisseling van studenten geldt dit slechts voor studenten c.q. jongeren die gebruik willen maken van het (betaald) werkvakantieprogramma (Working Holiday Program/WHP) en het studenten/stagiairs uitwisselingsprogramma (Young Workers Exchange Program/YWEP). De reciprociteit is wederzijds overeengekomen in het op 14 maart 2001 afgesloten Memorandum of Understanding met betrekking tot het WHP/YWEP. </antwoord>
      <antwoord nummer="2">Canadese deelnemers aan het uitwisselingsprogramma voor studenten/stagiairs (YWEP) dienen na aankomst in Nederland een verblijfsvergunning aan te vragen bij de vreemdelingendienst, zich te registreren bij de gemeente en een SoFi-nummer aan te vragen bij de Belastingdienst. Daarnaast dient de Nederlandse werkgever te beschikken over een tewerkstellingsvergunning. Het CWI toetst in het geval van stage niet aan de arbeidsmarkt, zodat een beslissing normaliter binnen de wettelijk gestelde termijn van 5 weken genomen kan worden. Nederland brengt sinds 1 januari 2003 een bedrag van 430 in rekening aan deelnemers aan het YWEP voor verkrijging van een verblijfsvergunning. De Canadese autoriteiten hebben desgevraagd laten weten de verhoogde leges als knelpunt te beschouwen. Het bedrag van de leges voor deelnemers aan het YWEP-programma verschilt niet met dat voor andere buitenlandse studenten en ziet dan ook niet specifiek op Canadezen. Gelet hierop is er op dit moment geen reden alleen voor deze categorie buitenlandse studenten een uitzondering te maken. Op de problematiek van de recentelijk verhoogde leges in den brede zal in antwoord op vragen van de vaste Commissie voor Justitie van 16 januari jl. door de minister voor Vreemdelingenzaken en Integratie separaat worden ingegaan. Ook deelnemers aan het werkvakantieprogramma (WHP) dienen na aankomst in Nederland een verblijfsvergunning bij de Vreemdelingendienst aan te vragen, zich te registreren bij de gemeente, en een sofi-nummer aan te vragen bij de Belastingdienst. De deelnemers aan het WHP kunnen maximaal één jaar in Nederland verblijven en werken. Een tewerkstellingsvergunning is niet vereist. De IND heeft procedurele knelpunten geïdentificeerd bij het WHP en terzake diverse maatregelen getroffen om de doorlooptijd van de procedure te verkorten. In Nederland zijn de leges voor een verblijfsvergunning voor Canadese jongeren in het kader van het WHP per 19 november 2002 vastgesteld op 28 (ingaande 1 januari 2003). Dit laatste geldt ook voor Australische en Nieuw-Zeelandse jongeren. Nederlandse deelnemers aan het YWEP en het WHP genieten in Canada vrijstelling van leges. Australië en Nieuw-Zeeland kennen terzake van het WHP een legestarief van resp. 88 en 50. De procedures voor Nederlandse studenten die in Canada willen studeren, werken of stage lopen in het kader van YWEP en WHP kunnen binnen een beperkte tijd van vier tot zes weken via de Canadese Ambassade te Berlijn worden afgehandeld. </antwoord>
      <antwoord nummer="3">Neen. Met de Canadese autoriteiten zijn onlangs afspraken gemaakt om mogelijke procedurele knelpunten rond de uitwisselingsprogramma’s waar mogelijk weg te nemen. </antwoord>
      <antwoord nummer="4">Overheidsbeleid mag geen onnodige belemmeringen opleveren voor studenten die in het buitenland willen studeren. Dat is ook het uitgangspunt van het Nederlandse beleid terzake. </antwoord>
      <antwoord nummer="5">Uiteraard ben ik bereid om bij geconstateerde belemmeringen in overleg met mijn collegae en eventuele andere betrokkenen te zoeken naar mogelijke oplossingen. Ten aanzien van de uitwisselingsprogramma’s is onlangs met de Canadese autoriteiten afgesproken om bestaande knelpunten zoveel als mogelijk weg te nemen. </antwoord>
      <noten afkomstig="antwoord"/>
   </antwoorden>
</kvr>
