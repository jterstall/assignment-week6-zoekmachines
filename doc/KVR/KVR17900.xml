<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de staatssecretaris van Sociale Zaken en Werkgelegenheid, dhr. Rutte, over de uitvoering van het minimabeleid. (Ingezonden 15 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17900
</item>
         <item attribuut="Inhoud">Uit het FNV onderzoek "Gemeenten, wees minimaal sociaal?" blijkt dat gemeenten in het kader van het toeslagen- en verlagingenbeleid steeds vaker verlagingen toepassen en dat de toekenning van een toeslag uitzonderlijk is geworden.</item>
         <item attribuut="Rubriek">Inkomen en rechtspositie (Inkomens) Overheidsfinanciën (Gemeentelijke financiën) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Besteedbaar inkomen Bijstand Gemeentefinanciën WAO</item>
         <item attribuut="Vindplaats">Kamervragen met antwoord 2002-2003, nr. 1388, Tweede Kamer</item>
         <item attribuut="Vraagnr_bij_indiening">2020311700</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-06-10</item>
         <item attribuut="Datum_indiening">2003-05-15</item>
         <item attribuut="Document-id">KVR17900</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2897" allpagenumbers="2897 2898" vetnummer="2020311700" code="0203tkkvr1388" lopendefooter="Tweede Kamer, vergaderjaar 2002–2003, Aanhangsel" filenaam="KVR17900" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1388" onderwerp="" indiendatum="2003-05-15">
         <vrager partij="SP" oorsprong="parlement">De Ruiter</vrager>
         <vraagt-aan>de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2003-06-10">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van het FNV-onderzoek «Gemeente, Wees Minimaal Sociaal?» </vraag>
      <vraag nummer="2">Wordt een dergelijk onderzoek ook door of namens uw ministerie uitgevoerd? Zo ja, wanneer kan de Kamer beschikken over de resultaten? Zo neen, waarom niet? </vraag>
      <vraag nummer="3">Hoe verklaart u de conclusie uit het FNV-onderzoek dat gemeenten in het kader van het toeslagen- en verlagingenbeleid steeds vaker verlagingen toepassen en dat toekenning van een toeslag uitzonderlijk is geworden? </vraag>
      <vraag nummer="4">Zou de onder vraag 3 genoemde conclusie óók kunnen samenhangen met de wijziging in de financiering van de uitgaven voor de bijstandsuitkeringen, zoals die is voorzien in het wetsvoorstel Werk en bijstand, waarbij gemeenten de volledige financiële verantwoordelijkheid zullen moeten dragen? Zo ja, wat is hierover uw mening? </vraag>
      <vraag nummer="5">In antwoord op eerder gestelde vragen over de afspraken over de uitvoering van de extra steun voor langdurige minima zoals overeengekomen in het Najaarsakkoord stelt u dat met de VNG zal worden bezien hoe tijdig inzicht kan worden verkregen hoe gemeenten invulling geven aan deze afspraak. Is dit inmiddels gebeurd? Zo ja, wanneer kan de Kamer de resultaten tegemoet zien? Zo neen, op welke termijn zal dit gebeuren? </vraag>
      <vraag nummer="6">Wat vindt u van de aanbeveling van de FNV om de regeling ook te laten gelden voor werkenden en WAO’ers die drie jaar of langer een minimuminkomen hebben? Indien uw oordeel positief is, bent u bereid de gemeenten dienovereenkomstig te instrueren? </vraag>
      <vraag nummer="7">Wat is uw mening over positieve bestandskoppeling? Kunt u inzicht geven in de mogelijkheden om hiertoe over te gaan, met inachtneming van de wettelijk gestelde grenzen op het gebied van bescherming persoonsgegevens? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Een jaarlijks onderzoek naar de uitvoering van het minimabeleid door individuele gemeenten, zoals het FNV uitvoert, wordt door het Rijk niet gedaan. Het minimabeleid is gemeentelijke autonomie en de bijzondere bijstand is gedecentraliseerd. Wel worden in de Monitor Gemeentelijk Armoedebeleid (MGA) de uitgaven van alle gemeenten gezamenlijk voor het minimabeleid gemonitord. De laatste MGA over de periode 1999–2000 is op 28 november 2002 aan de Voorzitter van de Tweede Kamer aangeboden. </antwoord>
      <antwoord nummer="3">Uit het FNV-onderzoek blijkt dat een aantal gemeenten gebruik hebben gemaakt van de wettelijke mogelijkheden voor het gemeentelijke toeslagen- en verlagingenbeleid. Ten aanzien van de toeslag blijkt uit het onderzoek niet dat toekenning van een toeslag uitzonderlijk wordt, maar dat het aantal gemeenten dat altijd de volledige toeslag verstrekt aan medebewoners is afgenomen. Ik beschik niet over de beleidsinformatie over het gemeentelijk toeslagen- en verlagingenbeleid, op basis waarvan een onderbouwing is te geven voor deze conclusie van het FNV-onderzoek. </antwoord>
      <antwoord nummer="4">Zoals in het antwoord op vraag 3 is aangegeven beschik ik niet over beleidsinformatie, noch over de motieven van gemeenten voor hun toeslagen- en verlagingenbeleid. Ook het FNV-rapport biedt hier geen informatie over. Ik wijs er wel op dat de gemeentelijke verordeningen, waarin het toeslagen- en verlagingenbeleid is vastgelegd voor 2003, vóór de openbaarmaking van het wetsvoorstel Werk en bijstand zijn opgesteld. </antwoord>
      <antwoord nummer="5">Inmiddels heb ik, tijdens het Verslag Algemeen Overleg armoedebestrijding op 22 mei 2003, naar aanleiding van een motie van mevrouw Noorman-den Uyl, aangegeven dat ik positief sta tegenover een onderzoek om inzicht te krijgen in de wijze waarop gemeenten de najaarsakkoord-afspraak invullen. Daarbij heb ik aangegeven de opzet en uitwerking van het onderzoek te zullen bespreken met de VNG in het bestuurlijk overleg op 4 juni 2003 en heb ik toegezegd de Kamer over de uitkomsten van het overleg te informeren. Conform deze toezegging zal ik de Kamer nog vóór het zomerreces informeren. </antwoord>
      <antwoord nummer="6">In de najaarsakkoord-afspraak is vastgelegd dat de door het kabinet beschikbaar gestelde 20 miljoen euro bestemd is voor de financiële ondersteuning van langdurige minima zonder arbeidsmarktperspectief. De begrippen «langdurig» en «zonder arbeidsmarktperspectief» zijn in deze afspraak niet nader ingevuld. Met de VNG heb ik afgesproken dat het aan de individuele gemeente is om deze begrippen in te vullen, waarbij zij kunnen aansluiten bij hun reeds bestaande beleid. Ik ben niet voornemens hierin te treden, dat zou immers haaks staan op de met de VNG gemaakte afspraken en het reeds op basis van deze afspraken totstandgekomen gemeentelijk beleid kunnen doorkruisen. Wel merk ik op dat van werkenden bezwaarlijk kan worden gezegd dat zij geen arbeidsmarktperspectief hebben. </antwoord>
      <antwoord nummer="7">Bestandskoppeling vergt, in verband met de bescherming van persoonsgegevens, grote zorgvuldigheid en een afweging van proportionaliteit en subsidiariteit. Positieve bestandskoppeling ten behoeve van een pro-actieve dienstverlening is reeds beproefd in een gezamenlijke pilot van VROM en SZW in de jaren 1998/1999 (in de gemeenten Den Haag, Groningen en Alphen aan den Rijn). Ik heb tijdens het Algemeen Overleg over armoedebestrijding op 15 mei jl. toegezegd de Kamer in september te zullen informeren over de uitkomsten van bestuurlijk overleg met de VNG over de wenselijkheid van een wettelijke basis voor positieve bestandskoppeling. </antwoord>
      <noten afkomstig="antwoord"/>
   </antwoorden>
</kvr>
