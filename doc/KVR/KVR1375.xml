<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vliegenthart (PvdA) over beëindiging van de plaatsing op een gesubsidieerde kinderopvangplaats (Ingezonden 24 maart 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1375
</item>
         <item attribuut="Inhoud">Betreft verwijdering omdat de betreffende ouder gebruik zou kunnen maken van een CAO-regeling.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang Subsidies</item>
         <item attribuut="Vindplaats">Kamervragen met antwoord 1994-1995, nr. 734, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1995-04-26</item>
         <item attribuut="Datum_indiening">1995-03-24</item>
         <item attribuut="Document-id">KVR1375</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1493" allpagenumbers="1493 1494" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="734" onderwerp="" indiendatum="1995-03-24">
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1995-04-26">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Gaat het kinderdagverblijf Okido te Doetinchem een reeds geplaatst kind verwijderen van een gesubsidieerde kinderopvangplaats omdat de betreffende ouder gebruik zou kunnen maken van een CAO-regeling om de kindplaats te financieren? </vraag>
      <vraag nummer="2">Hebben CAO-fondsen als uitgangspunt dat gesubsidieerde plaatsen niet overgenomen worden? </vraag>
      <vraag nummer="3">Welke gevolgen heeft dat voor het streven naar een geleidelijke verschuiving in de verhouding tussen de aantallen gesubsidieerde plaatsen en bedrijfsplaatsen? </vraag>
      <vraag nummer="4">Wat is uw oordeel over het voornemen van het kinderdagverblijf tot verwijdering, terwijl aan de ouder bij het aangaan van de plaatsing niet is meegedeeld dat het bestaan of ontstaan van een CAO-regeling grond zou kunnen zijn voor bee¨indiging van de plaatsing op deze gesubsidieerde plaats? </vraag>
      <vraag nummer="5">Bent u bereid overleg te entameren tussen VNG, VOG en sociale partners en de belangrijkste fondsbeheerders om deze problematiek tot een oplossing te brengen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het kinderdagverblijf Okido is van mening dat gesubsidieerde plaatsen dienen te worden bezet door kinderen van ouders die geen gebruik kunnen maken van een bedrijfsregeling. Wanneer na verloop van tijd blijkt dat een ouder gebruik zou kunnen maken van een CAO-regeling wordt de gesubsidieerde plaats omgezet in een bedrijfsplaats, of in een particuliere plaats wanneer een werkgever ondanks een CAO-regeling niet bereid is een kindplaats te huren voor zijn werknemer. In dit geval heeft het kinderdagverblijf het voornemen een kind dat geplaatst was op een gesubsidieerde plaats te plaatsen op een particuliere opvangplaats. Van verwijdering van het kinderdagverblijf is geen sprake. </antwoord>
      <antwoord nummer="2">Er zijn CAO-fondsen die bepalen dat ouders, waarvan het kind reeds geplaatst is op een gesubsidieerde plaats, niet in aanmerking komen voor een bedrijfsplaats. Uitsluitend particuliere opvangplaatsen kunnen worden omgezet in een bedrijfsplaats. Het CAO-fonds waarom het hier gaat hanteert dit uitgangspunt. </antwoord>
      <antwoord nummer="3">Dit uitgangspunt betekent dat alleen nieuwe plaatsingen – en ouders die zelf een particuliere plaats betalen – voor een bedrijfsplaats in aanmerking kunnen komen. Alhoewel het niet op mijn weg ligt CAO-afspraken te beoordelen, betekent dit dat het aandeel bedrijfsplaatsen minder snel zal toenemen, indien alleen nieuwe plaatsingen – en bestaande particuliere plaatsen – voor een bedrijfsplaats in aanmerking komen dan wanneer deze plaatsen ook zouden open staan voor ouders die reeds gebruik maken van een gesubsidieerde plaats. </antwoord>
      <antwoord nummer="4">Ik ben van mening dat wanneer een kind reeds een gesubsidieerde plaats inneemt, dat kind niet van deze plaats verwijderd mag worden wanneer een werkgever geen bedrijfsplaats wil huren. Voor nieuw af te sluiten contracten zouden ouders die gebruik kunnen maken van een bedrijfsregeling, een bedrijfsplaats moeten afnemen. </antwoord>
      <antwoord nummer="5">Gemeenten en kinderdagverblijven proberen zoveel mogelijk bedrijfsplaatsen te verhuren teneinde de kosten van kinderopvang beheersbaar te houden. CAO-fondsen stellen kinderopvangregelingen op voor werknemers. Deze regelingen kunnen bepalen dat gesubsidieerde plaatsen niet mogen worden omgezet in bedrijfsplaatsen. De achterliggende redenering is dat CAO-partijen extra gelden vanuit de CAO-fondsen willen laten leiden tot uitbreiding van opvangcapaciteit. Ouders kunnen de dupe worden van deze twee benaderingen, zoals blijkt uit het voorbeeld van kinderdagverblijf Okido. De ouders moeten nu de volledige kosten van een kindplaats financieren. Om situaties als deze te voorkomen ben ik bereid een overleg te entameren tussen gemeenten en kinderopvanginstellingen enerzijds, en werkgevers anderzijds, zodat zij hun benaderingen beter op elkaar kunnen afstemmen. </antwoord>
      <noten afkomstig="antwoord"/>
   </antwoorden>
</kvr>
