<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en De Krom (beiden VVD) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over de rijdende opslag van vuurwerk. (Ingezonden 16 mei 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18105
</item>
         <item attribuut="Inhoud">Vragen naar aanleiding van een bericht in een aantal dagbladen van 14 mei 2003 over de constatering van de Inspectie Verkeer en Waterstaat in haar jaarbericht dat vuurwerkhandelaren hun vuurwerk opslaan in rijdende vrachtwagens, waardoor de opslagregels zouden kunnen worden omzeild en de risico's toenemen.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer)</item>
         <item attribuut="Trefwoorden">Vervoer gevaarlijke stoffen Vuurwerk</item>
         <item attribuut="Vindplaats">Kamervragen met antwoord 2002-2003, nr. 1566, Tweede Kamer</item>
         <item attribuut="Vraagnr_bij_indiening">2020311730</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">De Krom</persoon>
         </item>
         <item attribuut="Datum_reaktie">2003-07-04</item>
         <item attribuut="Datum_indiening">2003-05-16</item>
         <item attribuut="Document-id">KVR18105</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3275" allpagenumbers="3275 3276" vetnummer="2020311730" code="0203tkkvr1566" lopendefooter="Tweede Kamer, vergaderjaar 2002–2003, Aanhangsel" filenaam="KVR18105" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1566" onderwerp="" indiendatum="2003-05-16">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">De Krom</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-07-4">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft de inspectie Verkeer en Waterstaat in haar jaarbericht geconstateerd dat vuurwerkhandelaren hun vuurwerk opslaan in rijdende vrachtwagens? <voetnoot nummer="1"/>
      </vraag>
      <vraag nummer="2">Wat zijn de gevolgen voor het groeps- en individueel risico van de rijdende opslag van vuurwerk in vergelijking tot opslag op een daarvoor bestemde locatie? </vraag>
      <vraag nummer="3">In hoeverre is rijdende opslag van vuurwerk een manier om opslagregels voor vuurwerk te omzeilen? Kunt u aangeven wat het verschil is tussen de regimes en mogelijkheden voor vuurwerkopslag en vuurwerktransport, ook vanuit de handelaren bezien? </vraag>
      <vraag nummer="4">Welke redenen hebben vuurwerkhandelaren om over te gaan tot rijdende opslag van vuurwerk? </vraag>
      <vraag nummer="5">Kunt u aangeven of en zo ja in welke mate, de risico’s (groeps- en individueel) toenemen nu vuurwerkhandelaren hun vuurwerk in toenemende mate in het buitenland opslaan en daardoor het transport van vuurwerk door Nederland toeneemt? </vraag>
      <vraag nummer="6">Acht u de toename van het transport van vuurwerk door Nederland door enerzijds de rijdende opslag en anderzijds de opslag in het buitenland wenselijk en/of aanvaardbaar? Zo neen, wat bent u van plan hieraan te doen? </vraag>
      <vraag nummer="7">Heeft de inspectie Verkeer en Waterstaat nauwelijks zicht op vuurwerk aan boord van schepen in Nederlandse havens, zoals in genoemde berichten wordt gesteld? Acht u deze situatie wenselijk? Zo neen, wat bent u van plan hieraan te doen? </vraag>
      <vraag nummer="8">Bent u bereid deze vragen binnen een week te beantwoorden? </vraag>
      <noten afkomstig="vraag">
         <noot nummer="1">Op 14 mei 2003 staan hierover in verschillende dagbladen (AD, Volkskrant, Spits) berichten</noot>
      </noten>
   </vragen>
   <antwoorden aantal="8">
      <antwoord nummer="1">Ja. Het gaat daarbij met name om de navolgende gevallen: 1. Het bevoorraden van verkooppunten in de beperkte periode voor de jaarwisseling waarin vuurwerk aan consumenten mag worden verkocht; 2. De verkoop van consumentenvuurwerk vanuit vervoermiddelen; 3. Het, in afwachting van evenementen, parkeren van vrachtauto’s met professioneel vuurwerk in een woonomgeving. </antwoord>
      <antwoord nummer="2">Het groeps- en individueel risico is afhankelijk van vele factoren, zoals die van de omgeving en de omvang van het vervoer. Wel kan worden gesteld dat het risico bij het vervoer in beginsel toeneemt, indien meer transportbewegingen met vuurwerk plaatsvinden. Voor het vervoer van vuurwerk gelden stringente regels, zoals weergegeven in mijn antwoord op vraag 3. </antwoord>
      <antwoord nummer="3" voetnoot="1 2 3">Rijdende opslag van vuurwerk behoeft niet noodzakelijk in te houden dat de opslagregels voor vuurwerk worden omzeild. Rijdende opslag houdt namelijk in, dat er wordt rondgereden met vuurwerk, zodat de regels voor opslag van vuurwerk niet van toepassing zijn. Opslag van vuurwerk is geregeld in het Vuurwerkbesluit <voetnoot nummer="1"/>. De regelgeving voor het transport van vuurwerk komt voornamelijk internationaal tot stand. Op mondiaal niveau gelden de VN «Recommendations on the Transport of Dangerous Goods» en binnen Europa geldt onder andere het «ADR» (Europese Overeenkomst betreffende het internationale vervoer van gevaarlijke goederen over de weg). De basis voor het vervoer van gevaarlijke stoffen, waaronder vuurwerk, is de Wet Vervoer Gevaarlijke Stoffen (WVGS) <voetnoot nummer="2"/>en het Besluit Vervoer Gevaarlijke Stoffen (BVGS) <voetnoot nummer="3"/>. De regimes voor opslag en transport zijn moeilijk met elkaar te vergelijken. Bij opslag van vuurwerk heeft men te maken met een vaste (stationaire) installatie en bij transport met vele transportbewegingen. Beide regimes kennen derhalve hun eigen specifieke wet- en regelgeving die hierop zijn toegesneden, met het uitgangspunt de veiligheid bij opslag en transport zoveel mogelijk waarborgen. Handelaren van vuurwerk zullen met beide regimes rekening moeten houden. </antwoord>
      <antwoord nummer="4">De redenen hiervoor zijn de grote afstand tussen vuurwerkevenementen en de opslag van vuurwerk en de wens van vuurwerkhandelaren om de detaillist van voldoende consumentenvuurwerk te kunnen voorzien, bijvoorbeeld in de dagen voor de jaarwisseling, wanneer er grote vraag is naar vuurwerk. </antwoord>
      <antwoord nummer="5">In zijn algemeenheid kan worden gesteld, dat door het Vuurwerkbesluit het groeps- en plaatsgebonden risico in Nederland dat samenhangt met vuurwerk, is verlaagd. Dit geldt zowel voor de opslag als het transport van vuurwerk. De reden hiervoor is o.a. dat de classificatie van vuurwerk na de vuurwerkramp in Enschede aanzienlijk is verbeterd, mede doordat de handhaving op vuurwerk bij opslag en transport de laatste jaren is geïntensiveerd. Bovendien worden, door het bepaalde in het Vuurwerkbesluit, de opslaglocaties van vuurwerk verplaatst naar (concentratie)gebieden die minder risico’s met zich mee brengen. </antwoord>
      <antwoord nummer="6" voetnoot="4">Bij de aanscherping van de opslageisen voor vuurwerk, zoals verwoord in het Vuurwerkbesluit, is indertijd ingecalculeerd dat toename van het transport van vuurwerk door Nederland, alsmede het verplaatsen van vuurwerkopslagplaatsen naar Duitsland en België een mogelijk gevolg van de genomen maatregelen zou kunnen zijn. De rijdende opslag van vuurwerk wordt vervolgens tegengewerkt doordat de verkoop van consumentenvuurwerk vanuit een vervoermiddel op grond van het Vuurwerkbesluit verboden is. Voorts wordt door een komende wijziging van het Vuurwerkbesluit <voetnoot nummer="4"/>het mogelijk gemaakt dat tegen het lang parkeren van een dergelijk vervoermiddel kan worden opgetreden. Bovendien zal bij deze wijziging van het Vuurwerkbesluit worden geregeld dat op de plaats van een evenement niet meer vuurwerk aanwezig mag zijn dan voor dat evenement noodzakelijk is. Op 26 mei 2003 heeft mijn ambtvoorganger u per brief geïnformeerd (kamerstuk 28 600 XI, nr. 110) over de controleresultaten op vuurwerktransport in België en Duitsland, alsmede het handhavingsbeleid met betrekking tot vuurwerk in genoemde landen. Van de kant van mijn Duitse collega is daarbij aangegeven dat ook Duitsland een streng beleid inzake toezicht en handhaving voor staat. Voorts is Duitsland ervan overtuigd dat in samenwerking met Nederland en overige kustlanden en betrokken brancheorganisaties, het mogelijk moet zijn om tot veiliger maatregelen voor de invoer van vuurwerk te komen. België heeft daarbij aangegeven dat recent een besluit is ingediend dat onder andere tot doel heeft het vervoer van vuurwerk aan een toelating te onderwerpen. Tenslotte kan ik u meedelen dat het beleid in België en Duitsland inzake toezicht en handhaving op vuurwerkopslag en vuurwerktransport nauwlettend wordt gevolgd. </antwoord>
      <antwoord nummer="7">Het handhavingbeleid van de Inspectie Verkeer en Waterstaat (IVW) is erop gericht om fysiek 1 op de 10 containers die bestemd zijn voor de doorvoer en 1 op de 3 containers die bestemd zijn voor Nederland, te controleren. Via de melding die aan de havenautoriteiten wordt gedaan en over welke gegevens de IVW kan beschikken, is er zicht op vuurwerk aan boord van schepen in de Nederlandse havens. De zgn. doorvoercontainers worden echter alleen bij gerede twijfel van boord gehaald teneinde een fysieke inspectie uit te kunnen voeren. De overweging hierbij is dat het logistieke proces zo min mogelijk wordt verstoord. Met de handhavingdiensten in Duitsland en België wordt samengewerkt en vindt op dit terrein kennis- en informatie-uitwisseling plaats. Uit de reeds eerder genoemde reactie van mijn Duitse ambtgenoot komt naar voren dat het aantal onregelmatigheden met inkomend vuurwerk in Duitsland eveneens substantieel is afgenomen. Vooralsnog zie ik, gezien de controleresultaten, geen redenen om de controles op doorvoercontainers te intensiveren. In dit verband is voorts te melden, dat op grond van Europese regelgeving met ingang van 1 januari 2003 voor het vervoer van vuurwerk over de weg, per spoor en via de binnenwateren, een goedkeuring van de classificatie van het vuurwerk (autorisatie) vereist is door één van de lidstaten. </antwoord>
      <antwoord nummer="8">Helaas is het niet gelukt deze vragen, door de noodzakelijke afstemming tussen mijn ministerie en het ministerie van Volkshuisvesting, Ruimtelijke Ordening en Milieubeheer, binnen een week te beantwoorden. </antwoord>
      <noten afkomstig="antwoord">
         <noot nummer="1">Staatsblad 2002, 33</noot>
         <noot nummer="2" datum="225 en 1996" bron="Staatsblad 1995">Staatsblad 1995, 225 en 1996, 297</noot>
         <noot nummer="3">Staatsblad 1996, 297</noot>
         <noot nummer="4" datum="2003-05-6" bron="Stcrt">Stcrt, 6 mei 2003, nr. 86</noot>
      </noten>
   </antwoorden>
</kvr>
