<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over vermeende belastingfraude door emigrerende boeren. (Ingezonden 11 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5803
</item>
         <item attribuut="Rubriek">Belastingen (Belastingfraude) Landbouw (Landbouwers) Welzijn (Emigratie)</item>
         <item attribuut="Trefwoorden">Belastingfraude Emigratie Landbouwers</item>
         <item attribuut="Vindplaats">Kamervragen met antwoord 1997-1998, nr. 120, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1997-10-08</item>
         <item attribuut="Datum_indiening">1997-09-11</item>
         <item attribuut="Document-id">KVR5803</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="243" allpagenumbers="243 244" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5803" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="120" onderwerp="" indiendatum="1997-09-11">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1997-10-8">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de belastingfraude door emigrerende boeren? <voetnoot nummer="1"/>
      </vraag>
      <vraag nummer="2">Is het waar dat de fiscus machteloos staat bij de afrekening van boeren die naar het buitenland vertrekken? En dat door dit belastinglek 300 boeren zijn geëmigreerd zonder af te rekenen? </vraag>
      <vraag nummer="3">Wat is de omvang van deze belastingfraude en hoe heeft dit plaats kunnen vinden? </vraag>
      <vraag nummer="4">Wanneer was u op de hoogte van deze belastingfraude? Hebt u reeds actie ondernomen? Zo ja, zijn daarvan reeds effecten bekend? </vraag>
      <vraag nummer="5">Is in de belastingverdragen voldoende geregeld dat u alsnog de belasting kan innen? Zo neen, waar zitten dan de lancues? </vraag>
      <vraag nummer="6">Welke maatregelen wilt u treffen om de rechtsongelijkheid als gevolg van dit «boerenbedrog» in de toekomst te voorkomen? </vraag>
      <noten afkomstig="vraag">
         <noot nummer="1" datum="1997-09-6" bron="Algemeen Dagblad">Algemeen Dagblad, 6 september 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Neen, bij tijdige onderbreking van een voorgenomen emigratie kunnen de rechten van de fiscus gewaarborgd worden. Problemen kunnen zich voordoen in de gevallen waarin pas achteraf geconstateerd wordt dat een belastingplichtige is geëmigreerd zonder te hebben afgerekend en wel naar een land waarmee geen afspraken zijn gemaakt over de wederzijdse bijstand bij de invordering van belastingschulden, terwijl van paspoortsignalering en eventueel lijfsdwang ook geen effect te verwachten is. Na signalen eind 1994 vanuit de Belastingdienst dat emigratie zonder af te rekenen in toenemende mate bij ondernemers in de agrarische sector voorkwam is in 1995 een globale inventarisatie gehouden. Daarbij bleek dat het om ten minste 92 gevallen ging met een gezamenlijk belang van 36 miljoen gulden. De belastingfraude kan plaatsvinden doordat de ondernemer lopende het jaar emigreert en daarvan pas melding maakt in zijn na afloop van het fiscale jaar ingediende aangifte inkomstenbelasting. </antwoord>
      <antwoord nummer="4">Na de hiervoor genoemde inventarisatie zijn diverse acties in binnen- en buitenland ondernomen, waarbij de invorderingsmogelijkheden ten volle benut zijn. Het gevoerde beleid is zowel preventief als correctief van aard. Er wordt niet alleen aandacht besteed aan het opsporen van potentiële emigranten, zodat tijdig belasting kan worden geheven en zo nodig conservatoire maatregelen kunnen worden getroffen om de voldoening van de belasting zeker te stellen, maar ook wordt alsnog gepoogd door middel van andere invorderingsmaatregelen, zoals paspoortsignalering, lijfsdwang en verdragsinvordering, betaling te bewerkstelligen en nieuw misbruik te ontmoedigen. Tegelijkertijd is intensief overleg gevoerd met de belangrijkste emigratielanden over de mogelijkheden om te komen tot afspraken met betrekking tot de wederzijdse bijstand bij de invordering. De ondernomen acties hebben onder meer geresulteerd in de bereidheid van een aantal emigranten om alsnog tot betaling van hun schulden over te gaan. Het overleg met de emigratielanden heeft geleid tot ondertekening van een protocol tot wijziging van het belastingverdrag met Canada; de belangrijkste wijziging betreft het opnemen van bepalingen betreffende de bijstand bij de invordering, die van toepassing zijn op nog niet betaalde belastingschulden, met dien verstande dat de schulden op het moment van inwerkingtreding van het protocol maximaal tien jaar oud mogen zijn. Met Duitsland en Nieuw-Zeeland is inmiddels op ambtelijk niveau overeenstemming bereikt over een invorderingsverdrag en met diverse andere staten zijn de onderhandelingen nog gaande. Daarnaast is nog van belang dat Nederland vanaf 1 februari jl. gebruik kan maken van het Verdrag inzake de wederzijdse administratieve bijstand in belastingzaken (Trb. 1991, 4) voor het doen van verzoeken om wederzijdse bijstand. Met onder meer de Verenigde Staten, België en Denemarken is de bestaande relatie op het terrein de wederzijdse bijstand verbeterd. </antwoord>
      <antwoord nummer="5 en 6">Diverse staten waaronder Nederland, hadden in het verleden de nodige aarzelingen om afspraken te maken over de bijstand bij invordering van elkaars belastingen. In de oudere belastingverdragen komen dan ook nauwelijks bepalingen voor die zien op de internationale invordering. Zoals ik heb aangegeven in mijn notitie internationaal fiscaal verdragsbeleid (Kamerstukken II 1996/97, 25 087, nr. 1) bevordert Nederland waar mogelijk thans op actieve wijze dat in bilaterale belastingverdragen, de modelverdragen van de OESO en de WDO, en in andere internationale regelingen bepalingen opgenomen worden, die voorzien in de bijstand bij de invordering van belastingen, douaneverordeningen en premies. In internationaal perspectief gezien is Nederland daarbij trendsetter en initiatiefnemer. Het aangehaalde krantenartikel geeft overigens een onvolledig beeld van de verdragen, waarin bepalingen terzake van de internationale invordering zijn opgenomen. Op dit moment kan aan de volgende staten en rijksdelen een verzoek om bijstand bij de invordering ter zake van de directe belastingen worden gedaan: Aruba, België, Denemarken, Duitsland (voor wat betreft grensarbeiders), Finland, IJsland, Japan (alleen voor onterecht genoten verdragsvoordelen), Kazachstan, Letland, Luxemburg, Nederlandse Antillen, Noorwegen, Oekraine, Polen, Russische Federatie, Suriname, Verenigde Staten en Zweden. Volledigheidshalve vermeld ik nog dat met Venezuela, Estland en Belarus inmiddels een verdrag is getekend waarin bepalingen zijn opgenomen over de internationale invordering (ratificatie moet nog plaatsvinden). Met diverse andere staten worden op dit moment nog onderhandelingen gevoerd. Deze lijst kan voorts uitbreiding ondergaan als gevolg van toetreding van andere landen tot het hiervoor genoemde Verdrag inzake de wederzijdse administratieve bijstand in belastingzaken. Hiermede zijn en worden de lacunes op het terrein van de internationale invordering, en dan met name richting de belangrijkste emigratielanden, weggenomen. </antwoord>
      <noten afkomstig="antwoord"/>
   </antwoorden>
</kvr>
