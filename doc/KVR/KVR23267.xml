<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aasted Madsen-van Stiphout en Algra (beiden CDA) aan de minister van Binnenlandse Zaken en Koninkrijksrelaties over de bereikbaarheid van de politie buiten de kantooruren. (Ingezonden 4 mei 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23267
</item>
         <item attribuut="Inhoud">Indiener vraagt onder meer of de minister weet dat telefonisten van de politieregio Limburg-Zuid alleen tijdens kantooruren, van 9.00 uur tot 17.00 uur, burgers die 0900-8844 bellen, mogen doorverbinden met de bureaus.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Politie)</item>
         <item attribuut="Trefwoorden">Politie Telefonie</item>
         <item attribuut="Vindplaats">Kamervragen met antwoord 2004-2005, nr. 1873, Tweede Kamer</item>
         <item attribuut="Vraagnr_bij_indiening">2040514400</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Aasted Madsen-van Stiphout</persoon>
            <persoon partij="CDA">Algra</persoon>
         </item>
         <item attribuut="Datum_reaktie">2005-06-15</item>
         <item attribuut="Datum_indiening">2005-05-04</item>
         <item attribuut="Document-id">KVR23267</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3985" allpagenumbers="3985 3986" vetnummer="2040514400" code="0405tkkvr1873" lopendefooter="Tweede Kamer, vergaderjaar 2004–2005, Aanhangsel" filenaam="KVR23267" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1873" onderwerp="" indiendatum="4mei 2005">
         <vrager partij="CDA" oorsprong="parlement">Aasted Madsen-van Stiphout</vrager>
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-06-15">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is bij u bekend dat de telefonisten van de politieregio Limburg-Zuid alleen tijdens kantooruren van 9.00 uur tot 17.00 uur burgers, die 0900–8844 bellen, mogen doorverbinden met de bureaus? </vraag>
      <vraag nummer="2">Zijn in andere regio’s ook soortgelijke afspraken gemaakt? </vraag>
      <vraag nummer="3">Wat betekent deze beperking van de bereikbaarheid voor het functioneren van wijkagenten buiten kantooruren? </vraag>
      <vraag nummer="4">Is bij u bekend dat door het geven van mobiele telefoonnummers agenten zelf de bereikbaarheid proberen te vergroten? </vraag>
      <vraag nummer="5">Wat zullen de gevolgen zijn van het voornemen van de politieregio Fryslân om de mobiele telefoons van vele agenten in te nemen voor de bereikbaarheid van de politie? </vraag>
      <vraag nummer="6">Deelt u de mening dat tijdens de openingsuren van een bureau, dit bureau ook telefonisch bereikbaar moet zijn en dat wijkagenten tijdens hun dienst ook telefonisch bereikbaar moeten kunnen zijn? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Uit informatie van het regionale politiekorps Limburg-Zuid blijkt dat het korps in haar regionaal bereikbaarheidsbeleid heeft vastgelegd dat niet spoedeisende, planbare zaken buiten kantooruren niet rechtstreeks worden doorgeleid naar de achterliggende organisatie maar eerst worden beoordeeld door de medewerker in het service center. De instructie heeft geen betrekking op oproepen via het alarmnummer 1-1-2. Alle noodmeldingen of niet uitstelbare meldingen die binnenkomen via 0900–8844 gaan rechtstreeks naar de meldkamer. </antwoord>
      <antwoord nummer="2">Ja. Ook andere politieregio’s hebben een bereikbaarheidsbeleid. Op onderdelen zijn weliswaar verschillen tussen de korpsen zichtbaar, maar de algemene lijn komt overeen. </antwoord>
      <antwoord nummer="3">De directe bereikbaarheid van de operationele organisatie via het alarmnummer 1-1-2 en de indirecte bereikbaarheid via het landelijke telefoonnummer politie (0900-8844) bevordert mijns inziens een efficiënte inzet van politiepersoneel. Ieder korps heeft een service center ingericht waar speciaal opgeleide medewerkers zorgdragen voor de opvang van de oproepen en de beantwoording van de meest voorkomende vragen. Gesprekken voor de achterliggende organisatie worden alleen in noodzakelijke gevallen doorverbonden. Uit informatie van de politieregio Limburg-Zuid maak ik op dat het genoemde bereikbaarheidsbeleid het mogelijk maakt om de bereikbaarheid van de politie te allen tijde te garanderen en niet te laten afhangen van de aan- of afwezigheid van individuele medewerkers, zoals (wijk)agenten. Bureaus en in dienst zijnde (wijk)agenten zijn in deze regio steeds bereikbaar, maar niet rechtstreeks telefonisch benaderbaar voor de burger. Rechtstreeks contact, na tussenkomst van het service center is voor deze niet-spoedeisende, planbare zaken wel mogelijk. Dit gebeurt ook in de praktijk. Het landelijke telefoonnummer politie (0900-8844) heeft onder andere als doel de verbetering van de niet-spoedeisende bereikbaarheid van de Nederlandse politie. Het landelijk telefoonnummer is 7 dagen per week, 24uur per dag beschikbaar. </antwoord>
      <antwoord nummer="4">Ja. Het ter beschikking stellen van rechtstreekse mobiele telefoonnummers van wijkagenten kan bijdragen aan een vergroting van de bereikbaarheid van de politie. Hiermee ontstaat echter bij de burger ten onrechte de verwachting dat bepaalde politiemensen te allen tijde bereikbaar zijn. Het beleid van het politiekorps Limburg-Zuid is erop gericht om geen mobiele telefoonnummers van agenten bekend te maken aan burgers en daar waar dit in de praktijk toch gebeurt, dit tegen te gaan. Een rechtstreeks telefoonnummer behoort slechts te worden gegeven voor een gepland contact. </antwoord>
      <antwoord nummer="5">Zie ook mijn antwoord op de vragen 3 en 6. Uit informatie van de politieregio Fryslân maak ik voorts op dat in de regio Fryslân ten aanzien van de inname van mobiele telefoons een weloverwogen besluit is genomen, zonder dat daarbij de bereikbaarheid in het geding is. Evenals in Limburg-Zuid geldt dat regiopolitie Fryslân 24uur per dag bereikbaar is; van 07:00 uur tot 02:00 uur bij het Politie Service Centrum en bij de meldkamer en in de tussenliggende uren bij de meldkamer. </antwoord>
      <antwoord nummer="6">Het functioneren van het service center en de bereikbaarheid van de achterliggende organisatie wordt door mij beschouwd als een primaire verantwoordelijkheid van de korpsbeheerders. Met het oog op de bereikbaarheid van zijn korps kan de korpsbeheerder voor specifieke doeleinden besluiten, naast 0900–8844, rechtstreekse nummers beschikbaar te stellen naar de wijkbureaus. </antwoord>
      <noten afkomstig="antwoord"/>
   </antwoorden>
</kvr>
