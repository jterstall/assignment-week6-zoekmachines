<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Volksgezondheid, Welzijn en Sport over de zorgverlening aan (illegale) onverzekerden. (Ingezonden 17 juli 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26431
</item>
         <item attribuut="Inhoud">Vragen naar aanleiding van bericht (Volkskant, 15 juli 2006) dat ziekenhuizen (illegale) onverzekerden medisch noodzakelijke hulp onthouden. Indiener wijst erop dat de Inspectie voor de Gezondheidszorg in haar rapport over hulp aan onverzekerden de verkeerde (beperktere) definitie voor 'hulp aan onverzekerden' hanteert, namelijk 'acute zorg'. Indiener wil dat de minister vanaf heden de wet uitvoert, met de definitie die bij invoering van de Koppelingswet door toenmalig minister Borst is gehanteerd (maar ook bij het recente Kamerdebat over de Zorgverzekeringswet, Handelingen II, 2005-2006, nr. 98), namelijk: medisch noodzakelijke zorg.</item>
         <item attribuut="Rubriek">Gezondheidszorg (Algemeen) Gezondheidszorg (Zorginstellingen) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Vreemdelingen Ziekenhuizen</item>
         <item attribuut="Vindplaats">Kamervragen met antwoord 2006-2007, nr. 32, Tweede Kamer</item>
         <item attribuut="Vraagnr_bij_indiening">2050616700</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2006-09-26</item>
         <item attribuut="Datum_indiening">2006-07-17</item>
         <item attribuut="Document-id">KVR26431</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="63" allpagenumbers="63 64" vetnummer="2050616700" code="0607tkkvr32" lopendefooter="Tweede Kamer, vergaderjaar 2006–2007, Aanhangsel" filenaam="KVR26431" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="32" onderwerp="" indiendatum="2006-07-17">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="26 september 2006), zie ook Aanhangsel Handelingen nr. 1912, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «De straatdokter is boos»? <voetnoot nummer="1"/>
      </vraag>
      <vraag nummer="2">Deelt u de mening dat het zeer ongewenst is dat met name ziekenhuizen (illegale) onverzekerden medisch noodzakelijke hulp onthouden? Zo ja, hoe gaat u ingrijpen? </vraag>
      <vraag nummer="3" voetnoot="2">Is het u ook opgevallen dat (ook) de Inspectie voor de Gezondheidszorg in haar rapport over hulp aan onverzekerden de verkeerde definitie hanteert van zorg voor onverzekerden en slechts spreekt van acute zorg, terwijl in de kamerbehandeling van de Koppelingswet destijds door de toenmalige minister Borst is uitgegaan van medisch noodzakelijke zorg, dat wil zeggen alle zorg uit het basispakket minus enkele uitzonderingen (zoals ook gewisseld in het laatste kamerdebat over de voortgang van de Zorgverzekeringswet)? <voetnoot nummer="2"/>
      </vraag>
      <vraag nummer="4">Wilt u aan alle onduidelijkheid een eind maken door vanaf heden gewoon de wet uit te voeren, dat wil zeggen uit te gaan van deze definitie van de toenmalige minister van VWS, en dit op zo kort mogelijke termijn duidelijk maken aan alle zorgverleners in Nederland? </vraag>
      <noten afkomstig="vraag">
         <noot nummer="1" datum="2006-07-15" bron="De Volkskrant">De Volkskrant, 15 juli 2006</noot>
         <noot nummer="2" documenttype="Handelingen" documentnummer="98" documentjaargang="2005-2006">Handelingen II, nr. 98, vergaderjaar 2005–2006.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De Koppelingswet (art. 10, eerste lid, Vreemdelingenwet 2000) sluit aanspraken jegens bestuursorganen op verstrekkingen en voorzieningen uit wanneer iemand geen verblijfstatus heeft (koppelingsbeginsel). Ook zijn illegalen uitgesloten van het sluiten van een zorgverzekering op grond van Zorgverzekeringswet. De aanspraak jegens bestuursorganen op verlening van medisch noodzakelijke zorg is uitgezonderd van dit koppelingsbeginsel (art. 10, tweede lid, Vreemdelingenwet 2000). Bovendien, zo is bij de behandeling van de Koppelingswet benadrukt, kent de Nederlandse rechtsorde verschillende regelingen waarin voldoende is verankerd dat door private personen of overheidsorganen medisch noodzakelijke zorg niet mag worden onthouden (zorgplicht), zonder dat dit overigens aan betrokkene een subjectief afdwingbaar aanspraakrecht geeft. Daarbij werd met name verwezen naar enkele bepalingen uit het Wetboek van Strafrecht. Of is gehandeld overeenkomstig de zorgplicht, wordt in het concrete geval vastgesteld. De zorgaanbieder bepaalt daarbij in eerste instantie of de zorg medisch noodzakelijk is. Het is de rol van de inspectie om de ontwikkelingen te volgen. </antwoord>
      <antwoord nummer="3">De Inspectie voor de Gezondheidszorg (IGZ) zelf maakt niet uit welke zorg in het concrete geval noodzakelijk is. Dat is naar het oordeel van de IGZ de rol van de arts die dat in het concrete geval vaststelt. Dit is beperkter dan het basispakket minus enkele uitzonderingen, zie ook mijn antwoord op vraag 2. Verschillen artsen daarover onderling van mening, dan moet daarover in onderling overleg getreden worden. Omdat het dus niet de IGZ is die bepaalt welke zorg in het concrete geval noodzakelijk is, is er dus ook geen sprake van het hanteren van een foute definitie door de Inspectie daarbij. </antwoord>
      <antwoord nummer="4">Zoals ik in mijn antwoord op de vragen 2 en 3 heb aangegeven beoordelen zorgaanbieders per concreet geval of hun zorgplicht het verlenen van zorg noodzakelijk maakt. Ik acht de ziekenhuizen daartoe goed in staat. </antwoord>
      <noten afkomstig="antwoord"/>
   </antwoorden>
</kvr>
