<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de staatssecretaris van Justitie over de uitzetting van een Syrische asielzoeker. (Ingezonden 6 maart 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15461
</item>
         <item attribuut="Inhoud">Vragen over de uitzetting van een Syrische asielzoeker, wiens fysieke conditie aanleiding heeft gegeven tot het verzoek om een voorlopige voorziening op grond van artikel 64 VV. Dit verzoek wordt op 7 maart 2002 door de rechtbank behandeld.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2001-2002, nr. 969, Tweede Kamer</item>
         <item attribuut="Vraagnr_bij_indiening">2010207510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2002-04-09</item>
         <item attribuut="Datum_indiening">2002-03-06</item>
         <item attribuut="Document-id">KVR15461</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2045" allpagenumbers="2045 2046" vetnummer="2010207510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15461" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="969" onderwerp="" indiendatum="2002-03-6">
         <vrager partij="D66" oorsprong="parlement">Hoekema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-04-9">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de uitzetting van de Syrische asielzoeker, wiens fysieke conditie aanleiding heeft gegeven tot het verzoek om een voorlopige voorziening op grond van artikel 64 VV? <voetnoot nummer="1"/>
      </vraag>
      <vraag nummer="2">Waarom bent u overgegaan tot uitzetting van voornoemde asielzoeker, terwijl het verzoek om een voorlopige voorziening 7 maart aanstaande door de Rechtbank behandeld zal worden? </vraag>
      <vraag nummer="3">Bent u van mening dat de beslissing op de voorlopige voorziening had moet worden afgewacht alvorens de beslissing tot uitzetting te nemen? Zo neen, waarom niet? Zo ja, waarom is de beslissing op de voorlopige voorziening in dit geval niet afgewacht? </vraag>
      <vraag nummer="4">Wat is de huidige beleidslijn inzake het uitzetten van uitgeprocedeerde asielzoekers die een slechte fysieke conditie hebben? </vraag>
      <vraag nummer="5">Geeft voornoemd incident aanleiding tot het opstellen van nadere beleidsregels inzake uitzetting van zieke asielzoekers? </vraag>
      <noten afkomstig="vraag">
         <noot nummer="1">IND-nummer 9805.04.2104</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Op 7 februari jongstleden heeft de Rechtbank te Den Haag uitspraak gedaan in de bewaringszaak van de betrokken vreemdeling die op 6 december 2001 in vreemdelingenbewaring was gesteld ter fine van zijn uitzetting. De Rechtbank heeft de geldigheid daarvan getoetst en geoordeeld dat de bewaring niet in strijd was met de Vreemdelingenwet 2000 en heeft derhalve het beroep ongegrond verklaard. De Rechtbank heeft daarbij het volgende in de overwegingen ten aanzien van de fysieke gesteldheid van betrokkene meegenomen. De overplaatsing van betrokkene naar het penitentiair ziekenhuis te Den Haag op 14 januari 2002 en het daarbij afgelasten van de geplande uitzetting waren het gevolg van de hongerstaking die betrokkene eerder was aangegaan. Nu betrokkene, naar het oordeel van de Rechtbank, zelfverantwoordelijk was voor zijn ziekenhuisopname door het opzettelijk veroorzaken van medische problemen, was hierin geen reden gelegen de opgelegde vreemdelingenbewaring ter fine van verwijdering op te heffen. Op het moment van de zitting bleek voorts dat betrokkene inmiddels weer «fit to fly» was en dat hij bovendien, blijkt uit de verklaring van de arts van het penitentiair ziekenhuis van 29 januari jongstleden, weer voedsel tot zich had genomen. Derhalve was het volgens de Rechtbank niet aannemelijk dat de uitzetting van de vreemdeling niet alsnog op korte termijn kon plaatsvinden. Op 6 december 2001 heeft de advocaat van betrokkene een voorlopige voorziening ingediend naar aanleiding van de afwijzende beschikking welke volgde op het tweede asielverzoek van betrokkene. Deze voorlopige voorziening is door de rechtbank op 15 januari 2002 afgewezen. De advocaat van betrokkene heeft op 28 december 2001 nog een voorlopige voorziening ingediend tegen de uitzetting van betrokkene waarbij zij zich wederom heeft beroepen op artikel 64 Vreemdelingenwet 2000, dat uitzetting van een vreemdeling verbiedt indien het gezien de medische toestand van betrokkene niet verantwoord is te reizen. Conform het beleid heeft deze tweede voorlopige voorziening niet geleid tot uitstel van vertrek. Bovendien heeft de Rechtbank zich in de tussentijd uitgelaten over de rechtmatigheid van de opgelegde vreemdelingenbewaring en de medische toestand van betrokkene in het kader van zijn ophanden zijnde uitzetting, zoals hierboven reeds is uiteengezet. De beslissing op deze tweede voorlopige voorziening vormt derhalve geen reden tot uitstel van vertrek. </antwoord>
      <antwoord nummer="4">De wet verbiedt uitzetting, indien het gelet op de gezondheidstoestand van de vreemdeling of van een van zijn gezinsleden niet verantwoord is om te reizen (artikel 64 Vreemdelingenwet 2000). Indien de korpschef van oordeel is dat het vanwege de slechte fysieke conditie van de asielzoeker niet verantwoord is om te reizen óf indien de asielzoeker een beroep doet op artikel 64, dient de korpschef zo spoedig mogelijk een politiearts of forensisch geneeskundige van de GGD te raadplegen. Indien nader medisch onderzoek noodzakelijk wordt geacht, wordt het Bureau Medische Advisering van de Immigratie- en Naturalisatiedienst ingeschakeld. De vreemdeling mag de uitslag van het onderzoek door de geraadpleegde arts of het Bureau Medische Advisering in Nederland afwachten. Ingeval het Bureau Medische Advisering geen reisbeletselen aanwezig acht, dient te worden overgegaan tot uitzetting. Indien dit wel het geval is, wordt de uitzetting in het individuele geval in beginsel opgeschort voor de periode waarin reizen vanuit medisch oogpunt onverantwoord is. Zodra is vastgesteld dat de medische belemmering is opgeheven, of indien het Bureau Medische Advisering aangeeft dat er geen belemmering is, herleeft de situatie zoals deze was voor het toepassen van artikel 64 Vreemdelingenwet. Voor vreemdelingen die in bewaring zitten, geldt dat de arts van de penitentiaire inrichting een verklaring afgeeft of betrokkene wel of niet kan reizen. </antwoord>
      <antwoord nummer="5">Nee. Ik ben van mening dat de huidige beleidsregels adequaat zijn. </antwoord>
      <noten afkomstig="antwoord"/>
   </antwoorden>
</kvr>
