<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Economische Zaken over wegingsfactoren van het CBS. (Ingezonden 6 mei 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23176
</item>
         <item attribuut="Inhoud">Vragen over hoe de wegingsfactoren worden vastgesteld die het Centraal Bureau voor de Statistiek (CBS) gebruikt om het consumentenprijsindexcijfer (CPI) te berekenen.</item>
         <item attribuut="Rubriek">Consument (Consumentenprijzen) Handel en economie (Prijsindexcijfers)</item>
         <item attribuut="Trefwoorden">Consumenten Huishoudens Prijsindexcijfers</item>
         <item attribuut="Vindplaats">Kamervragen met antwoord 2004-2005, nr. 1792, Tweede Kamer</item>
         <item attribuut="Vraagnr_bij_indiening">2040514490</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-06-01</item>
         <item attribuut="Datum_indiening">2005-05-06</item>
         <item attribuut="Document-id">KVR23176</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3817" allpagenumbers="3817 3818 3819" vetnummer="2040514490" code="0405tkkvr1792" lopendefooter="Tweede Kamer, vergaderjaar 2004–2005, Aanhangsel" filenaam="KVR23176" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1792" onderwerp="" indiendatum="2005-05-6">
         <vrager partij="SP" oorsprong="parlement">Kant</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-06-1">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Hoe de wegingsfactoren die het Centraal Bureau voor de Statistiek (CBS) gebruikt om het consumentenprijsindexcijfer (CPI) te berekenen, vastgesteld? </vraag>
      <vraag nummer="2">Kunnen de cijfers van het door het CBS uitgevoerde budgetonderzoek, voorzover dit als basis dient voor de wegingsfactoren van de Consumentenprijsindex (CPI) en de berekening van prijsindicaties, vrij toegankelijk gemaakt worden? Zo neen, waarom niet? </vraag>
      <vraag nummer="3">Klopt het dat bij de bepaling van de wegingsfactoren van het CPI het belang van de nationale rekeningen is toegenomen ten opzichte van het belang van het budgetonderzoek? Zo ja, wat vindt u van deze ontwikkeling? </vraag>
      <vraag nummer="4">Wat is de rol van Europese waarderingsregels bij het vaststellen van de te gebruiken wegingsfactoren van het CPI? </vraag>
      <vraag nummer="5">Is de methodiek ter vaststelling van de wegingsfactoren van het CPI veranderd door Europese regelgeving? Zo ja, wat zijn deze veranderingen? </vraag>
      <vraag nummer="6">Hoe komt het dat huisvestingskosten, inclusief uitgaven voor nutsvoorzieningen, slechts een wegingsfactor van 21,81% hebben in de inflatieberekening van het CPI van het CBS, terwijl volgens het CBS zelf in het woonbehoefte-onderzoek de woonquote 33,7% bedraagt voor huurders en 25,5% voor eigenhuizenbezitters? </vraag>
      <vraag nummer="7">Waarom is het belang van de huisvestingskosten in de wegingsfactoren van het CPI die vanaf 2000 worden gebruikt met ruim 5% punten afgenomen ten opzichte van de wegingsfactoren van het CPI die in de periode 1995–2000 werden gebruikt? Is dit een realistische weergave van het afgenomen belang van de kosten voor huisvesting in het uitgavenpatroon van de gemiddelde Nederlander? </vraag>
      <vraag nummer="8">Erkent u dat de CPI over de periode 2001–2004 lager zou zijn uitgevallen indien de wegingsfactoren van de periode 1995–2000 zouden zijn gebruikt? Zo neen, waarom niet? Zo ja, waarom zijn de hogere inflatie cijfers een betere weergave van de werkelijke prijsstijging? </vraag>
      <vraag nummer="9">Klopt het dat dit jaar door het CBS nieuwe wegingsfactoren voor het CPI zullen worden vastgesteld? Zo ja, verwacht u grote verschuivingen ten opzichte van de huidige wegingsfactoren? </vraag>
      <vraag nummer="10">Zijn voor de vaststelling van de nieuwe wegingsfactoren van het CPI nieuwe veranderingen in de methodiek door Europese regelgeving van belang? Zo ja, welke zijn deze veranderingen? </vraag>
      <vraag nummer="11">Zouden de bovengenoemde aanpassingen een verklaring kunnen zijn voor de discrepantie tussen het door het CBS berekende inflatiecijfer en de «gevoelsinflatie» die door veel Nederlanders veel hoger wordt ingeschat? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Bij het vaststellen van de wegingsfactoren voor de consumentenprijsindex (CPI) zijn twee zaken van belang, het bereik van de index en de meting. Het bereik van de CPI is kort gezegd de bepaling van wat in het mandje waarvan de prijsontwikkeling wordt gemeten, behoort te worden opgenomen. In het mandje worden opgenomen de consumptieve bestedingen van de Nederlandse consumenten die zij doen uit hun vrij besteedbaar inkomen, zowel in het binnenland als in het buitenland. Het bereik van de CPI is sinds de start van de reeks 1990 = 100 niet veranderd. Uiteraard verandert de feitelijke inhoud van het mandje wel, vooral bij de vijfjaarlijkse basisverlegging. Deze verandering volgt de wijzigingen in het consumptiepatroon van de Nederlandse bevolking, door toevoeging van nieuwe goederen en diensten en afvoer van in onbruik geraakte goederen en diensten. De meting van de wegingsfactoren is mede afhankelijk van de beschikbaarheid van datamateriaal, de kwaliteit van de respons op statistische onderzoeken, de voortschrijding van het wetenschappelijk inzicht, en internationale afstemming. Het CBS rekent het tot zijn taak steeds de best mogelijke combinatie daarvan te gebruiken. Recent, met name bij de overgang naar de reeks 2000 = 100, is daarom het accent verschoven. De consumptiegegevens uit het geïntegreerde en samenhangende stelsel van Nationale Rekeningen worden vanaf de reeks 2000 = 100 als uitgangspunt gebruikt in het wegingsschema van de CPI. Zij worden van een betere kwaliteit geacht dan de originele uitkomsten van het budgetonderzoek. Daar waar de detaillering van de consumptiegegevens van de Nationale Rekeningen onvoldoende is voor de weging van de CPI, maakt het CBS gebruik van detailinformatie van het budgetonderzoek of andere bronnen. Deze aanpak van het CBS is in overeenstemming met internationale standaarden. Vanwege het belang van de prijzenstatistieken binnen het totale pakket van het CBS heeft één van de zes adviesraden van het CBS speciaal daarop betrekking. </antwoord>
      <antwoord nummer="2">De wegingsfactoren van de CPI 2000 = 100 en van de CPI 1995 = 100 zijn vrij toegankelijk, de laatste jaren onder meer via WWW.CBS.NL. De wegingsfactoren zijn ook zichtbaar in het maandelijkse CBS-persbericht over de ontwikkeling van de inflatie. Ook de uitkomsten van het budgetonderzoek en van de Nationale rekeningen zijn via deze website beschikbaar. </antwoord>
      <antwoord nummer="3">Ja. Door deze wijziging is de kwaliteit en in het bijzonder de robuustheid van de wegingsfactoren verbeterd. Bovendien zijn zo de kosten beheersbaar gebleven. </antwoord>
      <antwoord nummer="4">Europese waarderingsregels hebben indirect enig effect op de wegingsfactoren voor de nationale CPI. Bij het besluit van het CBS om de weging vooral te baseren op de Nationale Rekeningen speelden Europese regels geen rol. De keuze heeft wel tot gevolg dat internationale (waarderings)regels uit het Europees Systeem van Rekeningen (ESR) mede de wegingsfactoren bepalen. Een van de gevolgen is dat de toegerekende huurwaarde voor het wonen in een eigen woning volgens de ESR lager is dan volgens de in 1995 in het Budgetonderzoek gehanteerde methode. Naast de nationale CPI stelt het CBS ook de Nederlandse component van de Europees geharmoniseerde consumentenprijsindex (HICP) samen. Deze HICP wordt samengesteld volgens Europese richtlijnen, die door de lidstaten in samenwerking met Eurostat zijn opgesteld en door de Europese Commissie zijn vastgesteld. De HICP dient vooral om vergelijkingen te kunnen maken tussen de inflatiecijfers in de lidstaten van de EU en om een prijsindexcijfer samen te kunnen stellen voor de Eurozone en de gehele Europese Unie. De HICP verschilt van de nationale CPI vooral in het bereik, in het bijzonder de verwerking van de kosten van huisvesting en gezondheidszorg. Voor binnenlands gebruik in Nederland wordt vooral de nationale CPI gebruikt. </antwoord>
      <antwoord nummer="5">Neen. Bij de basisverlegging naar 2000 = 100 is het CBS overgegaan op een berekening van de weging die primair op de Nationale Rekeningen is gebaseerd en niet primair op het budgetonderzoek. Maar deze overgang is niet ingegeven door Europese regelgeving. Zie ook het antwoord op vraag 4. </antwoord>
      <antwoord nummer="6">Het WoningBehoefteOnderzoek (WBO) en de CPI zijn naar doel, definities, opzet en databronnen twee geheel verschillende onderzoeken. In het WBO wordt uitsluitend aan het hoofd van het huishouden en de eventuele partner het inkomen gevraagd. Het WBO-inkomen in de quote is de som van deze twee inkomens. Alleen daardoor al is het WBO-inkomen ongeveer 15 procentpunten lager vergeleken met de CPI-bestedingen waarin de consumptieve uitgaven van alle huishoudenleden zijn meegeteld. Niet alleen de noemer maar ook de teller verschilt. In het WBO worden de woonlasten niet berekend met behulp van een toegerekende huurwaarde voor de eigenaarswoningen, maar door een optelling van hypotheeklasten (rente, aflossing, levensverzekeringspremie), erfpacht, opstalverzekering, onroerende zaakbelasting (inclusief eigenaarsdeel), met een correctie vanwege effecten in de sfeer van de inkomstenbelasting, zoals renteaftrek en huurwaardeforfait, eigen woning subsidies, en dergelijke. Voor de berekening van de wegingsfactoren in de CPI voor huisvestingskosten is de toegerekende huurwaarde meegenomen, maar bijvoorbeeld niet de hypotheeklasten. Overigens zijn in de CPI naast de 21 810 wegingspunten voor huisvesting, water en energie ook nog opgenomen de onroerende zaakbelasting (gebuikersdeel), rioolbelasting, reinigingsrechten, afvalstoffenheffing en zuiveringsheffing. Deze heffingen worden in het woningbehoefteonderzoek meegeteld in de woonuitgaven. Het gezamenlijke gewicht van deze uitgavencategorieën in de CPI bedraagt 23 442 op een totaal van 100 000. </antwoord>
      <antwoord nummer="7">In 1995 was de wegingscoëfficiënt voor woninghuur 8114 en voor de toegerekende huurwaarde van de eigen woning 12195, op een totaal van 100 000. In 2000 is dat 6569 voor woninghuur en 9127 voor de toegerekende huurwaarde van de eigen woning. Deze wijzigingen zijn een gevolg van een aantal ontwikkelingen, die tussen 1995 en 2000 zijn opgetreden. 1. Allereerst is de totale consumptie per huishouden in genoemde periode fors gegroeid. De totale uitgaven in het mandje van 1995 bedroegen 43 751 guldens per huishouden. In 2000 was dat 57 031 guldens per huishouden. Dat is een stijging van 30,4 procent. De gecumuleerde stijging van de woninghuren bedroeg in die periode 19,0 procent. Het aandeel van de woninghuren en van de toegerekende huurwaarde in het totale consumptiepakket neemt hierdoor met ongeveer 9,5 procent af. 2. Een tweede ontwikkeling is de toename van het eigen woningbezit. Het aantal huurwoningen daalde van 51,8 naar 47,6 procent van het totale aantal woningen. Dit veroorzaakt een verschuiving van een deel van de weging van de huurwoning naar de toegerekende huurwaarde bij de basisverlegging naar 2000 = 100. 3. Een derde verschil is een gevolg van de eerder genoemde andere waarderingsmethode van de toegerekende huurwaarde van de eigen woningen. Ook hierdoor is deze wegingscoëfficiënt flink lager geworden. 4. Een vierde verschil kan optreden door verhuizingen. Voor zover huishoudens van 1995 op 2000 gemiddeld in een luxere en duurdere woning zijn gaan wonen, verhoogt dit de wegingscoëfficiënten weer. 5. Ten slotte geldt dat bij elke basisverlegging een herijking plaatsvindt van de wegingsfactoren aan de nieuwe, vollediger, informatie over de consumptie van de Nederlandse bevolking. Dit leidt ook tot enige bijstellingen. Voor de volledigheid voeg ik hier nog aan toe dat in de Europees geharmoniseerde HICP geldt dat de prijs van de eigen woning en ook de toegerekende huurwaarde voor de eigen woning niet tot het bereik behoren. De wegingsfactor voor huisvesting is daar dan ook aanzienlijk lager dan in de CPI. </antwoord>
      <antwoord nummer="8">Over de periode januari 2000 tot en met december 2002 zijn reeksen door het CBS berekend en gepubliceerd op basis van zowel 1995 = 100 als 2000 = 100. De prijsstijging volgens de reeks 2000 = 100 komt juist lager uit dan die volgens de reeks 1995 = 100. Ook bij basisverleggingen in het verleden zijn er in het algemeen over een zekere verslagperiode zowel uitkomsten met de oude weging en uitkomsten met de nieuwe weging beschikbaar. De ervaring leert dat de inflatie in de nieuwe reeks steeds fractioneel lager uitkomt dan in de oude reeks. De interpretatie die aan deze uitkomsten kan worden gegeven is, dat het consumptiepatroon van huishoudens tussen de twee basisverleggingen verschuift en er naar tendeert dat de consumenten een groter aandeel van hun bestedingen doen aan artikelen die over de jaren minder snel in prijs stijgen. Juist die veranderingen zijn overigens de aanleiding voor de basisverleggingen. Met name het verminderde aandeel in het totaal van de consumptie van alcohol en tabak en van gas, welke artikelen over de jaren meer dan gemiddeld in prijs stijgen, en de toegenomen consumptie van kleding en schoeisel, (mobiele) telefonie, internetdiensten en computers, welke artikelen over de jaren minder dan gemiddeld in prijs stijgen of zelfs in prijs dalen, veroorzaken deze lagere uitkomst in het nieuwe mandje. </antwoord>
      <antwoord nummer="9">Het CBS stelt dit jaar geen nieuwe wegingsfactoren vast. </antwoord>
      <antwoord nummer="10">Niet relevant, zie antwoord op vraag 9. </antwoord>
      <antwoord nummer="11">Neen, daarvoor waren de aanpassingen en het effect op de uitkomsten te gering Bovendien heeft de periodieke basisverlegging ten doel vertekening vanwege veroudering van het mandje te voorkomen. Het nieuwe mandje beoogt de inflatie nauwkeuriger te meten. </antwoord>
      <noten afkomstig="antwoord"/>
   </antwoorden>
</kvr>
