<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Valk (beiden PvdA) aan de ministers van Defensie en van Buitenlandse Zaken over operaties in Afghanistan. (Ingezonden 11 maart 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15367
</item>
         <item attribuut="Inhoud">Vragen over Nederlandse deelname aan legering van troepen in delen van Afghanistan (ISAF) en Nederlandse druk op VS inzake berechting van (krijgs)gevangenen volgens principes Geneefse Conventie.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan Terrorisme</item>
         <item attribuut="Vindplaats">Kamervragen met antwoord 2001-2002, nr. 889, Tweede Kamer</item>
         <item attribuut="Vraagnr_bij_indiening">2010207850</item>
         <item attribuut="Afkomstig_van">Defensie (DEF) Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Valk</persoon>
         </item>
         <item attribuut="Datum_reaktie">2002-03-22</item>
         <item attribuut="Datum_indiening">2002-03-11</item>
         <item attribuut="Document-id">KVR15367</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1867" allpagenumbers="1867 1868" vetnummer="2010207850" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15367" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="889" onderwerp="" indiendatum="2002-03-11">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Valk</vrager>
         <vraagt-aan>de ministers van Defensie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-03-22">
         <antwoorder functie="minister" ministerie="Binnenlandse Zaken en Koninkrijksrelaties">Van Aartsen</antwoorder>
         <mede-antwoorder>de minster van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Welke troepen van welke nationaliteiten zijn actief in de bergen van Oost-Afghanistan? Is hierbij ook een beroep gedaan op Nederlandse troepen? </vraag>
      <vraag nummer="2">Zijn er besprekingen gaande over de noodzakelijke uitbreiding van ISAF-troepen naar andere steden in Afghanistan, zoals gevraagd door premier Karzai? </vraag>
      <vraag nummer="3">In hoeverre wordt daarbij ook door de Nederlandse regering aangedrongen op verdergaande Amerikaanse participatie? Welke insteek kiest Nederland voor de noodzakelijke voortzetting van de missie na juni? Welk overleg is daarbij geëntameerd? </vraag>
      <vraag nummer="4">Wat is de precieze stand van zaken m.b.t. de zogenaamde «lead-nation» na het vertrek van het VK? Welke inzet kiest de Nederlandse regering bij de onderhandelingen daarover? </vraag>
      <vraag nummer="5">Wat is de voortgang met druk op de VS ten aanzien van de berechting van (krijgs)gevangenen volgens de principes van de Geneefse Conventie? Welke initiatieven neemt de regering terzake? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Voor zover bekend hebben naast Amerikaanse en Afghaanse eenheden onder andere ook Australische, Canadese, Noorse, Deense en Duitse eenheden deelgenomen aan operatie Anaconda in Oost-Afghanistan. Voor operatie Anaconda is geen beroep gedaan op Nederlandse eenheden. </antwoord>
      <antwoord nummer="2">Geografische uitbreiding van het huidige mandaat van ISAF is onderwerp van besprekingen, zowel in bilateraal als in multilateraal (VN-)verband en in de bijeenkomsten van de troepenleverende landen. Een besluit hierover is nog niet genomen. Legering van troepen buiten Kabul (gelijkstaand aan «expansion») ligt echter niet in de rede. Bepalende factoren in de internationale besluitvorming over deze kwestie zijn onder meer de ontwikkeling van de veiligheidssituatie in Afghanistan, de positie van het Afghaanse bewind «post-Loya Jirga» en de wijze waarop de nieuwe Afghaanse veiligheidsstructuren zullen worden opgezet. Het woord is eerst en vooral aan de VN Veiligheidsraad. Uitbreiding van het mandaat staat niet gelijk aan stationering van ISAF-eenheden in andere steden dan Kabul. Tot de opties die momenteel besproken worden hoort de mogelijkheid om, in het kader van een nieuw vast te stellen mandaat, in Kabul gelegerde ISAF-eenheden op ad hoc basis elders in Afghanistan in te zetten. Daarbij dient bedacht te worden dat de situatie in de diverse regio’s verschilt, zodat een uniforme oplossing ook niet voor de hand ligt. </antwoord>
      <antwoord nummer="3">Zoals bekend acht de Regering een nauwe Amerikaanse betrokkenheid bij ISAF en een eventuele vervolgmissie van groot belang. De Amerikaanse regering heeft zich, evenals andere leden van de internationale gemeenschap, duidelijk gecommitteerd aan het tot stand brengen van stabiliteit voor de langere termijn in Afghanistan. De Regering is in beginsel voorstander van een verlenging van het huidige mandaat van ISAF. De mogelijkheid van verlenging van de Nederlandse deelneming wordt momenteel onderzocht. De Duitse voornemens ten aanzien van een verlenging van de eigen aanwezigheid zijn daarbij een belangrijke factor. De Regering zal de Kamer conform artikel 100 van de Grondwet en de bepalingen van het Toetsingskader betrekken bij de besluitvorming over dit onderwerp. </antwoord>
      <antwoord nummer="4">Op dit moment is nog niet met zekerheid te zeggen welk land de leiding van ISAF van het VK zal overnemen. Turkije heeft te kennen gegeven deze rol onder bepaalde voorwaarden te willen vervullen. De gesprekken hierover zijn nog gaande. Nederland is daarbij betrokken. Zoals bekend is de inzet van de Regering dat de voorwaarden waaronder de Nederlandse eenheden deelnemen aan ISAF niet mogen verslechteren. Het land dat de leiding van ISAF overneemt dient derhalve dezelfde militaire en bestuurlijke inbreng als het VK te kunnen leveren. Daarbij is van zwaarwegend belang dat de huidige arrangementen met de VS worden voortgezet. Deze arrangementen hebben betrekking op ondersteuning bij noodsituaties en op de bevoegdheid van het Amerikaanse hoofdkwartier dat belast is met de coördinatie van de Operatie Enduring Freedom (Central Command) te voorkomen dat de activiteiten in het kader van ISAF en Enduring Freedom met elkaar in strijd komen. De Regering zal op deze kwestie terugkomen bij het opmaken van de stand van zaken na de eerste drie maanden Nederlandse aanwezigheid in ISAF. </antwoord>
      <antwoord nummer="5">Voor zover bekend is nog niet begonnen met de berechting van betrokkenen. Deze berechting zal naar de mening van de Regering moeten voldoen aan de principes van de Geneefse Conventies. Dit standpunt is in diverse bilaterale contacten met de autoriteiten van de VS overgebracht, meest recentelijk tijdens mijn bezoek aan de VS. </antwoord>
      <noten afkomstig="antwoord"/>
   </antwoorden>
</kvr>
