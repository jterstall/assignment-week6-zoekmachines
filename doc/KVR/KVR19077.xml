<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de ministers van Justitie en van Volksgezondheid, Welzijn en Sport over mogelijke toename van de export van LSD. (Ingezonden 14 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19077
</item>
         <item attribuut="Inhoud">Vragen over de berichten dat de productie en export van LSD in Nederland 'sterk' is toegenomen, kennelijk als goedkoper alternatief voor XTC.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 2003-2004, nr. 470, Tweede Kamer</item>
         <item attribuut="Vraagnr_bij_indiening">2030403130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2003-12-15</item>
         <item attribuut="Datum_indiening">2003-11-14</item>
         <item attribuut="Document-id">KVR19077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1005" allpagenumbers="1005 1006" vetnummer="2030403130" code="0304tkkvr470" lopendefooter="Tweede Kamer, vergaderjaar 2003–2004, Aanhangsel" filenaam="KVR19077" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="470" onderwerp="" indiendatum="2003-11-14">
         <vrager partij="PvdA" oorsprong="parlement">Albayrak</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-12-15">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Export LSD neemt sterk toe»? <voetnoot nummer="1"/>
      </vraag>
      <vraag nummer="2">Is het waar dat de productie van LSD goedkoper is dan de productie van bijvoorbeeld XTC? Kunt u cijfers noemen? Wat is hiervan het gevolg voor gebruik van LSD als goedkoper alternatief voor XTC? </vraag>
      <vraag nummer="3">Was u op de hoogte van de sterke toename van de productie in Nederland van LSD, en hebt u zicht op de omvang van deze productie? Zo ja, wat heeft u eraan gedaan om deze ontwikkeling te stoppen? </vraag>
      <vraag nummer="4">Deelt u de mening van het Trimbos-instituut dat LSD geen partydrug is? Zo ja, zou het ook een partydrug kunnen worden, gezien de uiterlijke overeenkomsten met LSD en, indien uw antwoord op vraag 2 bevestigend is, de lagere productiekosten van LSD? </vraag>
      <vraag nummer="5">Bestaat er een kans dat deze drug ook in Nederland meer gebruikt gaat worden? Zo ja, hebt u ideeën hoe dit zou kunnen worden voorkomen? </vraag>
      <vraag nummer="6">Is het u bekend wat de invloed van dit middel is op de gezondheid van met name jongeren? </vraag>
      <noten afkomstig="vraag">
         <noot nummer="1" datum="2003-11-12" bron="Algemeen Dagblad">Algemeen Dagblad, 12 november 2003</noot>
      </noten>
   </vragen>
   <antwoorden aantal="5">
      <antwoord nummer="1">Van het artikel in het Algemeen Dagblad heb ik kennisgenomen. </antwoord>
      <antwoord nummer="2">Er bestaat weinig inzicht in de gegevens met betrekking tot de productie en kosten van LSD en XTC. Een van de belangrijke precursoren van LSD is ergotamine. Bekend is dat de prijs in de legale handel van ergotamine ongeveer € 1900,– per kilogram is. Een kilogram van deze stof ergotamine levert ongeveer 200 gram LSD op. Uitgaande van een gebruikershoeveelheid van 100 microgram kunnen hiervan twee miljoen gebruikerseenheden gemaakt worden. Met betrekking tot XTC bestaat het volgende beeld. Van een liter PMK kan een kilo MDMA-poeder gemaakt worden. Een liter PMK kost op de zwarte markt € 1350,–. Een kilo MDMA-poeder levert 12 500 pillen op. Ongetwijfeld spelen ook andere kostenelementen een rol. Daarin bestaat echter geen inzicht. Het is derhalve niet goed mogelijk een overzicht van de volledige productiekosten te geven. De prijzen op consumentenniveau zijn bekend. Navraag bij het Trimbos-Instituut en Parnassia Preventie Verslavingszorg leert dat de prijzen voor een LSD-trip of pilletje ongeveer tussen de € 2,– en € 10,– bedragen, waarbij wordt opgemerkt dat deze cijfers schattingen zijn en geen «harde» cijfers. De gemiddelde straatprijs voor een XTC-tablet is ongeveer € 4,–. Deze gegevens dateren van september van dit jaar en zijn afkomstig van de Unit Synthetische Drugs. Gezien de verschillen in werking tussen LSD en XTC en gezien het feit dat de relatief lage prijs die gebruikers betalen voor deze twee middelen min of meer gelijk is, ligt het niet in de rede dat gebruikers vanuit financiële overwegingen LSD gaan gebruiken in plaats van XTC. </antwoord>
      <antwoord nummer="3">Uit de jaarrapportage van het Korps Landelijke Politiediensten blijkt dat er in het verleden grote hoeveelheden LSD-trips in beslag zijn genomen. De laatste jaren is er sprake van een zekere dalende tendens. Over de export is bekend dat er in de afgelopen jaren enkele malen pakketten, waarin LSD was verborgen, met een buitenlandse bestemming in beslag zijn genomen. Mij is overigens gebleken dat het in het artikel in het Algemeen Dagblad genoemde aantal op in Duitsland in beslag genomen gebruikerseenheden duidt en niet op onderschepte pakketten. Cijfers over inbeslagnames in Nederland over dit jaar zijn nog niet bekend. Op grond van het vorenstaande kan thans niet de conclusie worden getrokken dat er een sterke toename van de productie van LSD in Nederland is. Vanaf medio dit jaar heeft de Fiscale Inlichtingen- en Opsporingsdienst-Economische Controle Dienst (FIOD-ECD) informatie ontvangen over een inbeslagname en enkele meldingen van bestellingen, dan wel geleverde hoeveelheden ergotamine. Gelet op de hoeveelheden waarvan hierbij sprake is, bestaat het vermoeden dat deze ergotamine voor de productie van LSD in Nederland bestemd was; dit staat echter nog niet vast. Naar aanleiding van deze signalen wordt door de FIOD-ECD, onder leiding van het Openbaar Ministerie, thans strafrechtelijk onderzoek gedaan naar de genoemde inbeslagname en meldingen. </antwoord>
      <antwoord nummer="4 en 5">Ja, ik deel de mening dat LSD geen partydrug is. Weliswaar wordt LSD wel gebruikt in kleine, specifieke segmenten van de partyscene, maar uit de diverse kwalitatieve en kwantitatieve monitors komen geen aanwijzingen dat het middel brede ingang in het uitgaansleven heeft gevonden. De beschikbaarheid van LSD lijkt echter iets toe te nemen. Bij het Drugs Informatie en Monitoring Systeem (DIMS) is het aantal door consumenten aangeboden LSD-monsters toegenomen, maar het blijft op het totaal aantal aangeboden monsters zeer klein. Drugstrends in het uitgaansleven zijn zeer moeilijk voorspelbaar. Vooralsnog zijn er geen aanwijzingen dat LSD een middel is dat een grote populariteit in het uitgaansleven zal krijgen. De hallucinogene effecten van LSD sluiten vermoedelijk minder goed aan bij de voorkeuren van deelnemers aan het uitgaansleven dan stimulerende middelen, zoals XTC. De prevalentie van LSD-gebruik onder de algemene bevolking is zeer laag. Indien deze drug in Nederland meer gebruikt gaat worden, zal dat waarschijnlijk alleen binnen specifieke subculturen zijn. Preventie-activiteiten zullen gericht moeten zijn op deze specifieke subculturen en niet op de algemene bevolking. Voorlichting over de risico’s van LSD vindt al plaats binnen de verschillende preventieprojecten, zoals de Drugsinfolijn en Uitgaan en Drugs. Indien het gebruik van LSD in het uitgaansleven populairder wordt, kan binnen het project Uitgaan en Drugs de preventie van LSD-gebruik worden geïntensiveerd. </antwoord>
      <antwoord nummer="6">LSD is een hallucinerend middel, ook wel tripmiddel genoemd. Met name voor mensen die instabiel, depressief of angstig zijn of die een psychotische aanleg hebben, levert LSD risico’s op. Ook jonge mensen kunnen nare ervaringen opdoen. Tripmiddelen kunnen een psychose oproepen en panieksituaties veroorzaken («flippen»). Een angstige ervaring kan lang naijlen. Het risico van verslaving is bij LSD te verwaarlozen. </antwoord>
      <noten afkomstig="antwoord"/>
   </antwoorden>
</kvr>
