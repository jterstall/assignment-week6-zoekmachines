<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Langkamp (beiden SP) aan de staatssecretaris van Volksgezondheid, Welzijn en Sport en de minister voor Jeugd en Gezin over de gevolgen die het afschaffen van de ondersteunende begeleiding algemeen, gebaseerd op psychosociale grondslag heeft voor de gespecialiseerde gezinsverzorging. (Ingezonden 15 februari 2008); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31555
</item>
         <item attribuut="Inhoud">Indiener vraagt onder meer naar de stand van zaken van het overleg van staatssecretaris Bussemaker (VWS) en Rouvoet (JG) met de Vereniging van Nederlandse Gemeenten (VNG) over de vormgeving van de tijdelijke regeling die de overgang naar het afschaffen van de ondersteunende begeleiding algemeen op psychosociale grondslag moet regelen. Indiener vraagt verder naar de wijze van afhandeling van nieuwe zorgaanvragen bij het Centrum Indicatiestelling Zorg (CIZ).</item>
         <item attribuut="Rubriek">Gezondheidszorg (Zorgverzekeringen) Staats- en bestuursrecht (Gemeenten) Welzijn (Gezinsverzorging)</item>
         <item attribuut="Trefwoorden">AWBZ Gemeenten Gezinsverzorging</item>
         <item attribuut="Vindplaats">Kamervragen met antwoord 2007-2008, nr. 1957, Tweede Kamer</item>
         <item attribuut="Vraagnr_bij_indiening">2070811720</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant Langkamp</persoon>
         </item>
         <item attribuut="Datum_reaktie">2008-04-08</item>
         <item attribuut="Datum_indiening">2008-02-15</item>
         <item attribuut="Document-id">KVR31555</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3999" allpagenumbers="3999 4000 4001" vetnummer="2070811720" code="0708tkkvr1957" lopendefooter="Tweede Kamer, vergaderjaar 2007–2008, Aanhangsel" filenaam="KVR31555" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1957" onderwerp="" indiendatum="2008-02-15">
         <vrager partij="SP" oorsprong="parlement">Kant Langkamp</vrager>
         <vraagt-aan>de staatssecretaris van Volksgezondheid, Welzijn en Sport en de minister voor Jeugd en Gezin</vraagt-aan>
      </vraagdata>
      <antwoorddata antwoorddatum="8 april 2008), zie ook Aanhangsel Handelingen nr. 1575, vergaderjaar 2007–2008">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de minister voor Jeugd en Gezin</mede-antwoorder>
      </antwoorddata>
   </meta>
   <vragen aantal="18">
      <vraag nummer="1">Wat is uw reactie op de onduidelijkheid die is ontstaan in de gespecialiseerde gezinsverzorging die ingezet kan worden op psychosociale grondslag? </vraag>
      <vraag nummer="2" voetnoot="1">Wat is uw reactie op bijgevoegde voorbeelden van problemen en onduidelijkheden die zijn ontstaan in de gespecialiseerde gezinsverzorging? Kunt u per beschreven situatie aangeven op welke zorg mensen recht hebben conform de huidige wet- en regelgeving? <voetnoot nummer="1"/>
      </vraag>
      <vraag nummer="3">Kunt u garanderen dat mensen die nu gebruik maken van de zorg van een gespecialiseerde gezinsverzorgende, zoals beschreven in de voorbeelden, bij het verlopen van hun indicatie die nog van voor 1 januari 2008 stamt, en waarbij geen redenen zijn om aan te nemen dat de zorg gestopt kan worden, gespecialiseerde gezinsverzorging kan worden blijven ingezet? Zo ja, hoe? Zo neen, waarom niet? </vraag>
      <vraag nummer="4">Hoe en door welke instantie worden de herindicaties voor ondersteuning en begeleiding bij psychosociale problematiek in 2008 verzorgd? </vraag>
      <vraag nummer="5" voetnoot="1">Bent u van mening dat de hulpvraag van de mensen in voorbeeld 1 adequaat en voldoende is beantwoord? Zo ja, waarom? Zo neen, welke maatregelen gaat u treffen om er voor te zorgen dat er wel snel, en zonder onduidelijkheden tussen het Centrum Indicatiestelling Zorg (CIZ) en gemeenten, gespecialiseerde gezinsverzorging ingezet kan worden in dit soort situaties? <voetnoot nummer="1"/>
      </vraag>
      <vraag nummer="6">Bent u voorts van mening dat gespecialiseerde gezinsverzorging een waardevolle bijdrage levert aan opvoedondersteuning, de (dagelijkse)praktische zorg en veiligheid van jonge kinderen? Zo ja, welke maatregelen gaat u treffen om er voor te zorgen dat gezinnen gebruik kunnen blijven maken van gespecialiseerde gezinsverzorging, ook in 2008? Zo neen, waarom niet? </vraag>
      <vraag nummer="7" voetnoot="1">Hoe gaat u voorkomen dat minder gekwalificeerde mensen gedwongen gaan worden het werk over te nemen van gespecialiseerde gezinsverzorgenden, zoals blijkt uit de voorbeelden waarin soms gekozen wordt om minder gekwalificeerd personeel in te zetten in de probleemgezinnen, omdat men gezinsverzorging verwart met huishoudelijk zorg (HV2)? <voetnoot nummer="1"/>
      </vraag>
      <vraag nummer="8">Hoe komen mensen die niet voor 1 januari 2008 al gebruik maakten van ondersteunende begeleiding op psychosociale grondslag, in aanmerking voor gespecialiseerde gezinszorg wanneer er sprake is, volgens bijvoorbeeld huisartsen, consultatiebureauartsen en/of andere deskundigen, van psychosociale problematiek en/of gevaar op escalatie in het gezin, met alle gevolgen van dien? Waar, hoe en op basis van welke regels vindt de indicatie plaats van deze zorgvraag? Voor welke zorg komen deze mensen in aanmerking? Wie of welke organisaties mogen deze zorg leveren, en hoe wordt deze bekostigd? </vraag>
      <vraag nummer="9" voetnoot="1">Hoe worden nieuwe zorgaanvragen, zoals beschreven in de bijgesloten voorbeelden <voetnoot nummer="1"/>, nu afgehandeld bij het CIZ? Op basis van welke beleidsregel geeft het CIZ geen indicatie meer voor ondersteunende begeleiding op psychosociale grondslag? Verwijst het CIZ door? Zo ja, naar wie en leidt dit tot een nieuwe indicatie? Zo neen, waarom niet? </vraag>
      <vraag nummer="10">Bij welke instantie worden nu de nieuwe zorgvragen naar ondersteunende begeleiding op psychosociale grondslag geïndiceerd, en op grond van welke beleidregels vindt deze indicatie plaats? </vraag>
      <vraag nummer="11">Bent u op de hoogte van het gegeven dat mensen door het CIZ niet meer worden geïndiceerd voor de functie ondersteuning en begeleiding AWBZ maar in sommige situaties worden doorverwezen naar de gemeente. Indiceert de gemeente? Hoe en op welke richtlijnen/grondslagen vindt nu deze indicatiestelling plaats? </vraag>
      <vraag nummer="12">Klopt het dat het budget voor de zorg op psychosociale grondslag nog niet aan de gemeenten overgedragen is en dat dit pas in 2009 zal gebeuren? Zo ja, waarom is dat niet per 1 januari 2008 gebeurd? Wie beheert op dit moment het budget voor psychosociale ondersteuning en hoe hoog is dit budget? Hoe kan aanspraak worden gemaakt op het budget begeleiding en ondersteuning op psychosociale grondslag in 2008? </vraag>
      <vraag nummer="13" voetnoot="2">Hoe ver staat het overleg tussen u en de VNG over de vormgeving van de tijdelijk regeling die de overgang naar het afschaffen van de ondersteunende begeleiding algemeen op psychosociale grondslag moet regelen? <voetnoot nummer="2"/>
      </vraag>
      <vraag nummer="14">Wat is de inhoud van deze regeling en welke afspraken zijn tot nu toe gemaakt? </vraag>
      <vraag nummer="15">Is, indien in 2009 het budget voor psychosociale ondersteuning overgaat naar de gemeenten dit bedrag geoormerkt? Zo neen, waarom niet? </vraag>
      <vraag nummer="16">Hoe gaat u voorkomen dat dit budget aan andere zaken uitgegeven gaat worden dan aan psychosociale zorg aan mensen in de thuissituatie? </vraag>
      <vraag nummer="17">Door wie en door welke organisaties/zorginstellingen kunnen kinderen, die zelf geen probleemgedrag vertonen, vanaf 1 januari 2008, thuis bij problemen geholpen worden, indien er sprake is van problematisch gedrag van ouders die niet veroorzaakt wordt door aantoonbare en gediagnosteerde psychiatrische problemen bij deze ouders? Op welke praktische zorg en ondersteuning kunnen deze kinderen rekenen? Acht u de zorg van maatschappelijk werk voldoende? Zo ja, waarom? Zo neen, welke maatregelen gaat u treffen om er voor zorg te dragen dat naast de opvoedondersteuning, en andere hulp die aan ouders gegeven wordt, er ook (dagelijkse) praktische zorg, toezicht en begeleiding is voor de kinderen in deze gezinnen leven? Erkent u dat gespecialiseerde gezinsverzorging hier zeer nuttig werk kan verrichten, ondersteunend en praktisch aanvullend werkt op bijvoorbeeld maatschappelijk werk en/of eventueel jeugdzorg? Zo ja, hoe gaat u er voor zorgen dat deze vorm van zorg een onderdeel blijft van de zorg aan gezinnen? </vraag>
      <vraag nummer="18">Hoe stelt u de toekomst en de kwaliteit van de gespecialiseerde gezinsverzorging veilig voor gezinnen met psychosociale problematiek? </vraag>
      <noten afkomstig="vraag">
         <noot nummer="1">Voorbeelden onderhands aan bewindspersonen toegezonden</noot>
         <noot nummer="2" weblink="http://www.vng.nl/smartsite.dws?id= 74729&amp;ch=DEF">http://www.vng.nl/smartsite.dws?id= 74729&amp;ch=DEF</noot>
      </noten>
   </vragen>
   <antwoorden aantal="15">
      <antwoord nummer="1">Gespecialiseerde gezinsverzorging is een activiteit die door verschillende instellingen kan worden aangeboden. Gespecialiseerde gezinsverzorging kan alleen worden aangeboden ten laste van de AWBZ indien de functie activerende begeleiding is geïndiceerd. De functie activerende begeleiding heeft echter nooit opengestaan voor de grondslag psychosociaal probleem. Alleen in geval de zorgbehoefte van de ouder(s) te herleiden is tot de grondslag psychiatrische aandoening en het CIZ een indicatiebesluit afgeeft voor activerende begeleiding (omdat het gaat om activerende begeleiding in verband met een psychiatrische aandoening met een niet-geneeskundig doel) kan ten laste van de AWBZ gespecialiseerde gezinsverzorging worden ingezet. Een indicatie voor ondersteunende begeleiding in verband met een psychosociaal probleem geeft binnen de AWBZ dus geen toegang tot gespecialiseerde gezinsverzorging. Het per 2008 in de AWBZ beperken van de aanspraak op ondersteunende begeleiding algemeen (in uren) in verband met een psychosociaal probleem heeft als zodanig dus ook geen beperkend effect op de toegang tot gespecialiseerde gezinsverzorging. </antwoord>
      <antwoord nummer="2">De beoordeling van individuele gevallen valt buiten mijn bevoegdheid. In reactie op bijgevoegde casussen kan ik alleen in algemene zin reageren. Ik verwijs u daarvoor naar mijn antwoord op de vragen 1 en 3. </antwoord>
      <antwoord nummer="3">De beschikbaarheid van gespecialiseerde gezinsverzorging, als onderdeel van de AWBZ, de provinciaal gefinancierde jeugdzorg danwel het gemeentelijk preventief jeugdbeleid, is niet gewijzigd. Bij vraag 4 en 12 ga ik in op de beperking van de aanspraak ondersteunende begeleiding algemeen in de AWBZ. Zoals aangegeven in mijn antwoord op vraag 1 betreft dit geen gespecialiseerde gezinsverzorging. Kabinet en gemeenten trekken voor het ondersteunen van ouders en kinderen met opgroei- en opvoedproblemen deze kabinetsperiode een bedrag oplopend tot € 200 miljoen extra uit. Met dit geld kan meer opvoedondersteuning, ambulante hulp en coördinatie van zorg worden geboden: interventies die dienen om ernstiger problemen te voorkomen. </antwoord>
      <antwoord nummer="4">Een herindicatie voor ondersteunende begeleiding in geval van een psychosociaal probleem kan worden aangevraagd bij het CIZ. Het CIZ bepaalt dan op basis van de beleidsregels indicatiestelling AWBZ of verzekerde op grond van zijn psychosociale problematiek blijft aangewezen op ondersteunende begeleiding. In geval van OB-psychosociaal kan het CIZ alleen een AWBZ-indicatie afgeven als het gaat om ondersteunende activiteiten gedurende een dagdeel in een instelling, als onderdeel van palliatief terminale zorg, of indien tevens verblijf is geïndiceerd. In geval van OB-psychosociaal algemeen (in uren) geeft het CIZ in het overgangsjaar 2008 aan de betreffende instelling die namens de cliënt de herindicatie heeft aangevraagd een advies af. Omdat de grondslag psychosociaal probleem is vervallen voor de functie ondersteunende begeleiding algemeen (in uren) geeft het CIZ een advies af en geen besluit. In de meeste gevallen zal het gaan om een advies aan instellingen voor maatschappelijke opvang of vrouwenopvang, of om een advies aan thuiszorginstellingen in geval van ernstige ontregeling van een gezin op praktisch alle leefgebieden. De bij de Federatie Opvang aangesloten instellingen kunnen, voor hun cliënten die een herindicatie OB-psychosociaal behoeven, dit advies aan de hand van het CIZ-protocol Opvang aanvragen bij het CIZ. In geval thuiszorginstellingen voor hun cliënten dit advies aanvragen valt het CIZ voor de afhandeling ervan terug op de in 2007 gehanteerde beleidsregels indicatiestelling. </antwoord>
      <antwoord nummer="5">De beoordeling van individuele gevallen valt buiten mijn bevoegdheid. Voor het overige verwijs ik u naar mijn antwoord op vraag 3 en vraag 1. </antwoord>
      <antwoord nummer="6">Gespecialiseerde gezinsverzorging kan zeker een waardevolle bijdrage leveren aan de opvoedingsondersteuning thuis van ouders met psychische en sociale problemen. Voor het overige verwijs ik u naar mijn antwoorden op vraag 3. </antwoord>
      <antwoord nummer="7">Het is aan de gecontracteerde instellingen om de kwaliteit van hun aanbod op dit terrein te bewaken. Het is aan de contracterende partij om te bewaken dat het vereiste aanbod in voldoende aard en omvang beschikbaar is. </antwoord>
      <antwoord nummer="8">Zie mijn antwoord op vraag 3 en vraag 1. </antwoord>
      <antwoord nummer="9">De beoordeling van individuele gevallen valt buiten mijn bevoegdheid. In het algemeen geldt dat het CIZ, in geval van psychosociale problematiek, nog steeds een AWBZ-indicatie kan afgeven voor ondersteunende begeleiding. Zie verder mijn antwoord op vraag 4. Met een dergelijke AWBZ-indicatie is de inzet van gespecialiseerde gezinsverzorging ten laste van de AWBZ echter niet mogelijk. Ik verwijs u naar mijn antwoord op vraag 1 en vraag 3. </antwoord>
      <antwoord nummer="10">Zie mijn antwoord op vraag 4, dat ook geldt voor nieuwe aanvragen voor ondersteunende begeleiding op psychosociale grondslag. </antwoord>
      <antwoord nummer="11">Ik ben ervan op de hoogte dat het CIZ mensen doorverwijst naar bijvoorbeeld gemeenten als het gaat om een aanvraag die geen betrekking heeft op AWBZ-zorg. Het is dan afhankelijk van het gemeentelijk beleid wat vervolgens vereist is voor het daadwerkelijk starten van de hulp. </antwoord>
      <antwoord nummer="12">Het is juist dat het budget nog niet is overgedragen aan gemeenten. In 2008 is een overgangsregeling van kracht. Het merendeel van de cliënten zal nog zorg vanuit de AWBZ ontvangen. Voor de overige personen uit de doelgroep zal het zorgkantoor eveneens voorzien in de zorginkoop. Zorgaanbieders kunnen in 2008 met het zorgkantoor afspraken maken over de zorgleverantie. De regierol inzake de zorginkoop zal pas in 2009 kunnen verschuiven naar de gemeenten. Dan zal ook het budget worden overgeheveld. Om de hoogte van het over te hevelen budget te kunnen bepalen zal het zorgkantoor een registratie bijhouden van de in 2008 verleende zorg. </antwoord>
      <antwoord nummer="13 en 14">De VNG is betrokken geweest bij de vormgeving van de overgangsmaatregel en kan zich goed vinden in de ondersteunende rol die de zorgkantoren in 2008 nog verrichten. De kern van de overgangsmaatregel is dat de zorgkantoren in 2008 de inkoop van ondersteunende begeleiding voor nieuwe cliënten blijven doen, de gemeenten het zorgkantoor voor de inkoop mandateren en het CIZ advies geeft over de aanvragen aan instellingen. </antwoord>
      <antwoord nummer="15 en 16">Er vindt nog overleg plaats over de wijze waarop naar gemeenten het budget wordt overgeheveld dat op grondslag psychosociaal probleem gemoeid is met de functie ondersteunende begeleiding algemeen (in uren). </antwoord>
      <antwoord nummer="17 en 18">Ik verwijs u naar mijn antwoord op vraag 3 en op vraag 7. </antwoord>
      <noten afkomstig="antwoord"/>
   </antwoorden>
</kvr>
