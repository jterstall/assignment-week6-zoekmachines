<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid O. P. G. Vos (VVD) over het opheffen van voorlopige hechtenis van een verdachte wegens vermeend tekort aan medische faciliteiten. (Ingezonden 26 januari 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6558
</item>
         <item attribuut="Inhoud">Vragen over het opheffen van voorlopige hechtenis van een Tunisische man (nierpatiënt) die onder meer verdacht wordt van kinderontvoering en bedreiging met geweld.</item>
         <item attribuut="Rubriek">Strafrecht en strafprocesrecht (Voorlopige hechtenis)</item>
         <item attribuut="Trefwoorden">Voorlopige hechtenis</item>
         <item attribuut="Vindplaats">Kamervragen met antwoord 1997-1998, nr. 753, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">O. P. G. Vos</persoon>
         </item>
         <item attribuut="Datum_reaktie">1998-02-24</item>
         <item attribuut="Datum_indiening">1998-01-26</item>
         <item attribuut="Document-id">KVR6558</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1537" allpagenumbers="1537 1538" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6558" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="753" onderwerp="" indiendatum="1998-01-26">
         <vrager partij="VVD" oorsprong="parlement">O. P. G. Vos</vrager>
         <vraagt-aan/>
      </vraagdata>
      <antwoorddata antwoorddatum="24 februari 1998) Zie ook Aanhangsel Handelingen nr. 702, Vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft het openbaar ministerie te Amsterdam op 9 januari jl. wegens een vermeend tekort aan medische faciliteiten de voorlopige hechtenis opgeheven van een man die onder meer verdacht wordt van kinderontvoering en bedreiging van geweld? </vraag>
      <vraag nummer="2">Deelt u de mening dat die gang van zaken hoogst verwonderlijk is en vermeden had moeten worden, mede gelet op het feit dat het Academisch Medisch Centrum te Amsterdam, dat de verdachte acute medische hulp heeft verleend, zich over het algemeen bereid toont ook buiten de Amsterdamse regio naar een behandelplaats voor chronisch patiënten te zoeken, indien het AMC niet zelf aan het verzoek tot behandeling kan voldoen? </vraag>
      <vraag nummer="3">Was het openbaar ministerie ermee bekend dat de president van de rechtbank te Amsterdam op 9 januari jl. de betrokken verdachte in kort geding had opgedragen het door hem ontvoerde kind naar Nederland terug te geleiden? </vraag>
      <vraag nummer="4">Deelt u de mening dat het openbaar ministerie bij haar beslissing tot opheffing van voorlopige hechtenis met het dringend verzoek van voornoemde president in kort geding rekening had moeten houden, onder meer door het stellen van bijzondere voorwaarden met betrekking tot de verblijfplaats van de verdachte en de nakoming van zijn civiele verplichtingen? </vraag>
      <vraag nummer="5">Hoe vaak komt het per jaar voor dat de (voorlopige) hechtenis wordt opgeheven wegens een tekort aan medische faciliteiten voor de behandeling van chronische klachten van (voorlopige) gedetineerden? </vraag>
      <vraag nummer="6">Heeft het openbaar ministerie op enigerlei wijze afspraken gemaakt voor de behandeling van (voorlopige) gedetineerden met chronische medische klachten, indien daarin niet kan worden voorzien door het penitentiair ziekenhuis te Scheveningen? Is te dezen in overeenstemming met die afspraken gehandeld? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De officier van justitie heeft op zaterdag 10 januari 1998 om 17.00 uur de verdachte B. in vrijheid gesteld nadat van het huis van bewaring bericht was ontvangen dat de inrichting niet kon instaan voor de gezondheid van verdachte op langere termijn. Daaraan ging het volgende vooraf. Op dinsdag 6 januari 1998 is de verdachte op Schiphol aangehouden op verdenking van het onttrekken van een minderjarig kind over het over hem gesteld gezag (art. 279 WvSr) en bedreiging. Na insluiting bleek na onderzoek door een GG&amp;GD-arts dat verdachte nierpatiënt is die drie maal per week (maandag, woensdag en vrijdag) gespoeld moet worden. In opdracht van de politie, onder wiens verantwoordelijkheid de verdachte op dat moment viel, heeft de GG&amp;GD-arts de mogelijkheden onderzocht om verdachte van medische hulp te voorzien. Dit bleek een probleem. Enerzijds omdat de dialyse-capaciteit in Nederland beperkt is, anderzijds omdat verdachte uit het Tunesisch medisch circuit kwam en daarom drager van de ziekenhuisbacterie MRSA kon zijn. De GG&amp;GD-arts heeft door heel Nederland telefonisch een oplossing gezocht. Uiteindelijk is het gelukt om de verdachte op woensdag 7 januari ’s avonds te doen spoelen bij het AMC. Dit betrof een noodoplossing waarin het AMC uiteindelijk heeft bewilligd in verband met de acute noodzaak om verdachte op dat moment te helpen. Verdachte is korter gespoeld dan eigenlijk zou moeten. Op 8 januari 1998 is verdachte in bewaring gesteld en direct in het Huis van Bewaring «de Havenstraat» geplaatst. De inrichtingsarts heeft vervolgens getracht een plaats te regelen voor de nierdialyse van verdachte. Hiervoor heeft hij contact gehad met het AMC dat niet bereid was tot medewerking en met het Penitentiair Ziekenhuis in Scheveningen, waar echter geen mogelijkheid tot nierdialyse bestaat. Voor ingrepen die niet in het Penitentiair Ziekenhuis kunnen geschieden bestaat contact met het Bronovo-Ziekenhuis te Den Haag. Ook daar bleek verdachte niet de benodigde medische zorg gegeven te kunnen worden. Op basis van deze berichten heeft de officier van justitie contact opgenomen met het hoofd van het Bureau individuele medische advisering van het ministerie van Justitie met het verzoek te bekijken of daadwerkelijk alle mogelijkheden voor behandeling uitgeput waren. Ook dit heeft niet de garantie gebracht dat verdachte op een medisch verantwoorde wijze in detentie gehouden kon worden. Op vrijdag 9 januari moest verdachte weer gedialyseerd worden. Dit bleek wederom een groot probleem. Het AMC verklaarde zich ’s avonds, uitdrukkelijk voor de laatste maal, bereid verdachte te helpen. Gezien het vorenstaande heeft de officier van justitie moeten concluderen dat gedurende de detentie van verdachte niet voor zijn gezondheid kon worden ingestaan. De officier van justitie heeft daarom besloten tot invrijheidstelling en heeft het slachtoffer daarover persoonlijk geïnformeerd. De raadsman van het slachtoffer heeft daarop aangekondigd tegen dit voorgenomen besluit tot invrijheidstelling van de officier van justitie een kort geding aan te zullen spannen. In de loop van zaterdag 10 januari heeft de officier van justitie bij komen met de raadsman om te vernemen of het aangezegde kort geding doorgang zou vinden. De raadsman bleek de gehele dag niet bereikbaar. Om 17.00 uur is de verdachte in vrijheid gesteld. Achteraf is gebleken dat het hierbedoelde kort geding niet daadwerkelijk is aangespannen. </antwoord>
      <antwoord nummer="2">Nee, ik deel die mening niet. Ik neem aan dat het AMC de door u geschetste gedragslijn volgt indien het AMC niet zelf aan het verzoek tot behandeling kan voldoen. In dit geval speelde echter, naast capaciteitsproblemen bij nierdialyse, ook het risico van besmetting met een ziekenhuisvirus. Het openbaar ministerie is voor de beoordeling van de mogelijkheden voor medische behandeling van gedetineerden aangewezen op de terzake deskundige medici. Voorts is er bij de medische behandeling van gedetineerden, waarin het Penitentiair Ziekenhuis niet kan voorzien, sprake van afhankelijkheid ten aanzien van de behandelmogelijkheden en de bereidheid tot medewerking binnen de gezondheid. Op grond van de langs verschillende wegen door de officier van justitie verkregen informatie was de conclusie gerechtvaardigd dat niet voor de gezondheid van verdachte tijdens zijn detentie kon worden ingestaan. Er was derhalve naar mijn oordeel een situatie ontstaan waarin de gezondheid van een verdachte diende te prevaleren boven het belang van strafvordering. Ik acht de beslissing van de officier om de verdachte in vrijheid te stellen daarom verantwoord. </antwoord>
      <antwoord nummer="3">Ja, de officier van justitie was bekend met dit door het slachtoffer tegen de verdachte aangespannen kort geding. De officier van justitie heeft geregeld dat de verdachte bij de behandeling daarvan op 9 januari aanwezig kon zijn. De officier is ingelicht dat de President had bepaald dat de behandeling van dit kort geding zou worden aangehouden en dat verdachte een week de tijd kreeg om zijn zoon naar Nederland te halen. </antwoord>
      <antwoord nummer="4">Het openbaar ministerie kon geen rekening houden met de voorlopige uitkomst van dit, tegen de verdachte aangespannen kort geding, omdat, als hiervoor weergegeven, de gezondheid van verdachte in detentie niet gewaarborgd was. Evenzeer als aan de verdere detentie, stond deze omstandigheid eraan in de weg schorsing van de voorlopige hechtenis te vorderen, al dan niet onder de bijzondere voorwaarden als aangegeven in de vraag. Er bestond immers, bij niet nakoming van de voorwaarden, geen reële mogelijkheid de schorsing op te heffen en de verdachte weer in hechtenis te nemen. </antwoord>
      <antwoord nummer="5">Uiterst zelden, dat wil zeggen: twee tot drie keer per jaar. </antwoord>
      <antwoord nummer="6">Indien het penitentiair ziekenhuis niet kan voorzien in een bepaalde vorm van behandeling pleegt er in het reguliere circuit naar een ad hoc-oplossing te worden gezocht. Ook in het onderhavige geval is op deze wijze gehandeld. </antwoord>
      <noten afkomstig="antwoord"/>
   </antwoorden>
</kvr>
