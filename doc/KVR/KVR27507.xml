<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fritsma en Wilders (beiden PVV) aan de ministers van Justitie en voor Integratie, Jeugdbescherming, Preventie en Reclassering over de invloed van radicale moslimpredikers en over stenigingen. (Ingezonden 13 februari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27507
</item>
         <item attribuut="Inhoud">Vragen over de beïnvloeding van jongeren door radicaal-islamitische predikers die in het land in moskeeën preken en daarbij pleiten voor het stichten van een islamitische staat, inclusief de invoering van de sharia. In zijn antwoord verwijst de minister onder andere naar de vierde voortgangsrapportage terrorismebestrijding (kamerstuk 29754, nr. 73).</item>
         <item attribuut="Rubriek">Cultuur en taal (Overig)</item>
         <item attribuut="Trefwoorden">Godsdiensten</item>
         <item attribuut="Vindplaats">Kamervragen met antwoord 2006-2007, nr. 981, Tweede Kamer</item>
         <item attribuut="Vraagnr_bij_indiening">2060707590</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
            <persoon partij="PVV">Wilders</persoon>
         </item>
         <item attribuut="Datum_reaktie">2007-03-14</item>
         <item attribuut="Datum_indiening">2007-02-13</item>
         <item attribuut="Document-id">KVR27507</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2089" allpagenumbers="2089 2090" vetnummer="2060707590" code="0607tkkvr981" lopendefooter="Tweede Kamer, vergaderjaar 2006–2007, Aanhangsel" filenaam="KVR27507" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="981" onderwerp="" indiendatum="2007-02-13">
         <vrager partij="PVV" oorsprong="parlement">Fritsma</vrager>
         <vrager partij="PVV" oorsprong="parlement">Wilders</vrager>
         <vraagt-aan>de ministers van Justitie en voor Integratie, Jeugdbescherming, Preventie en Reclassering</vraagt-aan>
      </vraagdata>
      <antwoorddata antwoorddatum="14 maart 2007), zie ook Aanhangsel Handelingen nr. 974, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister voor Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel «Zieltjes winnen voor de ware islam»? <voetnoot nummer="1"/>
      </vraag>
      <vraag nummer="2">Hoe beoordeelt u het dat tientallen radicaal-islamitische predikers stad en land afreizen om jongeren op te hitsen met anti-westerse vuilspuiterij? </vraag>
      <vraag nummer="3">Vindt u het bevorderlijk voor de integratie, de veiligheid en voor het behoud van de Nederlandse identiteit, dat vele jongeren worden beïnvloed door de opvattingen van deze predikers, die pleiten voor het stichten van een islamitische staat, inclusief de invoering van de sharia, en daarmee de Nederlandse samenleving de rug toekeren? </vraag>
      <vraag nummer="4">Deelt u de mening dat terrorismebestrijding bemoeilijkt wordt nu vele jongeren kennelijk opgeleid worden en daardoor gemakkelijk in de voetsporen kunnen treden van een crimineel als Mohammed B.? </vraag>
      <vraag nummer="5">Bent u bereid om onze samenleving tegen de bedoelde jongerenpredikers te beschermen door hen hard aan te pakken, waarbij intrekking van hun verblijfsvergunning of hun Nederlanderschap voorop staat? </vraag>
      <vraag nummer="6">Bent u voorts bereid om ook de moskeeën die deze prediken toelaten, of toe hebben gelaten, hard aan te pakken door over te gaan tot sluiting daarvan? </vraag>
      <vraag nummer="7">Bent u in het verlengde van de vragen 5 en 6 bereid om het Wetboek van Strafrecht te wijzigen, nu dit kennelijk tekort schiet om het probleem effectief aan te pakken? </vraag>
      <vraag nummer="8">Deelt u tenslotte de mening dat het onaanvaardbaar is dat een volksvertegenwoordiger in Nederland, een gemeenteraadslid te IJsselstein, de toepassing van steniging uitdraagt door in de media het barbaarse gebruik daarvan te verdedigen ? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-02-9" bron="Dagblad De Limburger">Dagblad De Limburger, 9 februari 2007</noot>
         <noot nummer="2" datum="2007-02-2" bron="Dagblad De Pers">Dagblad De Pers, 2 februari 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Wij zijn bezorgd over alle activiteiten die jongeren beïnvloeden met gedachten welke op onderdelen op gespannen voet staan met de waarden van de democratische rechtsorde. </antwoord>
      <antwoord nummer="3">Zulke predikers roepen – voor zover bekend – niet op tot het gebruik van geweld. Niettemin kunnen de boodschappen voor toehoorders aanleiding zijn zich af te zetten tegen de samenleving of zich daaruit terug te trekken. Daarnaast kunnen de boodschappen een voedingsbodem vormen voor radicalisme en daarmee op termijn een bedreiging vormen voor de democratische rechtsorde. Een bredere verspreiding van dit gedachtegoed achten wij niet bevorderlijk voor de integratie noch voor de nationale veiligheid. Het kabinetsbeleid is juist gericht op het versterken van de binding van mensen aan de samenleving en de democratische rechtsorde. </antwoord>
      <antwoord nummer="4">Het effect van terrorismebestrijding is van vele factoren afhankelijk. In de afgelopen jaren zijn diverse instrumenten ingezet om te voorkomen dat personen bereid zijn terroristische activiteiten te ondernemen. Het voorkomen en tegengaan van radicalisering is daarvan een belangrijk onderdeel. </antwoord>
      <antwoord nummer="5 en 6" voetnoot="1">In de vierde voortgangsrapportage terrorismebestrijding <voetnoot nummer="1"/>is aangegeven dat de verspreiding van het salafisme onze aandacht heeft. De inspanningen zijn erop gericht het ontstaan van nieuwe radicaliseringshaarden te voorkomen. De landelijke en lokale overheden werken hierbij samen. Voor zover er op grond van bestaande wettelijke taken en bevoegdheden daartoe mogelijkheden bestaan, worden strafrechtelijke, vreemdelingrechtelijke, civielrechtelijke en bestuurlijke instrumenten ingezet. Het houden van lezingen in sommige moskeeën is een indicatie dat deze moskeeën minder weerbaar zijn tegen radicalisering. De minister voor Wonen, Wijkverbetering en Integratie zal, namens het kabinet, daarom tijdens het reguliere overleg met de islamitische koepels en de koepels van de Marokkaanse moskeeën de kwestie aankaarten om na te gaan hoe deze weerbaarheid vergroot kan worden. </antwoord>
      <antwoord nummer="7" voetnoot="2">De Grondwet en de internationale mensenrechtenverdragen, artikel 10 EVRM, beschermen de vrijheid van meningsuiting. Voor zover uitlatingen betrekking hebben op maatschappelijke of godsdienstige opvattingen vallen deze in beginsel onder de vrijheid van meningsuiting. De bescherming van de vrijheid van meningsuiting kent echter grenzen. Zo genieten uitingen waarmee wordt beoogd haat te zaaien of op te roepen tot het gebruik van geweld, geen bescherming (zie bijv. EHRM 4 december 2003, NJ 2005, 176; Gündüz v. Turkije). Dergelijke uitingen vallen onder de reikwijdte van het strafrecht en kunnen aanleiding geven tot vervolging wegens misdrijven als het aanzetten tot haat, discriminatie of geweld, alsmede opruiing en bedreiging. Waar het gaat om de risico’s rond bredere verspreiding van een anti-westers, anti-integratief en onverdraagzaam isolationistisch gedachtegoed, is sprake van een bredere problematiek met een maatschappelijke dynamiek die niet alleen met het strafrecht aangepakt kan worden. Het kabinetsbeleid is gericht op het uitdragen van de waarden van de democratische rechtsstaat en het bevorderen van integratie en sociale cohesie. Bovendien is voor het beteugelen van deze problematiek niet alleen de overheid verantwoordelijk, maar ligt er ook een rol en verantwoordelijkheid voor burgers zelf om de grondwettelijke vrijheden te verdedigen <voetnoot nummer="2"/>. Het propageren van een wij-zij-denken en het benadrukken van verschillen langs religieuze scheidslijnen draagt niet bij aan integratie en sociale cohesie. </antwoord>
      <antwoord nummer="8">Het staat mw. Siamarim vrij zich, binnen de grenzen van de wet, uit te spreken over aspecten van geloof of het strafrecht. Het recht op vrijheid van meningsuiting strekt zich ook uit tot volksvertegenwoordigers in gemeenteraden. </antwoord>
      <noten afkomstig="antwoord">
         <noot nummer="1">Tweede Kamer, 2005–2006, 29 754, nr. 73</noot>
         <noot nummer="2" datum="2007-02-7" bron="Coalitieakkoord Samen Werken, Samen Leven">Coalitieakkoord Samen Werken, Samen Leven, 7 februari 2007</noot>
      </noten>
   </antwoorden>
</kvr>
