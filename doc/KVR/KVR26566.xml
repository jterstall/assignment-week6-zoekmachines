<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister voor Ontwikkelingssamenwerking over het voornemen van UCP om een reis naar Israël te organiseren voor de christelijke pers (Ingezonden 11 september 2006); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26566
</item>
         <item attribuut="Inhoud">UCP, een mede door de overheid gesubsidieerde organisatie, organiseert een reis naar Israël. Een van de programmaonderdelen is een ontmoeting met vertegenwoordigers van Hamas. Dit is strijd met het door de overheid gevoerde beleid.</item>
         <item attribuut="Rubriek">Ontwikkelingssamenwerking (Overig)</item>
         <item attribuut="Trefwoorden">Israël Ontwikkelingssamenwerking Palestijnen Subsidies</item>
         <item attribuut="Vindplaats">Kamervragen met antwoord 2006-2007, nr. 154, Tweede Kamer</item>
         <item attribuut="Vraagnr_bij_indiening">2050618880</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2006-10-16</item>
         <item attribuut="Datum_indiening">2006-09-11</item>
         <item attribuut="Document-id">KVR26566</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="329" allpagenumbers="329" vetnummer="2050618880" code="0607tkkvr154" lopendefooter="Tweede Kamer, vergaderjaar 2006–2007, Aanhangsel" filenaam="KVR26566" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="154" onderwerp="" indiendatum="2006-09-11">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2006-10-16">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u ervan op de hoogte dat de Nederlandse organisatie United Civilians for Peace (UCP), waaraan diverse door de overheid gefinancierde organisaties zoals ICCO actief bijdragen, voornemens is vanaf 10 september een reis naar Israël te organiseren voor de christelijke pers, en op het programma ook een ontmoeting ingepland heeft met vertegenwoordigers van Hamas? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw antwoorden op Kamervragen <voetnoot nummer="2"/>, waarin u er blijk van geeft van UCP te verwachten dat de georganiseerde programma’s een evenwichtig en uitgebalanceerd karakter zullen dragen en dat het beleid van de aan UCP deelnemende organisaties, voor zover gesubsidieerd door de overheid, niet onverenigbaar mag zijn met het door de Nederlandse regering gevoerde beleid? </vraag>
      <vraag nummer="3">Hoe beoordeelt u in het licht van de genoemde vraagbeantwoording het hier bedoelde reisprogramma van UCP, met name als het gaat om de ontmoeting met Hamas-vertegenwoordigers, dit mede gelet op het beleid van de regering om geen officiële contacten met de terroristische organisatie Hamas te leggen? Bent u, gelet op het vorenstaande, bereid om zo spoedig mogelijk in overleg te treden met de deelnemende medefinancieringsorganisaties? </vraag>
      <noten afkomstig="vraag">
         <noot nummer="1">Programma opvraagbaar bij United Civilians for Peace te Utrecht</noot>
         <noot nummer="2" documenttype="Kamervragen">Aanhangsel Handelingen, nr. 342 Herdruk, vergaderjaar 2002–2003.</noot>
      </noten>
   </vragen>
   <antwoorden aantal="2">
      <antwoord nummer="1 en 2">Ja. </antwoord>
      <antwoord nummer="3">Het door UCP samengestelde reisprogramma beoogde de deelnemende journalisten in de gelegenheid te stellen op een evenwichtige wijze kennis te nemen van de situatie in Israël en de Palestijnse Gebieden. Daartoe vonden ontmoetingen plaats met een groot aantal Israëlische en Palestijnse gesprekspartners, onder wie diverse Israëlische en Palestijnse parlementsleden. Onder de Palestijnse parlementariërs bevonden zich twee vertegenwoordigers van Hamas. Ik ben van mening dat een dergelijke door UCP georganiseerde ontmoeting van Nederlandse journalisten met Hamas-parlementariërs niet onverenigbaar is met het beleid van de regering ten aanzien van contacten met Hamas. Dit beleid houdt thans in dat geen officiële contacten op overheidsniveau worden onderhouden met Hamas-vertegenwoordigers. Onderhavige ontmoeting kan niet als een officieel contact worden aangemerkt. Ik ben tevens van mening dat UCP, gelet op de doelstelling van onderhavige reis, het gebalanceerde bezoekprogramma en het beroep van de deelnemers aan de reis niet in strijd met de in mijn antwoorden van 13 november 2002 op schriftelijke vragen van de leden Wilders en Terpstra (Tweede Kamer, vergaderjaar 2002–2003, nr. 342) genoemde subsidiebeschikkingen heeft gehandeld. Op grond van het bovenstaande acht ik geen gronden aanwezig om over deze kwestie in overleg te treden met UCP dan wel met de aan UCP deelnemende medefinancieringsorganisaties. </antwoord>
      <noten afkomstig="antwoord"/>
   </antwoorden>
</kvr>
