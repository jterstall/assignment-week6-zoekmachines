<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Onderwijs, Cultuur en Wetenschap en van Binnenlandse Zaken en Koninkrijkrelaties en de minister-president, minister van Algemene Zaken over uitspraken over het homohuwelijk. (Ingezonden 15 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30989
</item>
         <item attribuut="Inhoud">Nadere vragen van het lid Van der Ham naar aanleiding bericht (Gaykrant, 19 december 2007) over gewetensbezwaarde ambtenaren van de burgelijke stand. Klopt het dat van iedereen, dus ook van gewetensbezwaarde ambtenaren gevraagd kan worden dat hij de formele handelingen tot een huwelijk verricht, met dien verstande dat hij mag afzien van een ceremoniële invulling. Zie ook de vragen ingezonden op 21 december 2007.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Grondrechten) Welzijn (Burgerlijke stand) Welzijn (Minderheden)</item>
         <item attribuut="Trefwoorden">Gewetensvrijheid Homoseksuelen Personen- en familierecht Samenlevingsvormen</item>
         <item attribuut="Vindplaats">Kamervragen met antwoord 2007-2008, nr. 1428, Tweede Kamer</item>
         <item attribuut="Vraagnr_bij_indiening">2070808360</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2008-02-25</item>
         <item attribuut="Datum_indiening">2008-01-15</item>
         <item attribuut="Document-id">KVR30989</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3057" allpagenumbers="3057 3058" vetnummer="2070808360" code="0708tkkvr1428" lopendefooter="Tweede Kamer, vergaderjaar 2007–2008, Aanhangsel" filenaam="KVR30989" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1428" onderwerp="" indiendatum="2008-01-15">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Onderwijs, Cultuur en Wetenschap en van Binnenlandse Zaken en Koninkrijkrelaties en de minister-president, minister van Algemene Zaken</vraagt-aan>
      </vraagdata>
      <antwoorddata antwoorddatum="25 februari 2008), zie ook Aanhangsel Handelingen nr. 1223, vergaderjaar 2007–2008">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de ministers van Binnenlandse Zaken en Koninkrijksrelaties, voor Jeugd en Gezin, van Justitie en de minister-president (Algemene Zaken)</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u een toelichting geven op de uitspraak: «Ik vind ook «wet is wet» en van overheidsdiensten moet je verwachten dat ze zich naar de wet gedragen. Maar er zijn complicaties, bijvoorbeeld de ambtenaren die er al zaten toen de wet er nog niet was. Voor hen is het anders, daar kan ik me iets bij voorstellen. Nieuwkomers moeten aan de wet voldoen.»? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt de uitspraak «Nieuwkomers moeten aan de wet voldoen» zich met het huidige regeerakkoord waar staat dat «Overeenkomstig het destijds geformuleerde beleid brengt zorgvuldige omgang met gewetensbezwaarde ambtenaren van de burgerlijke stand met zich dat in onderling overleg in plaats van de gewetensbezwaarde een andere ambtenaar van de burgerlijke stand een huwelijk tussen personen van hetzelfde geslacht voltrekt, mits in elke gemeente de voltrekking van een dergelijk huwelijk mogelijk blijft.» <voetnoot nummer="2"/>
      </vraag>
      <vraag nummer="3" voetnoot="1">Is het waar dat, van iedere, dus ook een «gewetensbezwaarde ambtenaar» in ieder geval verwacht wordt dat hij de formele handelingen tot een huwelijk verricht, met dien verstande dat hij mag afzien van een ceremoniële invulling? <voetnoot nummer="1"/>Is daarmee bepaald dat ambtenaren (behalve die zijn aangesteld voor het ingaan van de wettelijke openstelling van het huwelijk) geen beroep kunnen doen op gewetensbezwaren met als doel zich volstrekt te onthouden van welke handeling dan ook bij een huwelijksvoltrekking tussen personen van het gelijke geslacht? Klopt de conclusie dat deze gewetensbezwaarde ambtenaren in alle gevallen gehouden zijn om de minimale, formele handelingen voor een huwelijksvoltrekking te verrichten? </vraag>
      <vraag nummer="4">Kunt u aangeven in hoeverre het ambtenaren van de burgelijke stand vrij staat om een strict formele invulling te geven aan de wijze waarop een huwelijk wordt voltrokken? </vraag>
      <vraag nummer="5">In hoeverre is een strikt, formele wijze van huwelijksvoltrekking – buiten de kosteloze huwelijksvoltrekkingen bij heterostellen – gebruikelijk? Kan een dergelijke invulling door een ambtenaar bij een betaalde huwelijksvoltrekking opgevat als plichtsverzuim? </vraag>
      <vraag nummer="6">In hoeverre kunnen (aanstaand) gehuwden een beroep doen op de Algemene Wet Bestuursrecht vóór een strikt formele wijze van een betaalde huwelijksvoltrekking? Zijn er voorbeelden bekend waarbij een strikt formele huwelijksvoltrekking door een ambtenaar is aangeboden bij heterostellen, of zich heeft voltrokken waarbij nadien een klacht is ingediend? </vraag>
      <noten afkomstig="vraag">
         <noot nummer="1" datum="2007-12-19" bron="Gaykrant">Gaykrant, 19 december 2007</noot>
         <noot nummer="2">Regeerakkoord Balkenende IV, pagina 37</noot>
      </noten>
   </vragen>
   <antwoorden aantal="4">
      <antwoord nummer="1 en 2" voetnoot="1">Zittende ambtenaren en nieuwkomers moeten beiden voldoen aan de wet. De wettelijke kaders bieden enerzijds voldoende ruimte om alle huwelijken in alle gemeenten te laten plaatsvinden, en anderzijds biedt de wet ruimte om aan een zorgvuldige omgang met gewetensbezwaarden tegemoet te komen. Er moeten volgens de wet immers voldoende trouwambtenaren zijn die bereid zijn de huwelijken te voltrekken. Ik wijs verder op onze beantwoording op uw eerdere vragen van 6 maart en 18 april 2007 en onze antwoorden op de vragen van het lid Van der Staaij van de SGP van 11 april 2007 <voetnoot nummer="1"/>. </antwoord>
      <antwoord nummer="3">Nee, daarmee is niet bepaald dat ambtenaren die nog niet waren aangesteld op het moment dat de openstelling van het huwelijk voor personen van hetzelfde geslacht in werking trad, nooit een beroep kunnen doen op gewetensbezwaren. De ervaring leert dat gemeenten er tot dusverre steeds in zijn geslaagd om binnen de wettelijke kaders praktische oplossingen te vinden. Uit het wettelijk stelsel vloeit namelijk voort dat in elke gemeente het sluiten van een huwelijk van een paar van gelijk geslacht mogelijk moet zijn. Er moeten dus voldoende trouwambtenaren zijn die bereid zijn om huwelijken te voltrekken. Het vigerend stelsel van rechtsbescherming en de ervaringen met de praktische oplossingen nopen niet tot het maken van een strikt onderscheid tussen ceremoniële handelingen en formele handelingen. Het splitsen van de handelingen voor de huwelijksvoltrekking is daarmee niet aan de orde. </antwoord>
      <antwoord nummer="4 en 5">Er kan een onderscheid worden gemaakt tussen de wettelijke taken van de ambtenaar van de burgerlijke stand bij huwelijksvoltrekking, en de huwelijksceremonie die aan een dergelijke belangrijke gebeurtenis in het leven van personen pleegt te worden gegeven. De ambtenaar heeft de wettelijke taak zich ervan te vergewissen dat de aanstaande echtgenoten voldoen aan de wettelijke vereisten om met elkaar te trouwen. Bij de huwelijksvoltrekking zelf dient hij te constateren dat de aanstaande echtgenoten, in tegenwoordigheid van de getuigen, verklaren dat zij elkaar aannemen tot echtgenoten en dat zij getrouw alle plichten zullen vervullen die door de wet aan de huwelijkse staat worden verbonden. Vervolgens verklaart hij dat zij door het huwelijk met elkaar verbonden zijn en maakt daarvan een akte op (art. 67, Boek 1 BW). De huwelijksceremonie behoort niet tot de wettelijke taken van de ambtenaar van de burgerlijke stand. Het achterwege laten van de huwelijksceremonie kan mitsdien niet leiden tot plichtsverzuim omdat dit geen onderdeel is van de wettelijke plicht van de ambtenaar. Overigens plegen aanstaande bruidsparen in de praktijk met de ambtenaar van de burgerlijke stand te bespreken wat de wensen zijn met betrekking tot een eventueel te houden ceremonieel gedeelte. Voor kosteloze huwelijksvoltrekkingen geldt dat de mensen die hiervoor kiezen, dat in het algemeen doen omdat zij de voorkeur geven aan een eenvoudige huwelijksvoltrekking zonder veel genodigden en feestelijkheden. Dat neemt niet weg dat ook bij deze vorm van huwelijksvoltrekking, het bruidspaar met de ambtenaar kan afspreken dat er wel een feestelijk tintje aan wordt gegeven. </antwoord>
      <antwoord nummer="6">De Algemene wet bestuursrecht (Awb) biedt geen mogelijkheden om een bepaalde wijze van huwelijksvoltrekking af te dwingen. Wel kan op grond van de Awb een klacht worden ingediend over de wijze waarop een bestuursorgaan (waaronder begrepen een onder de verantwoordelijkheid van een bestuursorgaan werkzame persoon) zich in een bepaalde aangelegenheid heeft gedragen. Ons zijn geen gevallen bekend waarin een klacht is ingediend over de (aangeboden) wijze van huwelijksvoltrekking. </antwoord>
      <noten afkomstig="antwoord">
         <noot nummer="1">Respectievelijk aanhangsel 1147, 1574 en l 1564 van de Handelingen, vergaderjaar 2006–2007</noot>
      </noten>
   </antwoorden>
</kvr>
