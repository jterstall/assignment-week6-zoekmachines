<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kalsbeek (PvdA) en Van Aartsen (VVD) aan de minister president, minister van Algemene Zaken over de positie van het Kabinet der Koningin.(Ingezonden 30 december 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19215
</item>
         <item attribuut="Inhoud">Vragen naar aanleiding van onder andere een bericht in de Volkskrant van 20 december 2003 als zou het Kabinet der Koningin niet onder de secretaris-generaal van AZ komen te vallen.</item>
         <item attribuut="Rubriek">Staats- en bestuursrecht (Koninklijk huis) Staats- en bestuursrecht (Ministeries)</item>
         <item attribuut="Trefwoorden">Algemene Zaken (ministerie) Koninklijk huis</item>
         <item attribuut="Vindplaats">Kamervragen met antwoord 2003-2004, nr. 594, Tweede Kamer</item>
         <item attribuut="Vraagnr_bij_indiening">2030405420</item>
         <item attribuut="Afkomstig_van">Minister-President (MP) Algemene Zaken (AZ)</item>
         <item attribuut="Indiener">
            <persoon partij="PvdA">Kalsbeek</persoon>
            <persoon partij="VVD">Van Aartsen</persoon>
         </item>
         <item attribuut="Datum_reaktie">2004-01-09</item>
         <item attribuut="Datum_indiening">2003-12-30</item>
         <item attribuut="Document-id">KVR19215</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1267" allpagenumbers="1267 1268" vetnummer="2030405420" code="0304tkkvr594" lopendefooter="Tweede Kamer, vergaderjaar 2003–2004, Aanhangsel" filenaam="KVR19215" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="594" onderwerp="" indiendatum="2003-12-30">
         <vrager partij="PvdA" oorsprong="parlement">Kalsbeek</vrager>
         <vrager partij="VVD" oorsprong="parlement">Van Aartsen</vrager>
         <vraagt-aan>de minister president, minister van Algemene Zaken</vraagt-aan>
      </vraagdata>
      <antwoorddata antwoorddatum="2004-01-9">
         <antwoorder functie="minister-president" ministerie="">Balkenende, minister van Algemene Zaken.</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat het Kabinet der Koningin niet onder de secretaris-generaal van het Ministerie van Algemene Zaken komt te ressorteren? <voetnoot nummer="1"/>Is het eveneens waar dat de directeur van het Kabinet der Koningin dit ook de bedoeling acht? </vraag>
      <vraag nummer="2" voetnoot="2">Indien het antwoord op vraag 1 bevestigend is, kan dan worden aangegeven hoe een en ander zich verhoudt tot de letter en geest van de amendementen van het lid Kalsbeek? <voetnoot nummer="2"/>
      </vraag>
      <vraag nummer="3">Indien het antwoord op vraag 1 ontkennend is, kan dan worden aangegeven hoe een en ander zich verhoudt tot hetgeen vermeld is door de minister-president in zijn brief van 18 december 2003 aan de Kamer (Kamerstuk 29 200 III, nr. 14 blz. 2 en 3 te weten: «Voorgesteld wordt op onderstaande wijze aan het amendement uitvoering te geven ... terwijl het ministerie van Algemene Zaken en het Kabinet der Koningin ambtelijk gescheiden blijven»? </vraag>
      <vraag nummer="4">Is er enig precedent van een organisatie die onder de volledige ministeriële verantwoordelijkheid van een bewindspersoon valt, maar waarvan het hoofd «niet onder maar naast de secretaris-generaal staat»? Zo ja, welke is of zijn dat? </vraag>
      <noten afkomstig="vraag">
         <noot nummer="1" datum="2003-12-20" bron="Volkskrant,">Volkskrant,, 20 december 2003</noot>
         <noot nummer="2" documenttype="Kamerstuk" kamerstuk-id="29 200 II, nr. 6 en 29 200 III" documentnummer="7">Kamerstuk 29 200 II, nr. 6 en 29 200 III, nr. 7</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het ministerie van Algemene Zaken is er ter ondersteuning van de minister-president. Het Kabinet der Koningin is er ter ondersteuning van een ander lid van de regering, te weten de Koningin. Beide ambtelijke organisaties hebben elk hun ambtelijke leiding, respectievelijk een secretaris-generaal en een directeur. Beide organisaties vallen volledig onder de (ministeriële, zowel politieke als beheersmatige) verantwoordelijkheid van de minister-president. Dit is expliciet de bedoeling van de regering. </antwoord>
      <antwoord nummer="2" voetnoot="1">Het genoemde amendement (kamerstuk 29 200 III, nr. 7) brengt de begroting van het Kabinet der Koningin onder in de begroting III. In mijn brief van 18 december 2003 (kamerstuk 29 200 III, nr. 14) geef ik aan dat de begroting van het Kabinet der Koningin van begroting II (Hoge Colleges) zal overgaan naar begroting III (Algemene Zaken); derhalve wordt het amendement uitgevoerd. Het genoemde amendement spreekt zich niet uit over de vraag hoe de ambtelijke verhoudingen tussen het ministerie van Algemene Zaken en het Kabinet der Koningin zijn. In het debat met uw Kamer over mijn begroting is deze vraag wel aan de orde geweest. De Kamer heeft aanvaard dat het onder de ministeriële verantwoordelijkheid vallen van het Kabinet der Koningin los staat van ambtelijke werkwijzen en dat beide organisaties ambtelijk gescheiden blijven. Enkele geachte afgevaardigden hebben expliciet hiertoe ondersteunende opmerkingen gemaakt. <voetnoot nummer="1"/>
      </antwoord>
      <antwoord nummer="3">Zie de antwoorden op de vragen 1 en 2. </antwoord>
      <antwoord nummer="4">Ja. Er zijn organisaties die niet tot de ambtelijke organisatie van een ministerie behoren doch wel degelijk onder de (politieke) verantwoordelijkheid van een minister. Verwezen zij bijvoorbeeld naar De Nederlandsche Bank en de Raad voor de Rechtspraak. Er zijn ook ambtelijke organisaties die formeel wel tot de ambtelijke organisatie van een ministerie behoren maar op grond van hun in wetgeving neergelegde taak geheel of gedeeltelijk onafhankelijk zijn van de ambtelijke hiërarchie van dat ministerie, zoals de Nederlandse Mededingsautoriteit en het Centraal Planbureau. Elk van dit soort voorbeelden is verschillend. Deze tonen aan dat er telkens specifiek «maatwerk» is dat recht doet aan de doelstellingen, taken en omstandigheden van de desbetreffende organisatie. Van belang is dat dergelijk maatwerk een grond vindt in regelgeving. Het specifieke, unieke, aan het Kabinet der Koningin is dat deze het enige ambtelijke orgaan is dat de Koningin ondersteunt bij de uitoefening van haar constitutionele taken, en daar nadrukkelijk voor bedoeld is (kamerstuk 29 2000 III, nr. 4). Deze specifieke positie is derhalve vastgelegd in een KB (no. 03.005295 van 18 december 2003). </antwoord>
      <noten afkomstig="antwoord">
         <noot nummer="1" titel="Ik deel de conclusie van de heer Van Beek als het gaat om de positie van het Kabinet der Koningin.">«Het Kabinet der Koningin kan natuurlijk een zelfstandige entiteit of werkeenheid blijven ...» (g.a. mw. Kalsbeek). «Over hoofdstuk III schrijft het kabinet dat ten onrechte de indruk zou kunnen worden gewekt dat het Kabinet der Koningin onderdeel uitmaakt van het ministerie van Algemene Zaken. Een zin in de toelichting op de begroting voorkomt dit misverstand. Er is niemand die dat wil of die daarop uit is. Plaatsing van het Kabinet der Koningin in hoofdstuk III benadrukt echter wel de speciale verantwoordelijkheid van de minister-president ...» (g.a. dhr. Van Beek). «Ik deel de conclusie van de heer Van Beek als het gaat om de positie van het Kabinet der Koningin.» (g.a. dhr. Vendrik)</noot>
      </noten>
   </antwoorden>
</kvr>
