<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Smits (beiden PvdA) aan de minister van Sociale Zaken en Werkgelegenheid over voorgenomen privatisering van de sociale dienst in Maarssen. (Ingezonden 16 oktober 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14665
</item>
         <item attribuut="Inhoud">Vragen over de consequenties van de voorgenomen privatisering van de sociale dienst in Maarssen. Met name over het verstrekken van cliëntgegevens en de bevoegdheden van burgemeester en wethouders.</item>
         <item attribuut="Rubriek">Bedrijfsleven en industrie (Privatisering) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand Gemeentelijke Sociale Diensten Privatisering</item>
         <item attribuut="Vindplaats">Kamervragen met antwoord 2001-2002, nr. 308, Tweede Kamer</item>
         <item attribuut="Vraagnr_bij_indiening">2010201030</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2001-11-26</item>
         <item attribuut="Datum_indiening">2001-10-16</item>
         <item attribuut="Document-id">KVR14665</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="641" allpagenumbers="641 642 643" vetnummer="2010201030" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14665" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="308" onderwerp="" indiendatum="2001-10-16">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Smits</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-11-26">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is het u bekend dat de gemeente Maarssen het voornemen heeft (delen) van de uitvoering van de bijstand bij een privaat bedrijf onder te brengen? </vraag>
      <vraag nummer="2">Meent u dat het mogelijk is op grond van de Wet Structuur Uitvoeringsorganisatie Werk en Inkomen (SUWI) en de Algemene bijstandswet (Abw) dat burgemeester en wethouders aan een privaat bedrijf de uitvoering van de bijstand uitbesteden? Zo ja, op grond waarvan precies en voor welke onderdelen van de uitvoering van de bijstand geldt dat? </vraag>
      <vraag nummer="3">Kan een privaat bedrijf in opdracht van burgemeester en wethouders toegang krijgen tot het GBA, het Inlichtingenbureau en gegevens van de Belastingdienst? Kan door een privaat bedrijf verificatie en validering van een uitkering worden uitgevoerd? </vraag>
      <vraag nummer="4">Kan een privaat bedrijf de Wet boeten en maatregelen uitvoeren en een claimbeoordeling doen? </vraag>
      <vraag nummer="5">Acht u het wenselijk dat vanwege wettelijke beperkende bepalingen de bijstand door verschillende partijen gefragmenteerd wordt uitgevoerd? </vraag>
      <vraag nummer="6">Mag het Centrum voor Werk en Inkomen (CWI) met toestemming van burgemeester en wethouders informatie over cliënten aan een privaat bedrijf verstrekken? Zo niet, is de cliënt dan verplicht het CWI daar schriftelijk toestemming voor te geven? </vraag>
      <vraag nummer="7">Kunnen burgemeester en wethouders zonder schriftelijke toestemming van een cliënt gegevens over de betreffende cliënt aan een privaat bedrijf verstrekken? </vraag>
      <vraag nummer="8">Indien een cliënt weigert de benodigde schriftelijke toestemming te geven aan burgemeester en wethouders om zijn persoonlijke gegevens te verstrekken aan een privaat bedrijf dat in opdracht van burgemeester en wethouders de bijstand uitvoert, kan die weigering gevolgen hebben voor de uitkering? Zo ja, welke en op welke gronden? </vraag>
      <vraag nummer="9">Dienen burgemeester en wethouders een besluit tot gedeeltelijke privatisering van de uitvoering van de bijstand aan de gemeenteraad voor te leggen? </vraag>
      <vraag nummer="10">Bent u bereid een besluit tot gedeeltelijke privatisering van de Abw-uitvoering door de gemeenteraad van Maarssen voor vernietiging door de Kroon voor te dragen, dan wel de gemeente een aanwijzing te geven op grond van de Abw en/of Suwi-wet? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In artikel 116 juncto artikel 120 van de Algemene bijstandswet (Abw) is geregeld dat burgemeester en wethouders verantwoordelijk zijn voor het nemen van besluiten inzake de verlening van bijstand. Burgemeester en wethouders kunnen, met toestemming van de gemeenteraad, uitsluitend aan gemeenteambtenaren mandaat verlenen tot het nemen van besluiten inzake de bijstandsverlening. Het is ook mogelijk, uit efficiencyoverwegingen, de uitvoering van de Abw te mandateren aan ambtenaren van andere gemeenten. Daarnaast is in het wetsvoorstel «Invoeringswet SUWI» opgenomen dat B&amp;W, met toestemming van de gemeenteraad, ook aan de CWI mandaat (middels een mandaatsbesluit) kunnen verlenen tot het nemen van besluiten inzake de bijstandsverlening. Dergelijke besluiten behoeven de goedkeuring van de minister. In de Algemene bijstandswet is uitdrukkelijk als opdracht aan burgemeester en wethouders geformuleerd dat zij zorg dienen te dragen voor de afstemming van de bijstand en de daaraan verbonden verplichtingen op de omstandigheden, mogelijkheden en middelen van de betrokken persoon. Deze beoordeling en afweging van de individuele omstandigheden die onlosmakelijk verbonden is met de besluitvorming kan dus niet worden uitbesteed. Daaruit volgt dat ook de rechtstreeks op individuen gerichte gevalsbehandeling niet kan worden uitbesteed aan private partijen. Wel kan het gemeentebestuur besluiten om werkzaamheden gericht op het voorbereiden, onderbouwen, evaluerend onderzoeken van beleid, of werkzaamheden waarmee uitvoering wordt gegeven aan gemeentelijke besluitvorming, uit te besteden. In hoeverre het primaire bijstandsproces door private partijen kan worden ondersteund, wordt uitgewerkt in de circulaire «uitbesteding van onderdelen uitvoering Algemene bijstandswet». Deze wordt binnenkort aan gemeenten gezonden. De Tweede Kamer ontvangt een afschrift hiervan. In het kader van SUWI is ten aanzien van reïntegratieactiviteiten het uitgangspunt dat gemeenten zoveel mogelijk dienen uit te besteden aan private martkpartijen. Uitbesteding aan aan gemeenten gelieerde bedrijven is niet verboden, maar dient wel te geschieden onder dezelfde voorwaarden als bij private partijen en onder het stellen van dezelfde kwaliteitseisen. </antwoord>
      <antwoord nummer="3">Nee, een privaat bedrijf kan niet in opdracht van burgemeester en wethouders toegang krijgen tot gegevens van de GBA, het Inlichtingenbureau of de Rijksbelastingdienst. Aangezien zij de uitvoerders van de Abw zijn, hebben uitsluitend burgemeester en wethouders in dit kader toegang tot deze gegevensbestanden. Met de inwerkingtreding van de SUWI-wet geldt dit tevens voor het CWI. Het verifiëren en valideren van gegevens is onlosmakelijk verbonden met het vaststellen van het recht op uitkering in de vorm van een besluit. Om deze reden behoort de verificatie en validatie van gegevens door middel van vergelijking van gegevens in geautomatiseerde bestanden tot de wettelijke kerntaken die binnen het publiek domein dienen te worden uitgevoerd. Verificatie en validering van voor de bijstand relevante gegevens kan derhalve niet door een privaat bedrijf worden uitgevoerd. </antwoord>
      <antwoord nummer="4">Uit mijn antwoord op vraag 2 blijkt al dat het beoordelen van het recht op uitkering uitsluitend is voorbehouden aan het publieke domein. Dit geldt ook voor de toepassing van de Wet Boeten en Maatregelen. De beoordeling en afweging van de individuele omstandigheden en de beslissing tot het al dan niet opleggen van een sanctie is voorbehouden aan het publieke domein. Ook hierbij is immers sprake van een individuele gevalsbehandeling inclusief de toepassing van discretionaire ruimte. Zoals uit de beantwoording van vraag 2 blijkt zijn de mogelijkheden tot uitbesteding van het primaire proces beperkt. In het kader van SUWI wordt de bijstandsaanvraag ingediend bij het CWI, waarbij tevens een eerste controle op juistheid, volledigheid en consistentie van de aangeleverde gegevens plaatsvindt. Voorts wordt de uitvoering van reïntegratietrajecten een taak voor private (of daaraan gelijkgestelde) partijen. De claimbeoordeling en de reïntegratie van bijstandsgerechtigden blijven echter een integrale verantwoordelijkheid van de gemeenten. Het betrekken van verschillende partijen bij de uitvoering van de Abw doet daaraan niets af. </antwoord>
      <antwoord nummer="6 en 7">De verstrekking van gegevens aan derden is beperkt tot die gegevens waarvoor het bestuursorgaan die de gegevens verstrekt ingevolge de Wet bescherming persoonsgegevens als verantwoordelijke kan worden aangemerkt. Het CWI is niet de verantwoordelijke als het gaat om cliëntgegevens die worden beheerd door burgemeester en wethouders. Het CWI kan deze gegevens dan ook niet aan derden verstrekken. Het wettelijk kader voor de verstrekking van persoonsgegevens door burgemeester en wethouders aan derden wordt gevormd door de specifieke regels van de Abw zelf. De Abw bevat een zogenaamd gesloten verstrekkingenregime. Dit houdt in dat verstrekking van gegevens aan derden slechts is toegestaan voorzover hiervoor bij of krachtens de Abw een grondslag bestaat. De artikelen 124 en 125 Abw (die gewijzigd zullen worden naar aanleiding van de SUWI-wet) vormen specifieke voorschriften voor de gevallen waarin de gemeente bevoegd dan wel verplicht is aan de daar limitatief genoemde derden gegevens te verstrekken. Hieronder vallen onder andere (na de genoemde wetswijziging) reïntegratiebedrijven als zij in opdracht van de gemeente activiteiten uitvoeren. Voor de verstrekking van deze gegevens is toestemming van de cliënt niet vereist. Artikel 123 Abw bepaalt voorts dat het een ieder verboden is hetgeen hem uit of in verband met enige werkzaamheid bij de uitvoering van deze wet over de persoon of zaken van een ander blijkt of wordt medegedeeld, verder bekend te maken. Deze geheimhoudingsplicht geldt niet indien verdere bekendmaking op grond van de Abw is toegestaan, een wettelijk voorschrift tot bekendmaking verplicht, de gegevens niet herleidbaar zijn tot individuele personen of de betrokkene op wie de gegevens betrekking hebben schriftelijk verklaart geen bezwaar te hebben tegen de verstrekking van deze gegevens. Verstrekkingen aan derden anders dan op de gronden genoemd in de artikelen 123, 124 en 125 Abw is niet mogelijk. </antwoord>
      <antwoord nummer="8">Zoals in het antwoord op vraag 6 en 7 is aangegeven behoeven B&amp;W geen toestemming van de cliënt te vragen, indien B&amp;W gegevens verstrekken aan de in de artikelen 124 en 125 Abw genoemde derden. Voorts behoeft geen toestemming te worden gevraagd indien verdere bekendmaking op grond van de Abw is toegestaan, een wettelijk voorschrift tot bekendmaking verplicht of de gegevens niet herleidbaar zijn tot individuele personen. Vallen de gegevens hier buiten, dan kan weigering van de toestemming geen gevolgen hebben voor de uitkering. Op dat moment geldt de Wet bescherming persoonsgegevens: op basis van deze wet kan een cliënt niet worden verplicht tot het geven van toestemming om diens cliëntgegevens aan een derde te verstrekken. Evenmin kan aan de weigering van deze toestemming een sanctie worden verbonden. </antwoord>
      <antwoord nummer="9">Zoals reeds eerder is aangegeven is de uitbesteding van het primaire proces van de uitvoering van de Abw aan strikte voorwaarden gebonden. In beginsel gelden voor de verhouding tussen burgemeester en wethouders en de gemeenteraad op het terrein van de bijstand, de algemene regels zoals vastgelegd in de Gemeentewet. De Gemeentewet specificeert niet welke besluiten voorgelegd moeten worden aan de gemeenteraad. Artikel 60 Gemeentewet bepaalt alleen dat de gemeenteraad kan regelen van welke besluiten van burgemeester en wethouders aan de leden van de gemeenteraad kennisgeving worden gedaan. Verder is in artikel 147 Gemeentewet bepaald dat de gemeenteraad de gemeentelijke verordeningen vaststelt voor zover de bevoegdheid daartoe niet aan B en W is toegekend. De Abw kent hieromtrent geen nadere regelgeving. </antwoord>
      <antwoord nummer="10">De gemeente Maarssen heeft aangegeven de uitbesteding van de uitvoering van de Abw binnen de wettelijk kaders van de Abw en de privacywetgeving te willen vormgeven. Op dit moment is er nog geen sprake van een daadwerkelijke overdracht aan een private partij. Mocht het komen tot een overdracht die in strijd is met de hiervoor aangegeven regelgeving, dan zal ik gebruik maken van mijn bevoegdheden terzake. </antwoord>
      <noten afkomstig="antwoord"/>
   </antwoorden>
</kvr>
