<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Smeets (beiden PvdA) aan de ministers van Justitie en van Binnenlandse Zaken en Koninkrijksrelaties en aan de staatssecretaris van Economische Zaken over de toename van het aantal bendes uit voormalige Oostblok-landen dat rovend en stelend langs winkels trekt. (Ingezonden 18 augustus 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24140
</item>
         <item attribuut="Rubriek">Bedrijfsleven en industrie (Midden- en kleinbedrijf) Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteit Diefstal Openbare orde en veiligheid Winkels</item>
         <item attribuut="Vindplaats">Kamervragen met antwoord 2005-2006, nr. 202, Tweede Kamer</item>
         <item attribuut="Vraagnr_bij_indiening">2040519880</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2005-10-25</item>
         <item attribuut="Datum_indiening">2005-08-18</item>
         <item attribuut="Document-id">KVR24140</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="429" allpagenumbers="429 430 431" vetnummer="2040519880" code="0506tkkvr202" lopendefooter="Tweede Kamer, vergaderjaar 2005–2006, Aanhangsel" filenaam="KVR24140" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="202" onderwerp="" indiendatum="2005-08-18">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties en aan de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="25 oktober 2005), zie ook Aanhangsel Handelingen nr. 6, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het persbericht van de Raad Nederlandse Detailhandel (RND) over de toename van het aantal bendes uit voormalige Oostblok-landen dat rovend en stelend langs winkels trekt en zich steeds agressiever gedraagt tegenover het winkelpersoneel, waarbij onder andere het voorbeeld is gegeven van de zogeheten tandpastabende die complete schappen met tandpasta leegrooft waarvan een deel – nog voorzien van de oorspronkelijke sticker – weer opduikt op zwarte markten? <voetnoot nummer="1"/>
      </vraag>
      <vraag nummer="2">Hoeveel van deze bendes zijn in ons land actief en wat is bekend van hun aard en achtergrond? </vraag>
      <vraag nummer="3">Op welke wijze wordt in Europees verband samengewerkt om dit euvel effectief te bestrijden? Doen zich daarbij knelpunten voor? Zo ja, welke? Wat wordt gedaan om die samenwerking verder te verbeteren? </vraag>
      <vraag nummer="4">Hoe worden deze bendes in Nederland in de gaten gehouden en hoe is ervoor gezorgd dat landelijk alle informatie op een punt verzameld en gedeeld wordt? Doen zich daarbij knelpunten voor? Zo ja, welke en wat wordt gedaan om die weg te nemen? </vraag>
      <vraag nummer="5">Hoe vaak pakken justitie en politie dit soort bendes op? Bent u tevreden over dit resultaat? Wat gaat u doen om nog succesvoller dit euvel te bestrijden? </vraag>
      <vraag nummer="6">Hoe is te verklaren dat een bende die begin deze week in Haarlem is opgepakt inmiddels al weer op vrije voeten is? Wat voor signaal gaat van zo’n uitkomst uit in de richting van gedupeerde winkeliers? </vraag>
      <vraag nummer="7">Wordt op zwarte markten gecontroleerd op het aanbod van mogelijk gestolen waar? Is daarvoor standaard een voorziening getroffen? Zo neen, zou dat niet een vaste verplichting van de organisatie/organisator moeten worden? </vraag>
      <vraag nummer="8">Welke inspanning verwacht u van de detailhandel om dit euvel te bestrijden? Hoe zorgt u ervoor dat de winkeliers die actief zijn in het verzamelen van bewijs zich niet in de steek gelaten voelen door justitie en politie? </vraag>
      <vraag nummer="9">Maken deze bendes nog steeds gebruik van zogenaamde geprepareerde tassen of ander materiaal waarmee detectiepoortjes worden misleid? Zo ja, wat is daar technisch tegen te doen? Bent u bereid het bezit en/of gebruik van dergelijk materiaal strafbaar te stellen zodat eerder door de politie kan worden ingegrepen? Zo ja, wanneer gaat u dat doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-08-16" bron="Persbericht op www.raadnederlandsedetailhandel.nl">Persbericht op www.raadnederlandsedetailhandel.nl, 16 augustus 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="3">De aard en omvang van de problematiek geven eerder aanleiding om bilaterale afspraken te maken over de aanpak, bijvoorbeeld in de vorm van parallelonderzoeken, dan dat er sprake is van een aanpak in Europees verband. Tijdens het Nederlands Voorzitterschap zijn initiatieven genomen om met name de politiesamenwerking in de grensgebieden tussen de EU-lidstaten te versterken, in het bijzonder met België en Duitsland. Deze vorm van samenwerking versterkt de mogelijkheden voor de aanpak van bendes die aan beide zijden van de grens opereren. Recentelijk is er een aantal verdragen gesloten met onze buurlanden die een bijdrage zullen leveren aan de efficiënte bestrijding van de georganiseerde criminaliteit die in dit kader relevant zijn. Allereerst is er het Beneluxverdrag ter verbetering van de grensoverschrijdende samenwerking op politieel niveau (ondertekend op 8 juni 2004). In het verdrag wordt ondermeer het volgende geregeld: rechtstreekse toegang tot kentekenregisters; gemeenschappelijke patrouilles; voorziening voor onvoorziene situaties in het kader van een geplande gemeenschappelijke actie; grensoverschrijdende achtervolging en observatie op het gehele territorium en voor uitleveringsfeiten. Tevens is er het bilaterale verdrag met Duitsland (ondertekend op 2 maart 2005) dat ertoe strekt de mogelijkheden tot politiële samenwerking tussen Nederland en Duitsland in het kader van de handhaving van de openbare orde en veiligheid en de voorkoming en opsporing van strafbare feiten, te verruimen. Het verdrag ziet met name op het verruimen van de in de Schengen overeenkomst opgenomen mogelijkheden van grensoverschrijdende achtervolging en observatie. Tenslotte is in mei jl. een verdrag getekend tussen het Koninkrijk België, de Bondsrepubliek Duitsland, het Koninkrijk Spanje, de Republiek Frankrijk, het Groothertogdom Luxemburg, het Koninkrijk der Nederlanden en de Republiek Oostenrijk betreffende de intensivering van de grensoverschrijdende samenwerking, in het bijzonder ter bestrijding van het terrorisme, de grensoverschrijdende criminaliteit en de illegale migratie. Dit verdrag beoogt de samenwerking op diverse gebieden te verbeteren, maar in dit verband is vooral relevant dat het een uitgebreide regeling kent voor een direct geautomatiseerde vergelijking van DNA profielen en dactyloscopische gegevens op basis van hit/no-hit, waardoor snel eventuele verbanden inzichtelijk kunnen worden. Voor wat dit verdrag betreft, wordt u verwezen naar de brief van de minister van Justitie aan de Tweede Kamer, 13 juli 2005 (TK, 29 800, VI, nr. 162). </antwoord>
      <antwoord nummer="2, 4 en 5">Georganiseerde winkeldiefstal is niet een onderwerp waarvoor op landelijk niveau informatiecoördinatie plaatsvindt. Over mobiel banditisme, dat onder andere op winkeldiefstal is gericht, is gerapporteerd in het Nationaal Dreigingsbeeld dat op 22 november 2004 aan uwKamer is aangeboden (TK 2004–2005, 29 911, nr. 1). Hierin wordt mobiel banditisme gekarakteriseerd als een potentiële dreiging. De zgn. Intelligence Agenda die naar aanleiding hiervan is opgesteld, zal verder aandacht besteden aan ondermeer deze criminaliteitsvorm. De Intelligence Agenda betreft een voorstel, opgesteld door het College van procureurs-generaal en de Raad van Hoofdcommissarissen voor de sturing van de opsporing, waarin wordt uiteengezet hoe ervoor kan worden gezorgd dat over bepaalde onderwerpen betreffende de criminaliteit meer informatie beschikbaar komt. Het voorstel is gedaan om een radarfunctie te organiseren om het gebied waarbinnen het mobiel banditisme zich manifesteert in beeld te brengen en zicht te krijgen op de door de plegers gebruikte (contra)strategieën. Met die verworven kennis en informatie moet adequater en vooral eerder ingegrepen kunnen worden, bijvoorbeeld door zicht te krijgen op de groeperingen en te rechercheren op een toptien van groeperingen. De intelligence agenda zal dit najaar verder worden uitgewerkt. De opsporing van bendes die in een bepaalde politieregio actief zijn, is in handen van de politie binnen de regio zelf of – indien de bendes in meerdere regio’s opereren – in handen van de bovenregionale recherche (BR). De aanpak van het zogenaamde mobiel banditisme door de bovenregionale rechercheteams wordt gecoördineerd door het Bovenregionaal Recherche Overleg (BRO). Zowel de regiopolitie als de BR besteden al veel aandacht aan mobiel banditisme. Het project Polaris dat indertijd is opgericht om criminaliteit gepleegd door Oost-Europese bendes aan te pakken, is inmiddels afgerond. Met de eindrapportage die in oktober wordt uitgebracht, is beoogd om de kennis over de werkwijzen en samenstelling van mobiele bendes en de ervaring die is opgedaan met verschillende strategieën van opsporen en tegenhouden, te borgen ten behoeve van een vervolg op dit thema. De rapportage zal gegevens bevatten die vooral inzicht geven in de aard en achtergrond van bendes uit Polen en Litouwen. </antwoord>
      <antwoord nummer="6">In Haarlem is géén bende, zoals omschreven in het artikel, opgepakt. Mogelijk doelen de vragenstellers op een aanhouding die begin augustus plaatsvond.Toen is een Oost-Europeaan aangehouden wegens diefstal van tandpasta, shampoo en deodorant uit een winkelbedrijf. Omdat het hier een lopende strafzaak betreft, kan ik hierover niet nader in detail treden. </antwoord>
      <antwoord nummer="7 en 8">De politie en de FIOD-ECD controleren reeds op zwarte markten de zogenaamde registerplichtigen, zoals markthandelaren en opkopers van tweedehands fietsen, sieraden, CD’s en audio-apparatuur. Daarnaast wordt in het kader van het Actieplan Veilig Ondernemen extra ingezet op het voorkomen van heling. Volgend jaar wordt daartoe een plan van aanpak opgesteld en uitgevoerd. Daarbij wordt in ieder geval ingezet op het verkleinen van de verhandelbaarheid van goederen en het versterken van de inzet van politie, FIOD-ECD en justitie. Met de detailhandel zullen afspraken worden gemaakt over het melden of aangifte doen van heling. </antwoord>
      <antwoord nummer="9">Er wordt nog steeds van deze methoden gebruik gemaakt. Door in een APV een verbod op rooftassen op te nemen kan op een preventieve manier winkeldiefstal met roofvoorwerpen worden aangepakt. Er is een aantal gemeenten in Nederland dat hier op positieve wijze mee werkt. In het kader van de projecten opgenomen in de Actieplannen Veilig Ondernemen zal een aantal nieuwe afspraken worden gemaakt in aanvulling op de bestaande inzet van overheid en detailhandel. Hierbij wordt – indien mogelijk – ook gekeken naar ander materiaal waarmee detectiepoortjes kunnen worden misleid. Concrete afspraken hierover worden binnenkort ondertekend. Noot: Met het Actieplan Veilig Ondernemen richten overheid en het bedrijfsleven zich gezamenlijk op een systematische aanpak van criminaliteit in het bedrijfsleven. Het eerste Actieplan dateert uit 2004. Dit jaar is het tweede Actieplan ondertekend. </antwoord>
      <noten afkomstig="antwoord"/>
   </antwoorden>
</kvr>
