<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers, Van der Hoeven en Verhagen (allen CDA) over de onroerend zaak belasting. (Ingezonden 31 januari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4410
</item>
         <item attribuut="Inhoud">Vragen naar aanleiding van de bovenmatige onroerendezaakbelasting in bepaalde gemeenten.</item>
         <item attribuut="Rubriek">Belastingen (Onroerendezaakbelasting)</item>
         <item attribuut="Trefwoorden">Onroerendezaakbelasting</item>
         <item attribuut="Vindplaats">Kamervragen met antwoord 1996-1997, nr. 726, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Leers</persoon>
            <persoon partij="CDA">Van der Hoeven</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1997-02-25</item>
         <item attribuut="Datum_indiening">1997-01-31</item>
         <item attribuut="Document-id">KVR4410</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1487" allpagenumbers="1487 1488" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="726" onderwerp="" indiendatum="1997-01-31">
         <vrager partij="CDA" oorsprong="parlement">Leers</vrager>
         <vrager partij="CDA" oorsprong="parlement">Van der Hoeven</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="25 februari 1997).">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten over de a.s. verhoging van de onroerend zaak belasting in Berkel-Enschot en Udenhout met resp. 130 en 58%? <voetnoot nummer="1"/>
      </vraag>
      <vraag nummer="2">Valt ca. de helft van deze verhoging terug te voeren op de onlangs gerealiseerde samenvoeging van Berkel-Enschot en Udenhout bij Tilburg? Zo ja, wat is uw oordeel over deze lastenstijging verbonden aan deze herindeling, temeer daar nu blijkt dat de OZB-verhoging in de nieuw ontstane gemeente in het geheel niet lager is uitgevallen dan voorheen in de oorspronkelijke gemeente Tilburg? </vraag>
      <vraag nummer="3">Zou een fase-gewijze verhoging door u niet goedgekeurd worden? </vraag>
      <vraag nummer="4">Zo ja, bent u bereid, gelet op de bovenmatige stijging in de betrokken gemeenten als gevolg van het samenlopen van de verhogingen door herindeling en de komende hertaxaties, alsnog de gemeente Tilburg toe te staan een tariefdifferentiatie of ingroeimogelijkheid toe te passen per deelgemeente? </vraag>
      <noten afkomstig="vraag">
         <noot nummer="1">Brabants Dagblad, 29 januari</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De gemeente Tilburg heeft mij desgevraagd de volgende informatie verstrekt. De verhoging van de onroerende-zaakbelastingen voor de onroerende zaken die zijn gelegen op het grondgebied van de voormalige gemeenten Berkel-Enschot en Udenhout van respectievelijk 130% en 58% is c.q. wordt beïnvloed door de volgende ontwikkelingen: – een herwaardering van de onroerende zaken van waardepeildatum 1 januari 1991 naar waardepeildatum 1 januari 1992. Uit de inmiddels bekende gegevens blijkt dat de waarde van de woningen in een jaar zijn gestegen met gemiddeld 46% in Berkel-Enschot en 25% in Udenhout; – de uitvoering van het Algemeen Beleidsplan 1997/1999 van de gemeente Tilburg waarin is opgenomen dat de tarieven van «Tilburg oud» zullen worden toegepast en dat een meeropbrengst van f 2 000 000 dient te worden gerealiseerd; – de keuze om de begrotingstekorten van de voormalige gemeenten Berkel-Enschot en Udenhout op te vangen via tarieven OZB danwel via tariefstellingen van andere belastingsoorten. Ik wijs op het volgende. De ontwikkeling van de gemeentelijke lastendruk voor de belastingplichtigen wordt niet alleen bepaald door de OZB, maar ook door andere gemeentelijke belastingen en heffingen. Ik noem met name de rioolrechten en de afvalstoffenheffing. De Wet Algemene regels herindeling biedt de mogelijkheid voor de afvalstoffenheffing en het rioolrecht in een later jaar dan het jaar van herindeling (in dit geval 1997) te harmoniseren. Voor wat betreft de afvalstoffenheffing heeft de gemeenteraad van Tilburg besloten deze voor haar gehele grondgebied te harmoniseren per 1 januari 1997. Dit heeft tot gevolg dat met name de meergezinshuishoudens van de voormalige gemeente Udenhout een daling van het bedrag van f 80 ondervinden. Voor wat betreft de rioolrechten heeft de Tilburgse raad besloten de harmonisatie op een later tijdstip te effectueren. Dit heeft tot gevolg dat de belastingplichtigen van de voormalige gemeente Berkel-Enschot geen rioolrecht behoeven te betalen. Voor een eigenaar/gebruiker van een woning betekent dit een voordeel van f 167,50. Indien de ontwikkeling van de laatste twee belastingen in het beeld wordt betrokken, blijkt dat de lastenstijging voor de belastingplichtigen die «behoren» bij de voormalige gemeenten Berkel-Enschot en Udenhout aanmerkelijk geringer is dan de lastenstijging op grond van uitsluitend de OZB. Een fixatie op uitsluitend de ontwikkeling van de OZB kan dus een vertekend beeld geven. Overigens behoort het tot de autonome bevoegdheden van de gemeenteraad van Tilburg om haar beleid ten aanzien van de tariefstelling van de drie genoemde gemeentelijke belastingen en heffingen te bepalen. </antwoord>
      <antwoord nummer="3">Een fasering van de in de eerste vraag genoemde verhogingen is te bereiken door toepassing van de ingroeiregeling en/of de aftopregeling die beide bij de Aanpassingswet Wet waardering onroerende zaken (Stb. 1996, 653 en 687) in artikel 220i van de Gemeentewet zijn opgenomen. Daarnaast zou de gemeente Tilburg kunnen overwegen gebruik te maken van de mogelijkheid van tariefdifferentiatie tussen woningen en niet-woningen. De regelingen kunnen in de gemeentelijke belastingverordeningen worden opgenomen zonder dat daar enige vorm van goedkeuring van rijkszijde bij benodigd is. Het toezicht op de gemeentelijke belastingverordeningen is sedert 1 juli 1996 vervallen (Wet van 8 februari 1996 tot afschaffing van het preventieve toezicht op belastingverordeningen van gemeenten, provincies en waterschappen, Stb. 1996, 184 en 288). </antwoord>
      <antwoord nummer="4">Met ingang van 1 januari 1997 zijn alle gemeenten bevoegd de hiervoor genoemde ingroei- en aftopregeling bij de OZB toe te passen. Deze regelingen kunnen alleen generiek worden toegepast voor de gehele gemeente. Een toepassing voor een deel van het grondgebied van de gemeente is niet mogelijk. De Gemeentewet laat een locatiegebonden toepassing namelijk niet toe. De ingroei-regeling kan voor de gemeenteraad van de nieuwe gemeente Tilburg het volgende betekenen. De raad kan door met ingang van 1997 de ingroeiregeling toe te passen bewerkstelligen dat voor 1997 een vermindering wordt aangebracht op een OZB-aanslag die in 1997 ten opzichte van 1996 is verhoogd. Voorwaarde voor het aanbrengen van de vermindering is dat de verhoging van de aanslag (na vermindering) minimaal 25% moet bedragen. Afhankelijk van het stijgingspercentage van de aanslag kan ook in de jaren na 1997 nog een vermindering worden aangebracht. Op de OZB-aanslag voor het jaar 2000 (het laatste jaar van het eerste WOZ-tijdvak) is bij deze regeling geen vermindering meer mogelijk. Uiterlijk per die datum moet het «uiteindelijke» niveau voor het eerste WOZ-tijdvak zijn bereikt. De aftop-regeling kan voor de gemeenteraad van Tilburg het volgende betekenen. De raad kan door de aftop-regeling toe te passen bewerkstelligen dat een verhoging van een OZB-aanslag met meer dan een door de raad vastgesteld percentage niet mogelijk is. Het gaat om de verhoging van de OZB-aanslag ten opzichte van het jaar 1996. Het door de raad vast te stellen percentage dient minimaal 30% te zijn. De gemeente is bevoegd in de belastingverordening vast te leggen dat zij eerst tot aftopping overgaat bij een hoger stijgingspercentage dan 30%. De regeling geldt voor het gehele eerste WOZ-tijdvak (1997 tot en met 2000). De regelingen kunnen naast elkaar in de belastingverordening worden opgenomen. De toepassing van de ene regeling sluit de toepassing van de andere regeling dus niet uit. Toepassing van de ingroei- en/of aftopregeling, waartoe de gemeente Tilburg bevoegd is, leidt ertoe dat een toename van de lasten als gevolg van de waarde-ontwikkeling van een onroerende zaak in de gemeente Tilburg gemitigeerd wordt. Blijkens informatie van de gemeente Tilburg zijn nu juist de aanslagen die behoren bij de onroerende zaken die zijn gelegen op het gebied van de voormalige gemeenten Berkel-Enschot en Udenhout zodanig gestegen dat de genoemde regelingen relevant (kunnen) zijn. </antwoord>
      <noten afkomstig="antwoord"/>
   </antwoorden>
</kvr>
