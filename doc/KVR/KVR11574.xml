<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de staatssecretaris van Onderwijs, Cultuur en Wetenschappen, mw. Adelmund, over de doorstroom van MAVO-leerlingen. (Ingezonden 6 april 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11574
</item>
         <item attribuut="Inhoud">Vragen over de voorlichting van het Dr. Knippenbergcollege te Helmond aan leerlingen met vmbo advies.</item>
         <item attribuut="Rubriek">Beroepsonderwijs en volwasseneneducatie (Overig) Voortgezet onderwijs (Overig)</item>
         <item attribuut="Trefwoorden">Beroepsonderwijs Voortgezet onderwijs</item>
         <item attribuut="Vindplaats">Kamervragen met antwoord 1999-2000, nr. 1168, Tweede Kamer</item>
         <item attribuut="Vraagnr_bij_indiening">2990009540</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2000-04-26</item>
         <item attribuut="Datum_indiening">2000-04-06</item>
         <item attribuut="Document-id">KVR11574</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2623" allpagenumbers="2623 2624" vetnummer="2990009540" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11574" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1168" onderwerp="" indiendatum="2000-04-6">
         <vrager partij="PvdA" oorsprong="parlement">Dijksma</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-04-26">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de advertentie van het Dr. Knippenbergcollege te Helmond, waarin niet alleen leerlingen met een advies voor VMBO-theoretische leerweg, maar ook met advies voor VMBO-gemengde leerweg en -kaderberoepsgerichte leerweg een start in de mavo-brugklas in het vooruitzicht wordt gesteld? <voetnoot nummer="1"/>
      </vraag>
      <vraag nummer="2">Onderkent u dat de zinsnede «Veel van onze MAVO-leerlingen stromen trouwens door naar de HAVO-afdeling» het beeld bevestigt alsof HAVO de hoofdprijs zou vormen en de koninklijke weg niet zou lopen van het VMBO naar het beroepsonderwijs? </vraag>
      <vraag nummer="3">Hoe beoordeelt u dat op deze wijze ook leerlingen met als advies VMBO-kaderberoepsgerichte leerweg naar deze school worden gelokt terwijl de school die leerweg niet mag verzorgen en evenmin beschikt over de benodigde praktijklokalen daarvoor? </vraag>
      <vraag nummer="4">Acht u het juist dat op deze wijze leerlingen die voor een deel achteraf de theoretische leerweg niet zullen blijken aan te kunnen, worden gedwongen halverwege over te stappen naar een andere school? </vraag>
      <vraag nummer="5">Ziet u mogelijkheden om op te treden tegen deze misleidende vormen van voorlichting? </vraag>
      <noten afkomstig="vraag">
         <noot nummer="1" titel="Kies de brugklas die bij jou past!">De advertentie «Kies de brugklas die bij jou past!» is ondershands aan bewindspersoon toegezonden</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb de advertentie van het Dr. Knippenbergcollege gezien. </antwoord>
      <antwoord nummer="2">De geciteerde zinsnede legt inderdaad sterk de nadruk op doorstroming naar het HAVO en gaat daarmee voorbij aan de wezenlijke functie van het VMBO – waaronder de theoretische leerweg – als vooropleiding voor in de eerste plaats het secundair beroepsonderwijs. De school doet zo bovendien de 87% van de eigen gediplomeerde mavisten tekort die niet voor het HAVO kiezen. </antwoord>
      <antwoord nummer="3">De advertentie spreekt niet van een advies «kaderberoepsgerichte leerweg» waarmee leerlingen toegelaten zouden kunnen worden tot de MAVO-brugklas maar van het advies «VMBO (theoretische, gemengde of kaderberoepsgerichte leerweg)». Dit is een brede categorie-aanduiding die sinds 1997 door het Cito wordt gehanteerd bij de interpretatie van de behaalde standaardscore voor de Eindtoets Basisonderwijs. Het Cito gebruikt brede, elkaar overlappende categorieën vanwege de onmogelijkheid om voor leerlingen aan het eind van het basisonderwijs op basis van de Eindtoets Basisonderwijs exact te voorzien welke verdere schoolloopbaan mogelijk is en welke niet. Het is daarom ongewenst de resultaten van de Eindtoets Basisonderwijs direct te koppelen aan één bepaalde leerweg of schoolsoort in het voortgezet onderwijs. De enige andere categorie bij de Eindtoets Basisonderwijs waarin de kaderberoepsgerichte leerweg ook voorkomt, is de categorie «basis- en kaderberoepsgerichte leerweg». Met een dergelijk advies is een leerling niet toelaatbaar tot een mavo-brugklas. Leerlingen met de indicatie «theoretische, gemengde of kaderberoepsgerichte leerweg» op basis van de Eindtoets Basisonderwijs kunnen echter wel worden toegelaten tot het eerste leerjaar van een school voor mavo op voorwaarde dat de directeur van de school voor basisonderwijs daarover positief adviseert. De informatie in de advertentie is daarom niet onjuist, maar wel onvolledig. Daarnaast is het in het algemeen de vraag of het in het belang van een leerling met een dergelijk gemengd advies is om toegelaten te worden tot een school die niet de gehele breedte aanbiedt van het onderwijs waarop het advies betrekking heeft. Meestal zal het gaan om een «hoge» plaatsing binnen het advies. Wanneer de gewenste leerroute later toch niet haalbaar blijkt, komt daar een gedwongen overstap naar een andere school bij. Het behoort tot de verantwoordelijkheid van de school daarover volstrekt duidelijk te zijn in de voorlichting aan leerlingen en ouders. De advertentie biedt die duidelijkheid niet. </antwoord>
      <antwoord nummer="4">Zie het antwoord bij 3. </antwoord>
      <antwoord nummer="5">Ik heb de inspectie verzocht alert te zijn op signalen hierover en indien nodig de scholen aan te spreken. Bovendien heb ik de inspectie verzocht bij schoolbezoeken in het bijzonder aandacht te richten op de relatie tussen het toelatingsbeleid van met name de scholen die in het vmbo uitsluitend de theoretische leerweg aanbieden en het aantal tussentijdse doorverwijzingen naar de beroepsgerichte leerwegen. </antwoord>
      <noten afkomstig="antwoord"/>
   </antwoorden>
</kvr>
