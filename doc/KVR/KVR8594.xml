<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Scheltema-de Nie (D66) aan de ministers van Justitie en Volkshuisvesting, Ruimtelijke Ordening en Milieubeheer over verwerking van buitenlandse autowrakken in Nederland. (Ingezonden 8 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8594
</item>
         <item attribuut="Inhoud">Vragen over de toenemende import van buitenlandse autowrakken voor verwerking in Nederland en over de in verhouding tot buurlanden gunstige regelgeving.</item>
         <item attribuut="Rubriek">Handel en economie (Import) Milieu (Afvalverwerking) Verkeer, vervoer en waterstaat (Motorrijtuigen)</item>
         <item attribuut="Trefwoorden">Afvalverwerking Autowrakken Import</item>
         <item attribuut="Vindplaats">Kamervragen met antwoord 1998-1999, nr. 688, Tweede Kamer</item>
         <item attribuut="Vraagnr_bij_indiening">2989905490</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">1999-01-29</item>
         <item attribuut="Datum_indiening">1999-01-08</item>
         <item attribuut="Document-id">KVR8594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1403" allpagenumbers="1403 1404" vetnummer="29899005490" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8594" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="688" onderwerp="" indiendatum="1999-01-8">
         <vrager partij="D66" oorsprong="parlement">Scheltema-de Nie</vrager>
         <vraagt-aan>de ministers van Justitie en Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-01-29">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Worden er steeds meer buitenlandse autowrakken naar Nederland gebracht voor verwerking? Zo ja, hoe beoordeelt de regering deze ontwikkeling? <voetnoot nummer="1"/>
      </vraag>
      <vraag nummer="2">Is er enig zicht op de omvang van deze import van autowrakken? </vraag>
      <vraag nummer="3">Worden op deze manier schadelijke stoffen en chemisch afval uit het buitenland in Nederland gedumpt? Zo ja, op welke manier vinden de controle hierop en de handhaving van de regels plaats? </vraag>
      <vraag nummer="4">Kan de in verhouding tot buurlanden gunstige regelgeving in Nederland op dit gebied als oorzaak van deze ontwikkeling worden aangemerkt? Zo ja, is de regering voornemens hierin wijziging aan te brengen? </vraag>
      <vraag nummer="5">Kunnen deze praktijken voorkomen worden door betere Europese regelgeving? Zo ja, wil de regering zich hiervoor inzetten? </vraag>
      <noten afkomstig="vraag">
         <noot nummer="1" datum="1999-01-6" bron="Radio 1 journaal">Radio 1 journaal, 6 januari 1999</noot>
      </noten>
   </vragen>
   <antwoorden aantal="4">
      <antwoord nummer="1 en 2">Gegevens over het aantal geïmporteerde autowrakken zijn niet voorhanden, omdat ingevolge de Europese regelgeving inzake in-, uit- en doorvoer van afvalstoffen de import van autowrakken niet behoeft te worden gemeld, indien deze zijn ontdaan van vloeistoffen (gevaarlijk afval). Ik kan derhalve niet aangeven of de import van autowrakken toeneemt. Wel zijn schattingen te geven van het aantal geïmporteerde autowrakken. Daarbij dient onderscheid gemaakt te worden tussen autowrakken die worden geïmporteerd ten behoeve van demontage door Nederlandse autodemontagebedrijven en vervolgens worden geshredderd en autowrakken die worden geïmporteerd om direct bij Nederlandse shredderinstallaties geshredderd te worden. Schattingen op basis van gegevens van het CBS en het RIVM van het aantal buitenlandse autowrakken dat (voornamelijk uit Duitsland en België) wordt geïmporteerd ten behoeve van verwerking door Nederlandse autodemontagebedrijven, lopen uiteen van 15 000 tot 50 000. Het aantal buitenlandse autowrakken dat (voornamelijk uit Duitsland) wordt geïmporteerd om rechtstreeks geshredderd te worden, wordt geschat op ruim 100 000. Overigens worden ook veel Nederlandse wrakken naar buitenlandse shredderinstallaties (voornamelijk naar België) geëxporteerd. De berichtgeving in het Radio 1 Journaal van 6 januari jl. had betrekking op eerst genoemde categorie autowrakken. </antwoord>
      <antwoord nummer="3">Alleen autowrakken die zijn ontdaan van vloeistoffen (gevaarlijk afval) kunnen op grond van de Europese regelgeving inzake in-, uit- en doorvoer van afvalstoffen zonder toestemming van de bevoegde autoriteiten geïmporteerd en geëxporteerd worden. Autowrakken die nog wel vloeistoffen bevatten, mogen alleen geïmporteerd worden na toestemming van de autoriteiten van zowel het exporterende als het importerende land. Controle hierop geschiedt door politie, douane, Inspectie Milieuhygiëne en Rijksverkeersinspectie. Vanuit deze instanties hebben mij tot op heden geen signalen bereikt dat autowrakken met gevaarlijke afvalstoffen op meer dan incidentele basis worden geïmporteerd. </antwoord>
      <antwoord nummer="4">Ervan uitgaande dat in de vraag met «gunstige regelgeving» wordt gedoeld op het Nederlandse systeem van verwijderingsbijdragen en -vergoedingen, luidt het antwoord ontkennend. Alleen voor de sloop van autowrakken met een Nederlands kenteken hebben bij Autorecycling Nederland aangesloten autodemontagebedrijven recht op een financiële vergoeding vanuit het fonds dat wordt gevoed met de verwijderingsbijdrage op nieuwe auto’s. </antwoord>
      <antwoord nummer="5">De Europese richtlijn autowrakken zal leiden tot harmonisatie van de eisen die door de verschillende lidstaten worden gesteld aan de wijze waarop autowrakken zullen worden verwerkt en van doelstellingen ten aanzien van hergebruik die hierbij worden gesteld. Dit betekent niet dat daarmee import en export van autowrakken zal worden beëindigd. Het verwerken van autowrakken door autodemontagebedrijven en door shredderbedrijven is een activiteit waarvoor in beginsel geen landsgrenzen bestaan. </antwoord>
      <noten afkomstig="antwoord"/>
   </antwoorden>
</kvr>
