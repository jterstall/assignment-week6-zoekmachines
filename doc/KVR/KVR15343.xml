<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eurlings (CDA) aan de minister van Onderwijs, Cultuur en Wetenschappen over verarming van de studenten. (Ingezonden 1 maart 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15343
</item>
         <item attribuut="Inhoud">Vragen naar aanleiding van de conclusies van de Algemene Studentenenquête die door het adviesbureau IOWO onder studenten van de Katholieke Universiteit Nijmegen is uitgevoerd. Uit het onderzoek blijkt dat de helft van de studenten een inkomen heeft beneden de norm van 615 euro die het ministerie van Onderwijs, Cultuur en Wetenschappen hanteert voor de kosten van levensonderhoud en studie.</item>
         <item attribuut="Rubriek">Hoger onderwijs (Studenten) Hoger onderwijs (Studiefinanciering)</item>
         <item attribuut="Trefwoorden">Studenten Studiefinanciering</item>
         <item attribuut="Vindplaats">Kamervragen met antwoord 2001-2002, nr. 867, Tweede Kamer</item>
         <item attribuut="Vraagnr_bij_indiening">2010207390</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Eurlings</persoon>
         </item>
         <item attribuut="Datum_reaktie">2002-03-21</item>
         <item attribuut="Datum_indiening">2002-03-01</item>
         <item attribuut="Document-id">KVR15343</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1821" allpagenumbers="1821 1822" vetnummer="2010207390" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15343" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="867" onderwerp="" indiendatum="2002-03-1">
         <vrager partij="CDA" oorsprong="parlement">Eurlings</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-03-21">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de conclusies van de Algemene Studentenenquête die door het adviesbureau IOWO onder studenten van de Katholieke Universiteit Nijmegen is uitgevoerd? <voetnoot nummer="1"/>
      </vraag>
      <vraag nummer="2">Onderschrijft u de conclusie van genoemd onderzoek dat de helft van de studenten een inkomen heeft beneden de norm van 615 Euro die het ministerie van Onderwijs, Cultuur en Wetenschappen hanteert voor de kosten van levensonderhoud en studie? </vraag>
      <vraag nummer="3">Zo nee, kunt u dan een onderbouwde analyse geven van de mate waarin studenten qua inkomen op een niveau van minstens het normbedrag zitten? </vraag>
      <vraag nummer="4">Zo ja, deelt u de mening dat dit een zeer ongewenste situatie is? </vraag>
      <vraag nummer="5">Hoe beoordeelt u het in het onderzoek geconstateerde gegeven dat de gemiddelde inkomsten voor de student met vijf procent zijn gestegen terwijl het normbedrag in 2001 met 13 procent is toegenomen? </vraag>
      <vraag nummer="6">Deelt u de mening dat het een goed uitgangspunt is dat de procentuele groei van de basisbeurs en aanvullende beurs de procentuele groei van het normbedrag bijhoudt, zodat de ongewenste situatie wordt tegengegaan dat het aandeel van de studiebeurs in de totale kosten voor de student steeds verder wegzakt en studenten dus steeds meer op bijbanen zijn aangewezen? </vraag>
      <vraag nummer="7">Kunt u bevestigen dat ook achterblijvende financiële ondersteuning door ouders een van de oorzaken vormt voor de verslechterde inkomstenpositie van de studenten? </vraag>
      <vraag nummer="8">Deelt u de mening dat een maximering van de studiekosten voor ouders tot op 10% van het huishoudinkomen zoals door het CDA voorgesteld in het plan «Gericht en Rechtvaardig» een goede manier is om te voorkomen dat ouders de stijging van de studiekosten van hun kinderen niet meer kunnen bijhouden? </vraag>
      <vraag nummer="9">Welke acties mogen van u worden verwacht om de dit jaar verslechterde inkomenspositie van studenten op korte termijn te herstellen? </vraag>
      <vraag nummer="10">Hoe gaat u verslechteringen van de inkomenspositie van studenten zoals nu geconstateerd, in de toekomst voorkomen? Bent u bijvoorbeeld bereid de procentuele groei van het normbedrag voor de kosten expliciet te koppelen aan de procentuele groei van de verkregen studiebeurs en een maximering van de studiekosten die door ouders dienen te worden betaald in te voeren zoals in het voorgaande beschreven? </vraag>
      <noten afkomstig="vraag">
         <noot nummer="1" datum="2002-02-27" bron="Spits">Spits, 27 februari 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Nee. Het normbudget studiefinanciering is richtinggevend voor de kosten van studeren en levensonderhoud. Het is geen vastgesteld minimumbedrag en ook geen maximumbedrag. Studenten kunnen zelf bepalen hoeveel ze bijverdienen en lenen naast hun basisbeurs, ouderbijdrage en/of aanvullende beurs. Op deze manier kunnen studenten zelf invloed uitoefenen op de hoogte van hun inkomen. </antwoord>
      <antwoord nummer="5">Uit hetzelfde onderzoek blijkt dat het gemiddelde inkomen sinds 1996 met 35 procent gestegen. Het normbudget van studiefinanciering is in die tijd met 23 procent gestegen. Ik concludeer dat over meerdere jaren bezien het inkomen van studenten sterker is gestegen dan het normbudget van studiefinanciering. </antwoord>
      <antwoord nummer="6">Ik ben van mening dat het een goed uitgangspunt is om de groei van basisbeurs, aanvullende beurs en lening niet aan elkaar te koppelen Dit biedt de mogelijkheid om op verschillende manieren het inkomen van studenten aan te passen. De uitgaven van studenten veranderen om verschillende redenen. Aan de ene kant is er stijging door inflatie, de hoogte van zowel basisbeurs, aanvullende beurs, als leendeel worden hiervoor aangepast. Uitgaven van studenten kunnen ook veranderen omdat hun consumptiepatroon verandert. Het feit dat basisbeurs, aanvullende beurs en lening niet aan elkaar gekoppeld zijn qua groei, biedt de mogelijkheid om het inkomen van studenten aan te passen op het onderdeel waar dat het meest gewenst is. </antwoord>
      <antwoord nummer="7">Ik deel uw mening niet dat de inkomenspositie van studenten is verslechterd. Het inkomen van de student is de afgelopen jaren flink gestegen. Het klopt dat de ouderlijke bijdrage weinig stijgt. Ik kan me voorstellen dat studenten en ouders hiervoor hebben gekozen omdat de student een betere positie op de arbeidsmarkt heeft. Uit het onderzoek van het RISBO «studeren in het wetenschappelijk onderwijs» blijkt dat het gemiddelde netto uurloon van studenten in vier jaar tijd met 24 procent is gestegen van 5,99 in 1997 tot 7,44 in 2000. </antwoord>
      <antwoord nummer="8">Het huidige stelsel van studiefinanciering kent een aanvullende beurs voor studenten met ouders die een laag inkomen hebben. Hierbij wordt gewerkt met een glijdende schaal, zodat wanneer het inkomen stijgt de bijdrage die van ouders wordt verwacht geleidelijk stijgt. Tevens wordt rekening gehouden met het aantal kinderen dat studeert of naar school gaat. Dit is een goede manier om te zorgen dat de ouderlijke bijdrage in verhouding staat tot het inkomen van de ouders. </antwoord>
      <antwoord nummer="9">Ik deel uw mening niet dat de inkomenspositie van studenten is verslechterd. Het inkomen van studenten is de afgelopen jaren sterk gestegen. Ik vind het dan ook niet noodzakelijk om maatregelen te treffen met betrekking tot de inkomenspositie van studenten. Ik laat jaarlijks, middels de studentenmonitor, onderzoek doen naar onder meer het inkomen, de uitgaven en de tijdsbesteding van studenten. De ontwikkelingen die in verschillende onderzoeken naar voren komen zal ik op deze wijze ook in de toekomst blijven volgen. </antwoord>
      <antwoord nummer="10">Uit de onderzoeken constateer ik dat het inkomen van studenten de afgelopen jaren flink is gestegen. Dit komt voor een groot deel door een stijging van de inkomsten uit betaald werk. Door middel van het jaarlijkse onderzoek dat ik laat uitvoeren naar onder meer inkomsten, uitgaven en tijdsbesteding van studenten zal ik de ontwikkelingen van uitgaven en tijdsbesteding blijven monitoren. Er zijn geen redenen om op dit moment andere maatregelen te nemen. </antwoord>
      <noten afkomstig="antwoord"/>
   </antwoorden>
</kvr>
