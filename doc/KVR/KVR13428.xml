<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Buitenlandse Zaken en van Defensie over de UNMEE-veiligheidszone in Eritrea. (Ingezonden 14 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13428
</item>
         <item attribuut="Inhoud">Vragen over problemen in de UNMEE veiligheidszone in Eritrea, doordat Eritrea weigert om troepen uit de zone terug te trekken.</item>
         <item attribuut="Rubriek">Veiligheidsbeleid en defensie (VN-vredesmacht)</item>
         <item attribuut="Trefwoorden">Eritrea Ethiopië VN-strijdkrachten</item>
         <item attribuut="Vindplaats">Kamervragen met antwoord 2000-2001, nr. 966, Tweede Kamer</item>
         <item attribuut="Vraagnr_bij_indiening">2000107930</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-03-30</item>
         <item attribuut="Datum_indiening">2001-03-14</item>
         <item attribuut="Document-id">KVR13428</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2009" allpagenumbers="2009 2010" vetnummer="2000107930" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13428" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="966" onderwerp="" indiendatum="2001-03-14">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2001-03-30">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de berichten over de problemen in de UNMEE veiligheidszone in Eritrea? <voetnoot nummer="1"/>
      </vraag>
      <vraag nummer="2">Deelt u de mening van de Secretaris-Generaal van de Verenigde Naties dat de weigering van Eritrea om troepen uit de zone terug te trekken kan leiden tot escalatie van het conflict? </vraag>
      <vraag nummer="3">Zijn de bedoelde Eritrese troepen die zich weigeren terug te trekken uit de zone onderdeel van het Eritrese leger of van de Eritrese milities? </vraag>
      <vraag nummer="4" voetnoot="2">Is het waar dat de grens van de veiligheidszone in het voordeel van Ethiopië is veranderd? Zo ja, is dit een uitvloeisel van het voorbehoud dat Ethiopië maakte bij ondertekening van het verdrag over de ligging van de zone op 6 februari jl. in Nairobi? <voetnoot nummer="2"/>
      </vraag>
      <vraag nummer="5">Wat was de reden voor deze grenswijziging? </vraag>
      <vraag nummer="6">Is het waar dat Eritrea heeft ingestemd met deze concrete wijziging van de zonegrens? Zo ja, wanneer, waar en door wie? </vraag>
      <vraag nummer="7">Bevinden zich Nederlandse militairen in of nabij dit nu omstreden deel van de zone? </vraag>
      <vraag nummer="8" voetnoot="3">Past de huidige opstelling van Eritrea in uw eerder voor de Veiligheidsraad uitgesproken vrees dat UNMEE wel eens «een gebed zonder end» zou kunnen worden en in de regio «Cyprus-achtige toestanden» zouden kunnen ontstaan? <voetnoot nummer="3"/>
      </vraag>
      <vraag nummer="9" voetnoot="4">Hoe verhoudt de huidige impasse zich tot de door u veronderstelde «werkelijke vredeswil bij beide partijen»? <voetnoot nummer="4"/>
      </vraag>
      <vraag nummer="10">Wat wordt momenteel ondernomen om de huidige impasse te doorbreken en wat zijn de (mogelijke) gevolgen van deze nieuwe impasse voor UNMEE en de Nederlandse deelname hieraan? </vraag>
      <noten afkomstig="vraag">
         <noot nummer="1" datum="2001-03-9" bron="Reuters, Trouw, Volkskrant">Reuters, Trouw, Volkskrant, 9 maart 2001</noot>
         <noot nummer="2">Brief aan de Kamer van 13 februari 2001, stuk 22 831 nr. 22 pagina 4</noot>
         <noot nummer="3" datum="2001-11-21" bron="Toespraak minister Van Aartsen tot de VN Veiligheidsraad op 20 november jl. en Algemeen Dagblad">Toespraak minister Van Aartsen tot de VN Veiligheidsraad op 20 november jl. en Algemeen Dagblad, 21 november 2001</noot>
         <noot nummer="4" datum="2001-10-18" bron="Debat over Nederlandse deelname aan UNMEE">Debat over Nederlandse deelname aan UNMEE, 18 oktober 2001, Handelingen II, vergaderjaar 2000–2001, nr. 14, blz. 954</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Naar bekend is verwacht de Secretaris-Generaal niet dat de problematiek rond de veiligheidszone zal leiden tot hervatting van het conflict. Zoals ook vermeld in onze brief aan de Tweede Kamer van 22 maart jl. over UNMEE, zijn er geen concrete aanwijzingen voor een dergelijke escalatie. </antwoord>
      <antwoord nummer="3">Het betreft de terugtrekking van het Eritrese leger. </antwoord>
      <antwoord nummer="4, 5 en 6">Zoals ook vermeld in onze brief van 22 maart was in de Military Coordination Commission (MCC) van 6 februari algemene overeenstemming bereikt tussen partijen over de locatie van de zuidelijke grens van de Temporary Security Zone (TSZ) (de noordelijke grens wordt bepaald door de eis dat de TSZ 25 km breed moet zijn). Deze politieke overeenstemming werd door UNMEE in overleg met militaire vertegenwoordigers van de partijen vertaald in een operationele kaart die de partijen en UNMEE in het veld konden gebruiken voor de herpositionering van de troepen. Eritrea kan zich echter niet vinden in deze vertaling. De Speciaal Vertegenwoordiger van de VN Legwaila heeft in gesprekken aangegeven dat het verschil tussen de «politieke» en de operationele kaart kan worden verklaard door een Ethiopische fout (Ethiopië had naar eigen zeggen een claim over de eigen posities van 6 mei 1998 in bepaalde gebieden teveel naar het zuiden geplaatst). Na ontdekking van de fout sprak Ethiopië een reserve uit in de vergadering van de Military Coordination Committee van 6 februari jl., en vond overleg plaats op militair niveau. Hier kwam een aanpassing van de kaart uit voort. Ondanks het feit dat Eritrese militaire gesprekspartners akkoord waren gegaan, kon de Eritrese politieke leiding niet instemmen. Overigens is de operationele kaart op details meerdere malen aangepast, voornamelijk als gevolg van cartografische fouten. Ook deze vonden plaats met instemming van de partijen en hebben verder geen problemen opgeleverd. De omstreden gebieden liggen overwegend in de Centrale Sector, waar de Nederlandse militairen zich bevinden, en volgens Legwaila betreft het enige significante probleem het Irob-gebied. Op 22 maart werd bekend dat Ethiopische troepen drie posities in de beoogde TSZ hadden ingenomen. Het betreft hoger gelegen gebieden die uitzicht bieden op een strategisch belangrijke weg. Omdat deze herpositionering niet strookt met de Ethiopische claim van 22 februari dat de terugtrekking zou zijn voltooid heeft UNMEE hierover een protest ingediend bij de Ethiopische autoriteiten. </antwoord>
      <antwoord nummer="7">Het Irob-gebied valt onder de verantwoordelijkheid van het Canadese deel van het Nederlands-Canadese bataljon, wat niet uitsluit dat Nederlandse militairen zich met een verkenningspeloton of de Quick Reaction Force in het gebied kunnen begeven. </antwoord>
      <antwoord nummer="8">In mijn interventie in de Veiligheidsraad in november sprak ik niet van «Cyprus-achtige toestanden», doch van de mogelijkheid dat partijen zouden wennen aan de aanwezigheid van de VN-vredesoperatie. De problemen rond de instelling van de TSZ vormen een bron van zorg. De analyse van Speciaal Vertegenwoordiger Legwaila dat de partijen UNMEE niet als een surrogaat voor een vredesregeling zien, maar eerder beschouwen als noodzakelijk element van het vredesakkoord, wordt echter gedeeld. Om deze reden is hij dan ook niet bang voor een scenario waarin de VN voor lange tijd zou moeten blijven. </antwoord>
      <antwoord nummer="9">Zoals ook veelvuldig gesteld door de VN bij monde van Speciaal Vertegenwoordiger Legwaila, horen strubbelingen en vertragingen nu eenmaal bij de oplossing van dit soort conflicten. Er bestaat nog wantrouwen bij de partijen dat tijd nodig heeft om te slijten. Het meest recente rapport van de VN complimenteert de partijen juist met hun commitment aan het vredesproces. Het is echter wel van belang dat de huidige impasse zo spoedig mogelijk wordt opgelost. </antwoord>
      <antwoord nummer="10">De VN-missie in Ethiopië en Eritrea en de Speciaal vertegenwoordiger Legwaila persoonlijk proberen voortgang te bereiken door de dialoog met de leiders van Ethiopië en Eritrea gaande te houden. Ook wordt de operationele kaart nog eens tegen het licht gehouden om eventuele cartografische fouten te corrigeren. Ook de vertegenwoordigers van de EU in Asmara hebben hierover gesproken met de Eritrese autoriteiten. Voorts wordt verwacht dat het politieke signaal dat uitgaat van VR-resolutie 1344 door de partijen zal worden begrepen. Met UNMEE vindt overleg plaats over de timing en aard van eventuele verdere stappen. Er worden door deze ontwikkeling geen directe gevolgen voor UNMEE en de Nederlandse deelname daarin voorzien. Ook is ten aanzien van de risicoanalyse in onze brief van 22 maart aangegeven dat de ontwikkelingen in Ethiopië en Eritrea sinds februari geen aanleiding geven de strekking van de risicoanalyse te wijzigen. De situatie zal echter nauwlettend worden gevolgd. </antwoord>
      <noten afkomstig="antwoord"/>
   </antwoorden>
</kvr>
