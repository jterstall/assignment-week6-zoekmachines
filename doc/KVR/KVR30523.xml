<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid NeppÃ©rus (VVD) aan de minister van Volkshuisvesting, Ruimtelijke Ordening en Milieubeheer over de toekenning van energielabels aan woningen. (Ingezonden 30 november 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30523
</item>
         <item attribuut="Inhoud">Vragen naar aanleiding tv-uitzending Radar (26 november 2007) over slechte praktijk van de toekenning van het energielabel aan woningen: verschillende labels voor dezelfde voorbeeldwoning, tekort aan energieadviseurs, belangenverstrengeling bij signaleren en verhelpen gebreken. VROM zendt wel spotjes uit over het binnenkort verplichte label, maar wilde niet meewerken aan genoemde tv-uitzending.</item>
         <item attribuut="Rubriek">Consument (Keurmerken) Energie, water en grondstoffen (Energiebesparing) Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Certificatie Energiebesparing Woningen</item>
         <item attribuut="Vindplaats">Kamervragen met antwoord 2007-2008, nr. 998, Tweede Kamer</item>
         <item attribuut="Vraagnr_bij_indiening">2070805730</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="VVD">NeppÃ©rus</persoon>
         </item>
         <item attribuut="Datum_reaktie">2008-01-03</item>
         <item attribuut="Datum_indiening">2007-11-30</item>
         <item attribuut="Document-id">KVR30523</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2129" allpagenumbers="2129 2130" vetnummer="2070805730" code="0708tkkvr998" lopendefooter="Tweede Kamer, vergaderjaar 2007–2008, Aanhangsel" filenaam="KVR30523" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="998" onderwerp="" indiendatum="2007-11-30">
         <vrager partij="VVD" oorsprong="parlement">NeppÃ©rus</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-01-3">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de tv-uitzending waarin is gesproken over de slechte praktijk van de toekenning van het energielabel aan woningen? <voetnoot nummer="1"/>
      </vraag>
      <vraag nummer="2">Deelt u de mening dat het voorbeeld in deze uitzending, waarbij hetzelfde proefhuis een C-, een E- en een G-label krijgt toegekend, niet ten goede komt aan de milieubewustwording van de consument en zelfs eerder tot het tegendeel leidt? </vraag>
      <vraag nummer="3">Deelt u de mening dat de huidige methode die wordt toegepast bij het toekennen van energielabels, volstrekte willekeur is, gezien de grote verschillen bij het proefhuis in gemeten vloeroppervlakte, en gezien de verschillende methoden die worden gehanteerd bij het toekennen van het label met als resultaat een totaal verschillend energielabel? </vraag>
      <vraag nummer="4">Wat vindt u van de verhouding van 60 energieadviseurs in totaal op 420.000 energielabeltransacties alleen al dit jaar? </vraag>
      <vraag nummer="5">Deelt u de mening dat bij de keuringen veelal belangenverstrengeling optreedt als de energieadviseur de door hem geconstateerde gebreken zelf verhelpt? </vraag>
      <vraag nummer="6">Waarom is er voor gekozen de consument bij het energielabel niet ook meteen een onderbouwing te verschaffen, waardoor de consument niet twee keer een advies hoeft op te vragen en twee keer hoeft te betalen? Deelt u de mening dat de huidige hoeveelheid adviezen tot meer bureaucratie en meer administratieve lasten leidt dan als dit in één keer gebeurt? </vraag>
      <vraag nummer="7">Waarom geeft het ministerie van VROM wél voorlichting over het energielabel via tv-spotjes, maar weigerde dit ministerie in het eerder genoemde tv-programma plaats te nemen? </vraag>
      <noten afkomstig="vraag">
         <noot nummer="1" datum="2007-11-26" bron="Radar">Radar, 26 november 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja, de Radaruitzending van 26 november is mij bekend. </antwoord>
      <antwoord nummer="2">Het is een slechte zaak dat drie gecertificeerde adviseurs uitkomen op drie verschillende energielabels voor dezelfde woning. Uit onderzoek naar dit specifieke geval is geconcludeerd dat er fouten zijn gemaakt bij de opname van de woning en dat twee van de drie adviseurs niet het voorgeschreven opnameprotocol hebben gevolgd. Het beeld wat in de uitzending naar voren is gebracht komt inderdaad niet het milieubewustzijn van de consument niet ten goede. </antwoord>
      <antwoord nummer="3">Nee, ik deel de mening niet dat de huidige methode voor toekennen van energielabels willekeurig is. De sterk uiteenlopende beoordelingen zijn veroorzaakt doordat twee adviseurs niet hebben gewerkt volgens het vigerende energielabelprotocol. De eigenaar van het huis, een medewerker van de Radarredactie, heeft KBI (Stichting Kwaliteitsborging Installatiesector, toezichthouder op het proces) geen toegang willen verschaffen voor een hermeting, waardoor er helaas geen exacte analyse valt te maken van de toedracht. In de beoordelingsrichtlijn waaraan de gecertificeerde adviseur moet voldoen (de BRL 9500) staat dat de adviseur deskundig en onafhankelijk moet zijn. In de uitzending zijn interpretatieverschillen aan de orde gekomen tussen de adviseurs op het terrein van de opname van de gegevens voor de berekening van het energielabel. De Raad van Accreditatie, welke toezicht houdt op de Certificerende Instellingen (CI’s), heeft aangegeven dat de beoordelingsrichtlijn onvoldoende duidelijk is over de begrippen onafhankelijkheid en deskundigheid van adviseurs. KBI en de certificerende instellingen ondernemen nu actie om opleidingseisen nader in te vullen om daarmee de deskundigheid van de adviseurs te verbeteren. Ook zorgen zij ervoor dat de begrippen onafhankelijkheid en deskundigheid nader worden ingevuld. Bovendien zullen de steekproeven van afgemelde energielabels worden vervroegd, zodat de adviseurs die slecht werk leveren eerder worden opgespoord. </antwoord>
      <antwoord nummer="4">Het gaat niet om 420.000, maar om 200.000 particuliere transacties op jaarbasis waarvoor een energielabel nodig is. Dit aantal van 200.000 is wat betreft de verkooptransacties gebaseerd op gegevens van het Kadaster en is nader onderzocht door SenterNovem. Op 11 december waren er al 93 gecertificeerde bedrijven, waar 1 tot 150 voltijds manuren per bedrijf beschikbaar is om energielabels op te stellen. Er is nog een groot aantal bedrijven «in de pijplijn» om gecertificeerd te worden. Begin 2008 kunnen deze bedrijven gezamenlijk 100.000 energielabels op jaarbasis afgeven. In het voorjaar van 2008 zal de capaciteit gegroeid zijn naar 250.000 energielabels op jaarbasis. Hiermee is er ruim voldoende capaciteit. </antwoord>
      <antwoord nummer="5">Zoals bij vraag 3 aangegeven zal de onafhankelijkheid en deskundigheid van een adviseur nader worden ingevuld om zo de kwaliteit van het advies te waarborgen. Energielabels worden opgesteld met behulp van een geattesteerd softwarepakket. De adviseur vult de gebouwkenmerken in en de software genereert vervolgens de energie-index, de labelklasse en de maatregelen die worden geadviseerd om de energiezuinigheid te verbeteren. En omdat dit proces goed verloopt (want de onafhankelijkheid is in het softwarepakket gewaarborgd) behoeft het geen bezwaar te zijn wanneer om de labelverstrekkende partij en de partij die de gebreken verhelpt, één en dezelfde zijn. Overigens blijft de keuze hiervoor uiteindelijk aan de opdrachtgever (in de meeste gevallen de eigenaar van het gebouw). </antwoord>
      <antwoord nummer="6">Door Radar is ten onrechte gesuggereerd dat een consument twee maal een advies moet aanvragen. De verkoper of verhuurder heeft alleen op transactiemomenten de plicht om een energielabel te overhandigen aan de koper/huurder. De koper/huurder krijgt hiermee inzicht in de energiezuinigheid van het (eventueel) te betrekken huis. De koper kan vervolgens desgewenst een zogenaamd maatwerkadvies, of Energieprestatie advies (EPA), laten opstellen. Het EPA advies is een gedegen energieadvies, dat ook rekening houdt met zaken zoals binnenmilieu, investeringskosten en terugverdientijden en is daarmee een goede basis om maatregelen te treffen om een huis energiezuiniger te maken. Overigens is op 21 december 2007 met Eigen Huis en KBI afgesproken dat de opnamegegevens aan de consument zullen worden verstrekt. Zo krijgt de consument inzicht in de diverse componenten waaruit het energielabel is samengesteld. </antwoord>
      <antwoord nummer="7">Zowel de minister voor Wonen, Wijken en Integratie als de minister van Volkshuisvesting, Ruimtelijke Ordening en Milieubeheer waren agendatechnisch niet in staat op dat moment bij de televisie-uitzending in de studio aanwezig te zijn. Het ministerie van VROM heeft voor de uitzending een schriftelijke reactie op de gestelde vragen aan de redactie van het programma gestuurd. </antwoord>
      <noten afkomstig="antwoord"/>
   </antwoorden>
</kvr>
