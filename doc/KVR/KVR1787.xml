<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Middelkoop (GPV) en Ter Veer(D66) over de riooloverstortproblematiek. (Ingezonden 11 juli 1995); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1787
</item>
         <item attribuut="Inhoud">Betreft vervuild slib veroorzaakt door riooloverstorten en de effecten hiervan voor de veehouderij.</item>
         <item attribuut="Rubriek">Landbouw (Landbouwers) Milieu (Bodemverontreiniging) Milieu (Waterverontreiniging)</item>
         <item attribuut="Trefwoorden">Landbouwers Rioleringen Slib</item>
         <item attribuut="Vindplaats">Kamervragen met antwoord 1994-1995, nr. 1130, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GPV">Van Middelkoop</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">1995-08-21</item>
         <item attribuut="Datum_indiening">1995-07-11</item>
         <item attribuut="Document-id">KVR1787</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2325" allpagenumbers="2325 2326 2327" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1130" onderwerp="" indiendatum="1995-07-11">
         <vrager partij="GPV" oorsprong="parlement">Van Middelkoop</vrager>
         <vrager partij="D66" oorsprong="parlement">Ter Veer</vrager>
         <vraagt-aan/>
      </vraagdata>
      <antwoorddata antwoorddatum="1995-08-21">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennis genomen van de berichten, dat het vervuilde slib in waterwegen gelegen in het agrarische gebied ondermeer veroorzaakt wordt door riooloverstorten? <voetnoot nummer="1"/>
      </vraag>
      <vraag nummer="2" voetnoot="2">Heeft de minister van LNV provincies, zuiveringsschappen, gemeenten en de Unie van Waterschappen gewezen op de risico’s van het gebruik van oppervlaktewater in de buurt van riooloverstorten voor de gezondheid van vee? <voetnoot nummer="2"/>Is hem bekend op welke wijze de bestuurlijke instanties agrarie¨rs hebben geı¨nformeerd over de genoemde risico’s? </vraag>
      <vraag nummer="3">Hebben de ministeries van V&amp;W en LNV het RIZA respectievelijk het ID-DLO opdracht gegeven een inventarisatie te maken van aard en omvang van de riooloverstortproblematiek? Wat zijn de bewindslieden beleidsmatig van plan te doen met de resultaten van dit onderzoek? </vraag>
      <vraag nummer="4">Wordt ook onderzocht in hoeverre de verontreiniging van oppervlaktewater door riooloverstorten leidt tot gezondheidsschade bij vee, dat dit water als drinkwater gebruikt? </vraag>
      <vraag nummer="5">Bestaat er een voor iedereen toegankelijk overzicht van alle riooloverstorten in Nederland? Is het gewenst dat een dergelijk overzicht beschikbaar komt? </vraag>
      <vraag nummer="6" voetnoot="3">Zijn er overstorten in gebruik waarvoor geen Wvo-vergunning is gegeven? Is terzake sprake van een tekortschieten van controle op en handhaving van Wvo-vergunningen voor riooloverstorten? <voetnoot nummer="3"/>
      </vraag>
      <vraag nummer="7">Kunt u uiteenzetten wat de praktische betekenis van de nieuwe «Regeling vaststelling klasse-indeling onderhoudsspecie» zal zijn voor boeren die nu en in het verleden baggerspecie uit de aan hun bedrijf grenzende sloten hebben verspreid over hun land? Mag alleen baggerspecie van de klassen 0 en 1 nog over het land worden verspreid? </vraag>
      <vraag nummer="8">Wie is aansprakelijk voor de kosten die voortvloeien uit het nemen en analyseren van grondmonsters en de kosten voor het afvoeren van de baggerspecie, wanneer deze niet geschikt wordt geacht om over het land te verspreiden? </vraag>
      <vraag nummer="9">Wordt onderscheid gemaakt tussen agrarie¨rs die voor en die na 1 januari 1995 baggerspecie op hun land hebben gebracht? Zo ja, heeft dit gevolgen voor hun aansprakelijkheid voor de kosten van de monstername en de afvoer van de baggerspecie? </vraag>
      <vraag nummer="10">Acht u het rechtvaardig dat agrarie¨rs aansprakelijk worden gesteld voor schade die voortvloeit uit het door riooloverstorten verontreinigde oppervlaktewater danwel verontreinigde baggerslib? </vraag>
      <vraag nummer="11">Kunt u aangeven hoever de bestuurlijke en financie¨le verantwoordelijkheid van de provincies, zuiveringsschappen en gemeenten zich uitstrekken als het gaat om het beheer van het rioolstelsel, de zuivering van afvalwater en de baggerspecie? Kunt u tevens aangeven wie juridisch verantwoordelijk is voor: het afvalwater in het rioolstelsel, het afvalwater dat via riooloverstorten in het oppervlaktewater is terechtgekomen, de baggerspecie die zich in de watergangen bevindt en de baggerspecie die verspreid is op landbouwgrond? </vraag>
      <vraag nummer="12">Acht u het mogelijk door het stellen van prioriteiten in de verbetering van het rioolstelsel de voornaamste problemen ten aanzien van de riooloverstorten en vervuilde baggerspecie in de nabijheid van die overstorten weg te nemen? Welke financie¨le inspanningen zouden moeten worden geleverd en door wie? </vraag>
      <noten afkomstig="vraag">
         <noot nummer="1" datum="1995-06-16" bron="Nederlands Dagblad">Nederlands Dagblad, 16 juni 1995</noot>
         <noot nummer="2">Brief van de minister van LNV aan de voorzitter van de vaste commissie voor LNV, dd. 24 maart 1995, kenmerk DL.951412</noot>
         <noot nummer="3">Handhaving november/december 1994</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja, de Unie van Waterschappen, het Interprovinciaal Overleg en de Vereniging van Nederlandse Gemeenten hebben naar aanleiding van een verzoek van de minister van Landbouw, Natuurbeheer en Visserij hun leden geı¨nformeerd over eventuele risico’s voor de gezondheid van vee, dat gedrenkt wordt uit overstortsloten en over de mogelijkheid dat riooloverstorten aanwezig zijn nabij veebedrijven, zonder dat de betreffende veehouders hiervan op de hoogte zijn. De betrokken gemeenten en waterkwaliteitsbeheerders zijn geadviseerd veehouders hierover te informeren. Er is nog geen informatie beschikbaar op welke wijze dit is gebeurd. </antwoord>
      <antwoord nummer="3/4">Nee, volgens de huidige inzichten kunnen de geconstateerde gezondheidsproblemen bij weidevee door vele factoren worden veroorzaakt, die elkaar bovendien onderling beı¨nvloeden. Een causaal verband tussen de gezondheidsproblemen en e´e´n of meer van deze factoren is vanwege de complexiteit veelal niet te leggen. In het algemeen zijn schadelijke effecten van overstortingen niet aannemelijk vanwege het incidentele karakter van lozingen uit riooloverstorten en de verdunning van de verontreiniging met hemel- en oppervlaktewater. Echter, niet uitgesloten is dat in specifieke situaties een risico voor de gezondheid van weidevee ontstaat. Om deze reden is onzerzijds aangedrongen veehouders zodanig te informeren, dat voorzorgs- maatregelen getroffen kunnen worden. Deze specifieke lokale situaties geven geen aanleiding het generieke beleid aan te passen. Het huidige beleid inzake riolering is onder meer gericht op het beperken van de lozingen via riooloverstorten. De maximum lozing en locatie van de riooloverstort wordt uiteindelijk in de vergunning op grond van de Wet verontreiniging oppervlaktewateren (Wvo) voorgeschreven. Daartoe wordt door de gemeenten in overleg met de waterkwaliteitsbeheerders in het Gemeentelijk rioleringsplan aandacht besteed aan zowel de lozing als de locatie van riooloverstorten. Bij rioolstelsels, die zowel huishoudelijk en bedrijfsafvalwater als hemelwater van verhard oppervlak afvoeren (gemengde rioolstelsels), is voorzien in een bepaalde bergingscapaciteit voor hemelwater in het rioolstelsel. Uitgangspunt hiervoor vormen de aanbevelingen van de Commissie Integraal Waterbeheer (CIW/CUWVO). Hierdoor kan alleen bij zware regenbuien overstorting van rioolwater optreden. In de Vierde nota waterhuishouding zal onder meer aandacht besteed worden aan ontwikkelingen om hemelwater zo veel mogelijk te integreren in het stedelijk waterbeheer. Hierdoor zullen op termijn minder overstortingen voorkomen, omdat vooral de afvoer van hemelwater via het gemengde rioolstelsel die overstortingen veroorzaakt. </antwoord>
      <antwoord nummer="5">De informatie over de locatie van riooloverstorten en de daarop aangesloten riolering is bij alle gemeenten beschikbaar. Informatie over vergunningen voor riooloverstorten op grond van de Wet verontreiniging oppervlaktewater is bij alle waterkwaliteitsbeheerders beschikbaar. </antwoord>
      <antwoord nummer="6">De Commissie Integraal Waterbeheer (CIW/CUWVO) heeft in 1992 aanbevelingen gedaan ten behoeve van de Wvo-vergunningverlening voor riooloverstorten. De waterkwaliteitsbeheerders hanteren deze aanbevelingen als uitgangspunt bij de verguningverlening. Wellicht is momenteel in een aantal gevallen de achterstand in de vergunningverlening nog niet weggewerkt. In de Wvo-vergunning worden voorwaarden gesteld aan het ontwerp van riooloverstorten. Dit ontwerp is bepalend voor de mate waarin overstortingen kunnen optreden bij een gemiddelde intensiteit en frequentie van regenbuien. Controle en handhaving vindt voornamelijk plaats bij het uiteindelijke ontwerp van de riooloverstort in plaats van bij het feitelijk optreden van overstortingen, die afhankelijk zijn van de actuele regenval. </antwoord>
      <antwoord nummer="7">De verspreiding over het land van onderhoudsspecie (baggerspecie die vrijkomt bij het onderhoud van watergangen) van de verontreinigingsklassen 0, 1 en 2 is uitgezonderd van het Algemene stortverbod buiten inrichtingen, dat op 1 januari 1994 in werking is getreden. Vooralsnog vervalt met ingang van 1 januari 2000 de uitzondering voor onderhoudsspecie van klasse 2. Het vaststellen van de verontreinigingsklasse geschiedt volgens de Regeling vaststelling klasse-indeling onderhoudsspecie. Deze wordt binnenkort gewijzigd met het doel de onderzoekskosten (bemonstering en analyse) te beperken. De regeling heeft geen gevolgen voor in het verleden verspreide baggerspecie. </antwoord>
      <antwoord nummer="8">Deze kosten zijn voor rekening van degene die de baggerspecie dient te verwijderen en af te voeren (onderhoudsplichtige). De extra kosten voor verwijdering en afvoer van ernstig verontreinigde baggerspecie worden op de veroorzaker verhaald. Indien dit niet mogelijk is en de onderhouds- plichtige een agrarie¨r of andere particulier is, neemt in de praktijk de waterkwantiteitsbeheerder deze extra kosten voor zijn rekening. </antwoord>
      <antwoord nummer="9">Er wordt onderscheid gemaakt tussen baggerwerkzaamheden voor en na 1 januari 1994, de datum van in werking treden van het algemene stortverbod buiten inrichtingen. Vanaf dat moment geldt een bemonsteringsverplichting. Zie verder antwoord op vraag 8. </antwoord>
      <antwoord nummer="10">Agrarie¨rs, die schade lijden als gevolg van door riooloverstortingen verontreinigd oppervlaktewater of baggerspecie, kunnen deze schade verhalen op de veroorzaker (verhaalsactie uit onrechtmatige daad). In beginsel is de betreffende veroorzaker niet met een (Wvo-)vergunning gevrijwaard voor een verhaalsactie. Of een verhaalsactie kans van slagen heeft, zal afhangen van de concrete omstandigheden. </antwoord>
      <antwoord nummer="11" voetnoot="1">De bestuurlijke, financie¨le en juridische verantwoordelijkheid voor het beheer van rioolstelsels inclusief de riooloverstorten ligt op grond van de Wet milieubeheer bij de gemeente. De gemeente is eveneens verantwoordelijk voor afvalwater- lozingen in rioolstelsels, met uitzondering van afvalwaterlozingen van een aantal bij Algemene maatregel van bestuur aangewezen inrichtingen, waarvoor de verantwoordelijkheid bij de waterkwaliteitsbeheerder berust. De waterkwaliteitsbeherende waterschappen, de provincies Groningen en Utrecht en de gemeente Amsterdam zijn verantwoordelijk voor de bouw en het beheer van rioolwater- zuiveringsinstallaties. De provincies zijn verantwoordelijk voor het beheer van het oppervlaktewater met uitzondering van de Rijkswateren. Deze taak is, behalve in Groningen en Utrecht, gedelegeerd aan de waterkwaliteitsbeherende waterschappen. Het beheer van oppervlaktewater omvat onder andere het verlenen van vergunningen op grond van de Wet verontreiniging oppervlaktewateren, waaronder die voor riooloverstorten. Degene die baggerspecie uit het oppervlaktewater verwijdert, is verantwoordelijk voor deze baggerspecie. Meestal is dat de waterkwantiteits- of vaarweg- beheerder. Voor het saneren van ernstig verontreinigde waterbodems, zijn de verantwoordelijkheden vastgelegd in het wetsvoorstel tot uitbreiding van de Wet bodembescherming met bijzondere regels inzake sanering van de waterbodem, dat op 27 juni jl. aan de Tweede Kamer is aangeboden. <voetnoot nummer="1"/>In dit voorstel ligt de bestuurlijke verantwoordelijkheid bij het Rijk voor wateren, waar het Rijk waterkwaliteitsbeheerder is, en bij de provincie (planning en controle) en waterkwaliteitsbeheerder (uitvoering) voor de overige wateren. De veroorzaker van de ernstige verontreiniging is in eerste instantie financieel en juridisch verantwoordelijk. Indien onderzoek en sanering door de overheid wordt uitgevoerd binnen het financieringssysteem van de Wet Bodembescherming zal de Staat trachten de kosten daarvan op de veroorzaker te verhalen. Voor een nadere toelichting wordt kortheidshalve verwezen naar de memorie van toelichting bij het wetsvoorstel. </antwoord>
      <antwoord nummer="12">In het geval er sprake is van evidente problemen, achten wij het mogelijk dat door het stellen van prioriteiten bij de verbetering van rioolstelsels deze problemen zijn te verminderen dan wel weg te nemen. De financie¨le inspanningen zijn afhankelijk van de benodigde maatregelen. Maatregelen voor het rioolstelsel komen in het algemeen voor rekening van de gemeenten. Overigens is in de huidige prioriteitsstelling reeds voorrang gegeven aan hoogbelaste rioolstelsels en lozingen op kleine stilstaande wateren. </antwoord>
      <noten afkomstig="antwoord">
         <noot nummer="1">Kamerstukken II 1994/95, 24 234, nrs. 1–3</noot>
      </noten>
   </antwoorden>
</kvr>
