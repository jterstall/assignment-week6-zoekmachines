<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma (GroenLinks) en Rehwinkel (PvdA) over een bijeenkomst van neonazi's. (Ingezonden 11 november 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6135
</item>
         <item attribuut="Inhoud">Vragen naar aanleiding van een bijeenkomst van neonazi's op 8 november 1997 in Rotterdam, waarbij de mislukte staatsgreep van Hitler van 9 november 1923 werd herdacht.</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">Openbare orde en veiligheid</item>
         <item attribuut="Vindplaats">Kamervragen met antwoord 1997-1998, nr. 398, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">1997-12-09</item>
         <item attribuut="Datum_indiening">1997-11-11</item>
         <item attribuut="Document-id">KVR6135</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="815" allpagenumbers="815 816" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6135" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="398" onderwerp="" indiendatum="1997-11-11">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan/>
      </vraagdata>
      <antwoorddata antwoorddatum="1997-12-9">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van een bijeenkomst van neonazi’s op 8 november jl. in Rotterdam, waarbij de mislukte staatsgreep van Hitler van 9 november 1923 werd herdacht? <voetnoot nummer="1"/>
      </vraag>
      <vraag nummer="2">Bent u van mening dat Glimmerveen en anderen zich met hun uitspraken en gebaren (Hitlergroet) schuldig maken aan het plegen van strafbare feiten en dat er voldoende grond is om tot arrestatie en eventuele vervolging over te gaan? Zo neen, waarom niet? </vraag>
      <vraag nummer="3">Waren gemeentebestuur en politie vooraf op de bijeenkomst geattendeerd? Heeft de politie inderdaad langs het zaaltje gesurveilleerd? Wat hield dit laatste precies in? </vraag>
      <vraag nummer="4">Bent u van mening dat, met de aanwezigheid van journalisten, sprake was van een openbare bijeenkomst? Waren gemeentebestuur en politie op de hoogte van het feit dat journalisten waren uitgenodigd? </vraag>
      <vraag nummer="5">In welke zin was voor de politie «niet duidelijk dat er journalisten binnen waren en dat het dus een openbare bijeenkomst betrof»? Had de politie haar bekende journalisten ter plekke moeten kunnen waarnemen, terwijl bovendien zichtbaar opnameapparatuur werd gebruikt? </vraag>
      <vraag nummer="6">Bent u het eens met de AFA die stelt dat, met de gebeurtenissen in Schiedam op 9 november 1996 nog vers in het geheugen, de politie wel degelijk had kunnen weten dat er pers aanwezig zou zijn en dat de bijeenkomst openbaar was, waardoor wettelijk optreden zeer wel mogelijk was geweest? </vraag>
      <vraag nummer="7" voetnoot="2">Hoe oordeelt u over het feit dat voor de tweede keer binnen een jaar de politie in de regio Rijnmond een nazi-vergadering met aanwezige journalisten als niet-openbaar aanmerkt? <voetnoot nummer="2"/>
      </vraag>
      <vraag nummer="8">Hoe hadden politie en justitie naar uw mening in het onderhavige geval moeten handelen, als zij (eerder) tot de conclusie waren gekomen dat een openbare bijeenkomst werd gehouden? </vraag>
      <vraag nummer="9">Bent u bereid om politie en justitie in de toekomst sneller en beter op laten te treden bij (openbare) bijeenkomsten van extreem-rechts en voldoen de hiertoe opgestelde richtlijnen? Zo neen, waarom niet, en zo ja, op welke manier kan er verbetering komen in de toepassing ervan? </vraag>
      <vraag nummer="10">Hoever staat het met het onderzoek naar de gebeurtenissen in november 1996? Kan er tot vervolging worden overgegaan? AFA = Anti-Fascistische Aktie </vraag>
      <noten afkomstig="vraag">
         <noot nummer="1" datum="1997-11-10" bron="O.a. De Volkskrant en Trouw">O.a. De Volkskrant en Trouw, 10 november 1997</noot>
         <noot nummer="2" titel="maar zij hebben daaruit niet de conclusie getrokken dat het om een openbare bijeenkomst ging">Vgl. ook de opmerking van burgemeester Scheeres van Schiedam naar aanleiding van een bijeenkomst van extreem-rechts vorig jaar in die gemeente: «Ik mag aannemen dat het de politie niet is ontgaan dat er een cameraploeg, een aantal fotografen en journalisten naar binnen gingen», zegt Scheeres, «maar zij hebben daaruit niet de conclusie getrokken dat het om een openbare bijeenkomst ging». Vrij Nederland, 23-11-1996</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Naar aanleiding van de bijeenkomst van neonazi’s op 8 november 1997 in Rotterdam en de berichten daarover in de media heeft het Openbaar Ministerie te Rotterdam terstond de politie opgedragen een onderzoek in te stellen naar mogelijke strafbare feiten tijdens de bijeenkomst. Pas wanneer de resultaten van dit onderzoek beschikbaar zijn kan beoordeeld worden of er tijdens de bijeenkomst van 8 november 1997 strafbare feiten zijn gepleegd. </antwoord>
      <antwoord nummer="3">De burgemeester en de politie waren vooraf door de organisatoren niet in kennis gesteld van de bijeenkomst. Toen de politie aanwijzingen kreeg dat de bijeenkomst in Rotterdam zou gaan plaatsvinden heeft zij extra aandacht besteed aan mogelijke samenscholing van personen op weg naar de bijeenkomst. Op het moment dat duidelijk werd op welke locatie de bijeenkomst gehouden zou worden is door de politie om en nabij deze locatie intensief toezicht uitgeoefend op mogelijke strafbare gedragingen en uitlatingen van personen, die daar rondliepen. </antwoord>
      <antwoord nummer="4">Of een bijeenkomst een openbaar of besloten karakter heeft wordt bepaald door de vraag in hoeverre de bijeenkomst voor eenieder toegankelijk is. Daarbij is niet relevant in welke hoedanigheid (lid, sympathisant of journalist) een persoon is uitgenodigd. De aanwezigheid van journalisten maakt een bijeenkomst derhalve niet zonder meer openbaar. Ook al zou sprake zijn van een gesloten bijeenkomst, dat betekent dat echter nog niet dat uitlatingen aldaar gedaan niet in het openbaar (in de zin van artikel 137c Wetboek van Strafrecht) zijn gedaan. Uitlatingen gedaan tijdens een besloten bijeenkomst en waarover wordt gepubliceerd in de media, kunnen, afhankelijk van de feitelijke omstandigheden, als uitlatingen in het openbaar gedaan worden beschouwd. Daarbij kan een rol spelen of journalisten herkenbaar aanwezig zijn of in hun hoedanigheid van journalist zijn uitgenodigd. Het onder vraag 2 bedoelde onderzoek richt zich mede hierop. </antwoord>
      <antwoord nummer="5">De politie heeft geen als zodanig herkenbare journalisten (bijvoorbeeld met perskaart of opnameapparatuur) de locatie, waar de bijeenkomst plaatsvond, zien betreden. </antwoord>
      <antwoord nummer="6">Neen. Ik verwijs naar mijn antwoorden op de vraag 4 en 5. </antwoord>
      <antwoord nummer="7">Ik verwijs naar mijn antwoorden op de vragen 4 en 5. </antwoord>
      <antwoord nummer="8 en 9">De richtlijn discriminatiezaken, 2 juli 1997 van het College van procureurs-generaal bevat aanwijzingen over de wijze waarop politie en Openbaar Ministerie (binnen de wettelijke mogelijkheden) in gevallen als het onderhavige behoren op te treden. Zij gaat uit van een actief opsporings- en vervolgingsbeleid. In de praktijk blijkt deze richtlijn te voldoen. In het onderhavige geval is overigens overeenkomstig deze richtlijn opgetreden. Immers, terstond nadat de uitlatingen en gedragingen via de media in de openbaarheid waren gekomen is een onderzoek gelast. De vraag of, en zo ja op welk moment opgetreden had moeten worden als er sprake was geweest van een openbare bijeenkomst, waarbij strafbare feiten werden geconstateerd, valt in z’n algemeenheid niet te beantwoorden. De beantwoording is afhankelijk van vele factoren (zoals de aard van de feiten, de effectiviteit van het optreden, de consequenties van het optreden voor de openbare orde en de veiligheid van burgers). </antwoord>
      <antwoord nummer="10">De gerechtelijke vooronderzoeken die waren ingesteld zijn inmiddels gesloten. Op korte termijn worden de sluitingen van de gerechtelijke vooronderzoeken op grond van het bepaalde in artikel 236 Wetboek van Strafvordering betekend. Zo spoedig mogelijk daarna worden beslissingen genomen omtrent de vervolging. Overigens zijn inmiddels naar aanleiding van de geweldplegingen na afloop van de bijeenkomsten op 2 en/of 9 november 1996 drie personen terzake poging tot zware mishandeling en/of openlijke geweldpleging en/of mishandeling veroordeeld tot grotendeels onvoorwaardelijke gevangenisstraffen. </antwoord>
      <noten afkomstig="antwoord"/>
   </antwoorden>
</kvr>
