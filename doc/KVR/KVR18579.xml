<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Lazrak (beiden SP) aan de minister van Volksgezondheid, Welzijn en Sport over een mogelijk RIAGG spreekuur in Marokko. (Ingezonden 1 juli 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18579
</item>
         <item attribuut="Inhoud">Vragen over het nut en de financiële consequenties bij de inzet van hulpverleners van de RIAGG Rotterdam, die hun cliënten achterna willen reizen naar Marokko, om hen ook op vakantie van dienst te kunnen zijn.</item>
         <item attribuut="Rubriek">Gezondheidszorg (Maatschappelijke gezondheidszorg) Vrijetijdsbesteding (Vakanties) Welzijn (Minderheden)</item>
         <item attribuut="Trefwoorden">Geestelijke gezondheidszorg Minderheden Vakanties</item>
         <item attribuut="Vindplaats">Kamervragen met antwoord 2003-2004, nr. 50, Tweede Kamer</item>
         <item attribuut="Vraagnr_bij_indiening">2020314240</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Lazrak</persoon>
         </item>
         <item attribuut="Datum_reaktie">2003-09-25</item>
         <item attribuut="Datum_indiening">2003-07-01</item>
         <item attribuut="Document-id">KVR18579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="109" allpagenumbers="109 110" vetnummer="2020314240" code="0304tkkvr50" lopendefooter="Tweede Kamer, vergaderjaar 2003–2004, Aanhangsel" filenaam="KVR18579" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="50" onderwerp="" indiendatum="2003-07-1">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Lazrak</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="25 september 2003), zie ook Aanhangsel Handelingen nr. 1737, vergaderjaar 2002–2003">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is uw reactie op de inzet van hulpverleners van de RIAGG Rotterdam, die hun cliënten achterna willen reizen naar Marokko, om hen ook op vakantie van dienst te kunnen zijn? 1, 2 </vraag>
      <vraag nummer="2">Erkent u dat deze manier van hulpverlenen weinig doeltreffend kan zijn, mede gezien het feit dat de Nederlandse hulpverleners de culturele en sociale kaart van Marokko niet kennen? </vraag>
      <vraag nummer="3">Erkent u dat een dergelijke manier van hulpverlenen veel geld en inspanning kost? </vraag>
      <vraag nummer="4">Erkent u voorts dat het geld dat in een dergelijk project wordt geïnvesteerd beter aan de verbetering van de psychische hulpverlening in Nederland kan worden besteed? </vraag>
      <vraag nummer="5">Deelt u de mening dat als dergelijke manieren van hulpverlening worden georganiseerd, het einde zoek is, daar er ook veel andere culturen in Nederland wonen, die tijdens hun vakantie in hun geboorteland dringend hulp behoeven? </vraag>
      <noten afkomstig="vraag">
         <noot nummer="1" datum="2003-06-26" bron="Algemeen Dagblad">Algemeen Dagblad, 26 juni 2003</noot>
         <noot nummer="2" datum="2003-06-26" bron="Radio 1 Journaal">Radio 1 Journaal, 26 juni 2003</noot>
      </noten>
   </vragen>
   <antwoorden aantal="5">
      <antwoord nummer="1">Het betreft hier een pilotproject van RIAGG rijnmond noord west (RIAGG RNW); deze RIAGG heeft een cliëntenpopulatie waarvan meer dan 50% van allochtone afkomst is. Twee hulpverleners van Marokkaanse afkomst (een sociaal psychiatrisch verpleegkundige en een maatschappelijk werker) reizen met eigen vervoer naar Marokko en bieden daar gedurende twee maanden op verschillende plaatsen in Marokko hulp aan cliënten die bij de RIAGG RNW in zorg zijn. Daarvoor zijn met 150 tot 200 cliënten reeds afspraken gemaakt. Het doel van het project is het garanderen van de continuïteit van zorg en het voorkomen van terugval en extra zorgvraag na terugkeer van de vakantie. Daarnaast is het project gericht op het optimaal benutten van de hulpverleningscapaciteit van de afdeling transculturele hulpverlening van de RIAGG en het voorkomen van onnodige kosten wegens ondoelmatig gebruik van somatische zorg in Marokko. Met de inzet van de beide RIAGG- hulpverleners in Marokko wordt beoogd de kosten van dit ondoelmatige gebruik van somatische zorg te beperken. Het project wordt aan het eind van het jaar door het zorgkantoor geëvalueerd. Het pilotproject is een zogenaamd Zorgvernieuwingsproject. Binnen het huidige bekostigingsysteem kan een instelling in overeenstemming met het zorgkantoor 4% van het budget besteden aan zorgvernieuwingsprojecten. Zorgaanbieder en zorgkantoor maken gezamenlijk afspraken over inhoud, aard en volume van dergelijke zorgvernieuwingsprojecten. Zij dragen daarvoor gezamenlijk verantwoordelijkheid. De Algemene Wet Bijzondere Ziektekosten (AWBZ) laat een initiatief als dat van de RIAGG RNW toe. Het gaat hier om AWBZ-zorg door een op grond van artikel 8, eerste lid, van de AWBZ toegelaten instelling die door het zorgkantoor is gecontracteerd. De zorg wordt verleend aan AWBZ-verzekerden. De plaats waar deze zorg wordt verleend, wordt niet bij of krachtens de AWBZ geregeld. </antwoord>
      <antwoord nummer="2">Neen, in het project is een adequate kennis van de sociale en culturele kaart van Marokko voorhanden. De beide hulpverleners zijn van Marokkaanse afkomst. Verder hebben zij ter voorbereiding op hun verblijf afspraken gemaakt met psychiaters en GGZ-hulpverleners in Marokko en zo een toegankelijk (kennis)netwerk opgebouwd. Of deze manier van hulpverlenen doeltreffend is, kan en zal worden beoordeeld na afloop van het project. </antwoord>
      <antwoord nummer="3">Blijkens ontvangen informatie van initiatiefnemer en zorgkantoor bedragen de kosten van het project in totaal 22.000. Het betreft hier de loonkosten van de beide medewerkers van de RIAGG en hun reis- en verblijfskosten. Tegenover deze kosten staan ook baten. De RIAGG RNW en het zorgkantoor verwachten voordelen op financieel-economisch, zorginhoudelijk en kwalitatief gebied. Het gaat daarbij onder meer om het optimaal gebruik van de capaciteit van de desbetreffende afdeling van de RIAGG – anders zou deze capaciteit in de zomermaanden onderbenut zijn –, het garanderen van de continuïteit van de behandeling en het voorkómen van een intensivering van de zorgvraag na de terugkeer van de patiënten als gevolg van terugval. Daardoor wordt onder meer een piekbelasting met bijkomende wachttijden voorkomen na de zomer en kan de hulpverleningscapaciteit van de desbetreffende afdeling optimaal benut blijven. Daarnaast verwacht het zorgkantoor een besparing op de kosten van somatische zorg. Deze verwachting is gestoeld op de ervaring dat deze groep psychiatrische patiënten bij verblijf in Marokko, als gevolg van verschillende sociaal-culturele factoren, zoals druk van de familie of de omgeving die psychiatrische problemen vooral als lichamelijke problemen ervaart, een intensiever beroep doet op de somatische gezondheidszorg in Marokko. Daarbij wordt vaak medicatie voorgeschreven, die geen verband houdt met de psychiatrische ziekte. De kosten daarvan slaan uiteindelijk neer bij de desbetreffende ziektekostenverzekeraars in Nederland. Initiatiefnemer en zorgkantoor hebben afgesproken dat zij het project na de zomer zullen evalueren. Een kosten-batenanalyse is onderdeel van de evaluatie. Pas dan is een definitief oordeel over de doelmatigheid en doeltreffendheid van dit project mogelijk. </antwoord>
      <antwoord nummer="4">De RIAGG RNW heeft een grote populatie migranten in zorg. Daarvoor is een aparte afdeling transculturele hulpverlening opgezet met een specifiek aanbod. Het project biedt zorg-op-maat. De verwachting is dat het project, zoals vermeld in het antwoord op vraag 3, financieel-economische, kwalitatieve en zorginhoudelijke baten oplevert. </antwoord>
      <antwoord nummer="5">Ik ben van mening dat het een onorthodox project is, waarvan de kosten en de baten goed afgewogen moeten worden. </antwoord>
      <noten afkomstig="antwoord"/>
   </antwoorden>
</kvr>
