<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Van de Camp (beiden CDA) aan de ministers van Binnenlandse Zaken en Koninkrijksrelaties en van Justitie over afpersing van Chinese horecabedrijven. (Ingezonden 16 september 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10448
</item>
         <item attribuut="Inhoud">Vragen naar aanleiding van een bericht in de Volkskrant van 15 september 1999 dat Nederland een nieuwe hausse van afpersing van Chinese horecabedrijven beleeft.</item>
         <item attribuut="Rubriek">Strafrecht en strafprocesrecht (Misdrijven) Vrijetijdsbesteding (Horeca)</item>
         <item attribuut="Trefwoorden">Delicten Horeca</item>
         <item attribuut="Vindplaats">Kamervragen met antwoord 1999-2000, nr. 177, Tweede Kamer</item>
         <item attribuut="Vraagnr_bij_indiening">2989918490</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">1999-10-26</item>
         <item attribuut="Datum_indiening">1999-09-16</item>
         <item attribuut="Document-id">KVR10448</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="367" allpagenumbers="367 368" vetnummer="2989918490" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10448" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="177" onderwerp="" indiendatum="1999-09-16">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Van de Camp</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="26 oktober 1999), zie ook Aanhangsel Handelingen nr. 143, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van de berichtgeving dat Nederland een nieuwe hausse van afpersing van Chinese horecabedrijven beleeft? <voetnoot nummer="1"/>
      </vraag>
      <vraag nummer="2">Is het waar dat in het afgelopen kwartaal bij de politie dertig aangiften van overvallen op en afpersingen van Chinese horecabedrijven zijn binnengekomen? </vraag>
      <vraag nummer="3">Is van deze aangiften inmiddels een aantal ingetrokken? Zo ja, hoeveel gevallen betreft het en wat zijn de redenen van deze intrekkingen? </vraag>
      <vraag nummer="4">Wordt ook na het intrekken van aangiften onderzoek door de politie ingesteld of doorgezet? </vraag>
      <vraag nummer="5">Welke acties heeft de politie naar aanleiding van de aangiften kunnen ondernemen? </vraag>
      <vraag nummer="6">Deelt u de in politiekringen geuite mening dat op korte termijn geen afname is te verwachten van het aantal afpersingen? Worden de problemen die voortvloeien uit de Aziatische mensensmokkel naar Nederland niet onderschat? </vraag>
      <vraag nummer="7">Is het expertiseteam Zuidoost-Azië voldoende toegerust om het verschijnsel van afpersing en het daarmee samenhangende probleem van Chinese mensensmokkel aan te pakken? </vraag>
      <vraag nummer="8">Bent u bereid alles in het werk te stellen om een einde te maken aan de afpersingspraktijken in de Chinese horecawereld? Zo ja, op welke manier denkt u dit te bewerkstelligen? </vraag>
      <noten afkomstig="vraag">
         <noot nummer="1" datum="1999-09-15" bron="Volkskrant">Volkskrant, 15 september 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja </antwoord>
      <antwoord nummer="2, 3, 4 en 5">Sedert 1997 bestaat, voorshands voor de duur van vier jaar, het Expertiseteam Zuidoost Azië (ZOA) als onderdeel van het Kernteam Rotterdam Rijnmond. Dit Expertiseteam is opgericht om een beeld te krijgen van de aard, ernst en omvang van criminaliteit gepleegd door mensen of groeperingen afkomstig uit Zuidoost Azië. De criminaliteit dient in Nederland gepleegd te zijn dan wel verband te houden met Nederland. Bij het Expertiseteam zijn door de regiokorpsen in de periode tussen oktober 1998 en augustus 1999 37 aangiften gemeld die betrekking hebben op overvallen op en afpersing van Chinese restauranthouders. Het Expertiseteam draagt kennis van de intrekking van een aangifte. Volgens de aangever had hij de zaak met de persoon tegen wie hij aangifte had gedaan, uitgesproken. Omdat de bewijspositie hierdoor bemoeilijkt werd, is gekozen voor een andere prioriteitsstelling en is besloten het onderzoek naar de ingetrokken aangifte stop te zetten. Tot dusver konden zeven van de 37 afpersingen en overvallen worden opgelost. </antwoord>
      <antwoord nummer="6 en 7">De problemen die voortvloeien uit de Chinese mensensmokkel worden niet onderschat. De bestrijding van mensensmokkel, waaronder de smokkel uit China, is een van de prioriteiten van politie en Justitie. In dit verband kan worden gewezen op de oprichting van de taskforce mensensmokkel. Deze taskforce bestaat onder meer uit de inrichting van het Informatie- en Analysecentrum Mensensmokkel (IAM) bij de divisie CRI en de oprichting van de Unit Mensensmokkel (UMS) bij het kernteam Noordoost Nederland. Voor een adequate bestrijding van Zuidoost Aziatische criminaliteit is specifieke kennis nodig. Dit is een van de reden waarom het Expertiseteam Zuidoost Azië is opgericht. Het Expertisecentrum Zuidoost Azië voert geen eigen opsporingsonderzoeken uit, maar levert naar behoefte informatie en expertise aan de regiokorpsen en kernteams. Indien dit wordt verlangd, kan het Expertiseteam Zuidoost Azië tevens ondersteuning bieden aan de regiokorpsen en kernteams die de opsporingsonderzoeken verrichten. Het Expertiseteam Zuidoost Azië is voldoende toegerust om zijn taken te kunnen vervullen. Het Expertiseteam heeft geconstateerd dat het aantal aangiften van overvallen en afpersing de laatste maanden is toegenomen. Het is echter niet juist zonder meer aan te nemen dat een toename van het aantal aangiften te wijten is aan een toename van het aantal afpersingen. Zowel de brancheorganisatie Horeca Nederland als het Expertiseteam Zuidoost Azië hebben de afgelopen jaren geprobeerd de aangiftebereidheid van de Chinese restaurateurs te vergroten. Mogelijk begint deze benadering vruchten af te werpen. </antwoord>
      <antwoord nummer="8">Uit informatie van het Expertiseteam blijkt dat afpersing in het Chinese milieu anders verloopt dan doorgaans in Nederland het geval is. Zo bestaat er vaak al langer een relatie tussen dader en slachtoffer. Een ander kenmerk van deze vorm van criminaliteit is dat de druk op het slachtoffer langzaam wordt opgevoerd. Een adequate bestrijding van afpersingspraktijken vergt de aanwezigheid van kennis van het verloop van het proces van afpersing en tevens een verhoogde aangiftebereidheid van de restauranthouders. Aan het vergroten van de expertise wordt gewerkt door het Expertiseteam Zuidoost Azië terwijl zowel Horeca Nederland als ook het Expertiseteam ieder op eigen wijze probeert de aangiftebereidheid te vergroten. </antwoord>
      <noten afkomstig="antwoord"/>
   </antwoorden>
</kvr>
