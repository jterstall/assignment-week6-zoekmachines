<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verbeet en Kruijsen (beiden PvdA) aan de staatssecretaris van Volksgezondheid, Welzijn en Sport over afbouwsubsidie en de Landelijke Vereniging Groepswonen van Ouderen (LVGO). (Ingezonden 21 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17571
</item>
         <item attribuut="Inhoud">Vragen over het afbouwen van de subsidie aan de Landelijke Vereniging Groepswonen voor Ouderen (LVGO), mede in het licht van een nog lopen bezwaarschrift van de LVGO.</item>
         <item attribuut="Rubriek">Welzijn (Ouderen)</item>
         <item attribuut="Trefwoorden">Ouderen Subsidies</item>
         <item attribuut="Vindplaats">Kamervragen met antwoord 2002-2003, nr. 1104, Tweede Kamer</item>
         <item attribuut="Vraagnr_bij_indiening">2020309170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Verbeet</persoon>
            <persoon partij="PvdA">Kruijsen</persoon>
         </item>
         <item attribuut="Datum_reaktie">2003-04-09</item>
         <item attribuut="Datum_indiening">2003-03-21</item>
         <item attribuut="Document-id">KVR17571</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2303" allpagenumbers="2303 2304" vetnummer="2020309170" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17571" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1104" onderwerp="" indiendatum="2003-03-21">
         <vrager partij="PvdA" oorsprong="parlement">Verbeet</vrager>
         <vrager partij="PvdA" oorsprong="parlement">Kruijsen</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-04-9">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Klopt het dat u in het kader van de zogeheten «afbouwsubsidie» de Landelijke Vereniging Groepswonen van Ouderen (LVGO) voor de eerste helft van het jaar 2003 geen subsidie ter bestrijding van loonkosten meer verleent? Zo ja, waarom hebt u dit besluit genomen, terwijl er nog geen beslissing is genomen op het bezwaarschrift van de LVGO terzake? </vraag>
      <vraag nummer="2">Bent u bereid de uitkomst van deze bezwaarschriftprocedure af te wachten, alvorens een definitief besluit te nemen over aard en omvang van de afbouwsubsidie? </vraag>
      <vraag nummer="3">Waaruit bestaan de «onvermijdbare kosten» die nog wel worden vergoed? </vraag>
      <vraag nummer="4">Deelt u de opvatting dat het werk van de LVGO – het (in woongroepen) zo veel mogelijk zelfstandig laten wonen van ouderen – waardevol is, en bovendien aansluit bij het door u gevoerde beleid om ouderen langer zelfstandig te laten wonen? </vraag>
      <vraag nummer="5">Op welke andere wijze ondersteunt u het werk dat nu nog door de LVGO wordt verricht? Op welke wijze wordt het geld aangewend dat tot dusverre was bestemd als een bijdrage aan de LVGO? </vraag>
      <vraag nummer="6">Wanneer geeft u de Kamer informatie over de manier waarop u met subsidieverstrekking wilt omgaan, zoals u hebt toegezegd bij de behandeling in de Tweede Kamer van de begroting van VWS voor het jaar 2003? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Handelingen" documentnummer="26" documentpagina="1885" documentjaargang="2002-2003">Handelingen II, nr. 26, p. 1885, vergaderjaar 2002–2003.</noot>
      </noten>
   </vragen>
   <antwoorden aantal="4">
      <antwoord nummer="1 en 3">De structurele subsidie voor de LVGO is per 1 januari 2002 beëindigd. Dit besluit is in 2001 met de LVGO besproken als voornemen en op 24 september 2001 formeel aangekondigd. Om de LVGO in staat te stellen om deze subsidiebeëindiging op een goede manier af te wikkelen, is bij het beëindigingsbesluit de mogelijkheid van een eenmalige subsidie toegezegd, zowel voor 2002 als voor 2003. In de afwikkelingsfase moet de instelling de verplichtingen jegens derden op personeel en materieel gebied, aangegaan vóór het beëindigingsbesluit, op een zorgvuldige, efficiënte en juridisch juiste wijze beëindigen. Nadat VWS in 2002 heeft geconstateerd dat de LVGO de eenmalige subsidie over 2002 niet gebruikte om de afbouw van de structurele subsidie vorm te geven, maar om op de oude voet verder te gaan, heeft VWS de LVGO er dringend op gewezen dat dat niet de bedoeling was. Daarbij zijn afspraken gemaakt over het afwikkelingstraject. De LVGO moet nog een herziene subsidieaanvraag indienen voor 2003, die past binnen de beoogde afwikkeling </antwoord>
      <antwoord nummer="2">Ik heb op 27 maart 2003 een beslissing genomen op het door de LVGO ingediende bezwaarschrift. Dit besluit staat los van mijn beslissing over de aard en omvang van de af te bouwen subsidie aan de LVGO. Die beslissing is reeds genomen bij brief van 24 september 2001 en is inmiddels onherroepelijk geworden. </antwoord>
      <antwoord nummer="4 en 5">Ja, het doel van de LVGO acht ik waardevol, maar niet zodanig waardevol dat er nog een subsidietaak voor de rijksoverheid door wordt gerechtvaardigd. Dat is ook de reden waarom het beëindigingsbesluit in 2001 onherroepelijk is geworden, niet alleen in de zin van de algemene wet bestuursrecht maar ook in begrotingstechnische zin. Het aanwenden van geld voor gesubsidieerde activiteiten is het resultaat van het stellen van prioriteiten en posterioriteiten. Daarbij wordt een totaalafweging gemaakt op basis van het totale financiële kader. Dat houdt in dat niet kan worden aangegeven welke euro van de ene uitgavenpost naar een andere uitgavenpost is verschoven. Het resultaat van deze totaalafweging wordt in de vorm van een overzicht van de beoogde uitgaven van VWS vervolgens in de VWS-begroting aan het parlement voorgelegd. </antwoord>
      <antwoord nummer="6" voetnoot="1">VWS onderhoudt een aanzienlijk aantal structurele subsidierelaties met landelijke instellingen en kennisinstituten. Het is zaak deze subsidiestromen te heroverwegen en stroomlijnen. Daartoe is reeds een traject in gang gezet. Ook rijksbreed krijgt dit vraagstuk aandacht, getuige de motie-Van As <voetnoot nummer="1"/>, waarin onder meer wordt gevraagd om alle subsidieregelingen door te lichten. Het streven is u vóór 1 juli 2003 in kennis te stellen van de resultaten van de heroverweging op het terrein van VWS. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 600" documentnummer="51">Kamerstuk 28 600, nr. 51</noot>
      </noten>
   </antwoorden>
</kvr>
