<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister en de staatssecretaris van Binnenlandse Zaken en Koninkrijksrelaties over het afsluiten van een prestatiecontract met de nieuwe korpschef van Flevoland. (Ingezonden 11 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16653
</item>
         <item attribuut="Inhoud">Vraag over het afsluiten van een prestatiecontract door korpsbeheerders van politie.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">Arbeidsovereenkomsten Politie</item>
         <item attribuut="Vindplaats">Kamervragen met antwoord 2002-2003, nr. 328, Tweede Kamer</item>
         <item attribuut="Vraagnr_bij_indiening">2020301560</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-11-12</item>
         <item attribuut="Datum_indiening">2002-10-11</item>
         <item attribuut="Document-id">KVR16653</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="687" allpagenumbers="687 688" vetnummer="2020301560" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16653" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="328" onderwerp="" indiendatum="2002-10-11">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-11-12">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Hessing</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Heeft de korpsbeheerder van de regiopolitie Flevoland, gezien zijn snelle vertrek in zijn laatste functie, het prestatiecontract bij zijn vorige werkgever wel kunnen nakomen? </vraag>
      <vraag nummer="2">Welke achterliggende overwegingen hebben bij regiokorps Flevoland gespeeld bij de totstandkoming van dit contract? Noopte de krapte op de arbeidsmarkt ertoe? Zijn de geformuleerde doelstellingen niet op een andere manier te behalen? </vraag>
      <vraag nummer="3">Kan de Kamer inzage krijgen in het afgesloten prestatiecontract? Indien neen, kan de Kamer geïnformeerd worden over de exacte inhoud en gevolgen van het contract, inclusief de daarin afgesproken doelstellingen en de hoogte van de (maandelijkse) bonussen? Wat is de rol van het ministerie van Binnenlandse Zaken en Koninkrijksrelaties bij de totstandkoming van dit contract en bij de vastlegging van concrete doelstellingen? </vraag>
      <vraag nummer="4">Wat gebeurt er indien de korpschef zijn contract niet nakomt, en welke financiële gevolgen zijn daaraan verbonden? Is bij het niet nakomen van het contract uitgesloten dat hij een gouden handdruk tegemoet kan zien? </vraag>
      <vraag nummer="5">Op welke wijze worden de extra kosten van de bonussen gefinancierd? Wordt het (top)inkomen openbaar gemaakt? </vraag>
      <vraag nummer="6">Hoe beoordeelt u het afsluiten van dit contract? Wat is uw oordeel over de haalbaarheid van de gestelde doelstellingen? Hoe beoordeelt u de rechtszekerheid van de contractant, en wat is de verhouding tot het arbeidsrecht? </vraag>
      <vraag nummer="7">Staat het de korpsbeheerders vrij om zulke regelingen af te sluiten, of zijn zij gehouden aan richtlijnen van het ministerie van Binnenlandse Zaken? Zo ja, wat behelzen deze richtlijnen? </vraag>
      <vraag nummer="8">Maakt dit prestatiecontract de weg vrij voor het afsluiten van vergelijkbare contracten met alle (nieuwe) regionale korpschefs van politie, dan wel voor andere topfunctionarissen bij de (rijks)overheid? </vraag>
      <vraag nummer="9">Kunnen deze vragen beantwoord worden vóór het wetgevingsoverleg met de Kamer over politie en veiligheid op 4 november a.s.? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Uiteraard zullen het arbeidsverleden en de in de voorgaande periode geleverde prestaties onderwerp van bespreking zijn geweest tussen korpsbeheerder en de kandidaat korpschef. Of betrokkene de met een andere werkgever afgesproken prestatie heeft geleverd kan ik u niet aangeven. </antwoord>
      <antwoord nummer="2">De uiteindelijke aanstelling heeft vorm gekregen in de onderhandelingen tussen de korpsbeheerder als het bevoegde gezag en de kandidaat korpschef over het arbeidsvoorwaardenpakket. Het resultaat van deze onderhandelingen past binnen de bij het Akkoord arbeidsvoorwaarden sector Politie 2001–2003 gecreëerde mogelijkheid van «opting out». Op basis daarvan kan in bijzondere gevallen een tijdelijke aanstelling worden verleend met een op het individu toegesneden arbeidsvoorwaardenpakket. Gaat het daarbij om een kroonbenoemde ambtenaar dan geldt dat deze moet worden aangesteld in tijdelijke dienst voor ten hoogste zeven jaar. De korpsbeheerder zal overeenkomstig de rechtspositieregeling de ondernemingsraad gemotiveerd moeten aangeven dat bij de werving zowel de interne als de externe arbeidsmarkt in ogenschouw is genomen. </antwoord>
      <antwoord nummer="3">De korpsbeheerder van het regionale politiekorps Flevoland heeft, als het ter zake bevoegde gezag, mij meegedeeld dat in de aanstelling de prestaties zijn genoemd die worden gemeten. De korpsbeheerder, de hoofdofficier van justitie en de burgemeesters zullen in overleg met de korpschef zo spoedig mogelijk een nadere invulling worden gegeven aan de prestatieafspraken. De afspraken zien toe of hebben betrekking op de uitvoering van het beleidsplan en de werkplannen van de regio, de uitvoering van de politieparagraaf in het integraal veiligheidsbeleid van de diverse gemeenten, het leveren van een positieve bijdrage aan de totstandkoming van dit beleid, de verbetering van het oplossingspercentage en de bewerkstelliging van een gezonde financiële positie van het korps en een effectieve inzet van de middelen, waardoor voldoende daadwerkelijk beschikbare politiecapaciteit aanwezig is. Overigens is het zo dat afspraken over arbeidsvoorwaarden worden gemaakt tussen het bevoegde gezag en de kandidaat politieambtenaar. Ik sta daar buiten en kan u derhalve geen nadere informatie verstrekken. Waar het betreft de rol van het ministerie van BZK dient een onderscheid te worden gemaakt tussen de benoeming en de aanstelling. De minister van BZK speelt een rol bij de voordracht aan de Koningin bij benoeming. De aanstelling, en daarmee de vaststelling van het arbeidsvoorwaardenpakket, geschiedt door de korpsbeheerder. </antwoord>
      <antwoord nummer="4">Bij de aanstelling is de beëindiging ervan bij niet nakoming van de prestatievoorwaarden geregeld. Van een gouden handdruk is geen sprake. </antwoord>
      <antwoord nummer="5">De korpsbeheerder van het regionale politiekorps Flevoland heeft mij meegedeeld dat de kosten worden gefinancierd uit het korpsbudget. Gegevens over het inkomen worden op individueel niveau niet openbaar gemaakt. </antwoord>
      <antwoord nummer="6">Het prestatiecontract past binnen de gegeven rechtspositionele kaders die zijn voortgekomen uit het Akkoord arbeidsvoorwaarden sector Politie 2001–2003. Over de haalbaarheid van de gestelde doelstellingen kan geen uitspraak worden gedaan. De korpsbeheerder, de hoofdofficier van justitie, de burgemeesters en de korpschef moeten de te meten prestaties nog nader specificeren. De rechtszekerheid van de betrokkene is in de rechtspositie gewaarborgd. De aanstelling kan uitsluitend worden verleend op aanvraag van de betrokkene die daar weloverwogen en in alle vrijheid om moet hebben verzocht. Anders dan in het reguliere arbeidsrecht zal bij de onderhavige ambtelijke aanstelling het totale pakket aan arbeidsvoorwaarden in beginsel gelijk dienen te zijn aan het pakket arbeidsvoorwaarden bij een reguliere ambtelijke aanstelling. </antwoord>
      <antwoord nummer="7">De korpsbeheerders zijn als bevoegd gezag binnen de in de politierechtspositie gegeven kaders vrij dergelijke regelingen af te sluiten. Er zijn geen aanvullende richtlijnen van het ministerie van Binnenlandse Zaken en Koninkrijksrelaties. </antwoord>
      <antwoord nummer="8">Het afsluiten van vergelijkbare contracten is slechts mogelijk binnen de gegeven rechtspositionele kaders. Sedert het Akkoord arbeidsvoorwaarden sector Politie 2001–2003 maakt de politierechtspositie in specifieke gevallen een tijdelijke aanstelling met op de persoon toegesneden arbeidsvoorwaarden mogelijk. Deze aanstellingsvorm is uitdrukkelijk bedoeld voor tijdelijke situaties en ziet slechts op personen die van buiten de politiesector (moeten) worden geworven. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
