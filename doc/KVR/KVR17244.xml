<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de staatssecretaris van Binnenlandse Zaken en Koninkrijksrelaties en de minister van Verkeer en Waterstaat over de veiligheid van en voorlichting aan passagiers bij brand of ongelukken. (Ingezonden 9 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17244
</item>
         <item attribuut="Inhoud">Vragen naar aanleiding van een brand in de stoptrein tussen Meppel en Zwolle op 4 januari 2003. Gevraagd wordt onder meer welke maatregelen zijn genomen met betrekking tot voorlichting in treinen en metro's over 'wat te doen bij brand of ongeluk'. In het antwoord verwijst staatssecretaris Hessing (BZK) naar zijn antwoorden op eerdere vragen (Aanhangsel van de Handelingen II, 2002-2003, 777).</item>
         <item attribuut="Rubriek">Criminaliteit en openbare orde (Brandpreventie en brandbestrijding) Verkeer, vervoer en waterstaat (Openbaar vervoer)</item>
         <item attribuut="Trefwoorden">Branden Openbaar vervoer</item>
         <item attribuut="Vindplaats">Kamervragen met antwoord 2002-2003, nr. 824, Tweede Kamer</item>
         <item attribuut="Vraagnr_bij_indiening">2020305400</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2003-02-25</item>
         <item attribuut="Datum_indiening">2003-01-09</item>
         <item attribuut="Document-id">KVR17244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1731" allpagenumbers="1731 1732" vetnummer="2020305400" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17244" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="824" onderwerp="" indiendatum="2003-01-9">
         <vrager partij="D66" oorsprong="parlement">Van der Ham</vrager>
         <vraagt-aan>de staatssecretaris van Binnenlandse Zaken en Koninkrijksrelaties en de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="25 februari 2003), zie ook Aanhangsel Handelingen nr. 777, vergaderjaar 2002–2003">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Hessing</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u bekend met de brand in de stoptrein tussen Meppel en Zwolle op 4 januari 2003? </vraag>
      <vraag nummer="2">Kunt u aangeven welke risico’s de in de trein aanwezige passagiers liepen? </vraag>
      <vraag nummer="3">Kunt u aangeven welke kans op gewonden of slachtoffers er was geweest op een drukker moment, bijvoorbeeld in de spits, als er meer passagiers in de trein aanwezig waren geweest? </vraag>
      <vraag nummer="4">Hoe zijn de passagiers in de trein geïnformeerd over de brand in hun trein? </vraag>
      <vraag nummer="5">Is er inmiddels spoedoverleg geweest tussen de staatssecretaris van Binnenlandse Zaken en Koninkrijksrelaties en de minister van Verkeer en Waterstaat over de veiligheid in treinen en metro’s, zoals toegezegd aan de Kamer tijdens het Algemeen Overleg op 10 december 2002 over rampenbestrijding? Zo ja, wat zijn de uitkomsten van dat overleg? </vraag>
      <vraag nummer="6">Wat zijn de maatregelen die de staatssecretaris van Binnenlandse Zaken en Koninkrijksrelaties heeft ondernomen na zijn toezegging aan de Kamer om met spoed iets te doen aan de ontbrekende voorlichting in treinen en metro’s betreffende «wat te doen bij brand of ongeluk»? </vraag>
      <vraag nummer="7">Deelt u de mening dat het aanbrengen van een sticker in de trein of metro met informatie over «wat te doen bij brand of ongeluk» zeer eenvoudig is en met grote spoed zo moeten en kunnen worden uitgevoerd? </vraag>
      <vraag nummer="8">Is de minister van Verkeer en Waterstaat bereid om deze informatieverstrekking binnen een maand verplicht te stellen voor de Nederlandse Spoorwegen en de verschillende Gemeentelijke Vervoersbedrijven? </vraag>
      <vraag nummer="9">Hoe beoordeelt u de veiligheid van passagiers in de nieuwe dubbeldekstreinen van de Nederlandse Spoorwegen waar de gebruikelijke hamertjes ontbreken om bij nood de ramen in te slaan? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De brand in de stoptrein 9172, bestaande uit 2 treinstellen van het type DE III (Diesel Elektrisch materieel), is uitgebroken in de motorkamer van het laatste treinstel. De automatische brandblusinstallatie heeft goed gefunctioneerd en heeft direct de brand geblust. Het risico dat de reizigers en het treinpersoneel in de trein hebben gelopen bij dit incident is verwaarloosbaar klein geweest. </antwoord>
      <antwoord nummer="3">Omdat de brand direct geblust is en zich heeft beperkt tot de motorkamer is er geen verschil met een situatie wanneer er zich meer reizigers in de trein hadden bevonden. </antwoord>
      <antwoord nummer="4">Het treinpersoneel heeft de reizigers op de hoogte gebracht. Alle reizigers hebben op verzoek van het treinpersoneel in het voorste treinstel plaatsgenomen. Het achterste treinstel waar de brand heeft gewoed is vervolgens door het andere treinstel naar Zwolle gesleept. </antwoord>
      <antwoord nummer="5" voetnoot="1">In het Algemeen Overleg op 10 december 2002 heeft de staatssecretaris van BZK toegezegd in overleg met de minister van Verkeer en Waterstaat na te gaan of onderzoek kan worden gedaan naar de brandveiligheid in treinen, mede met het oog op eventuele wetgeving of normstelling. Hiertoe kan bijvoorbeeld worden getest in hoeverre treinen bij brand veilig kunnen worden ontruimd. In overleg met spoorwegbedrijven wordt bezien hoe een ontruiming van een trein beproefd kan worden. De minister van Verkeer en Waterstaat zal in overleg met de staatssecretaris van BZK een voorstel doen voor een normenkader voor veiligheid van het spoorverkeer. Hierbij zal gebruik worden gemaakt van het onlangs door de minister van Verkeer en Waterstaat aan de Kamer aangeboden normdocument voor lightrail <voetnoot nummer="1"/>. De minister van Verkeer en Waterstaat heeft in zijn aanbiedingsbrief aan de Tweede Kamer aangegeven dat een bredere toepassing van de systematiek dan alleen lightrail voorzien wordt. Citaat uit deze brief: «Deze systematiek zal ik in de nabije toekomst voor het gehele spoorverkeer van toepassing laten zijn. Als de discussie daarover is afgerond zal ik u door middel van een nieuwe Kadernota Railveiligheid informeren». </antwoord>
      <antwoord nummer="6">In het Algemeen Overleg van 10 december jl. heeft de staatssecretaris van Binnenlandse Zaken en Koninkrijksrelaties toegezegd de mogelijkheid van stickers in treinen met aanwijzingen over hetgeen de reizigers kunnen doen in noodgevallen te bespreken met de minister van Verkeer en Waterstaat. Bij de beantwoording van vraag 7 wordt hierop nader ingegaan. </antwoord>
      <antwoord nummer="7">Het aanbrengen van stickers in de trein of metro met informatie «wat te doen bij brand of ongeluk» is inderdaad op eenvoudige wijze uit te voeren. In het rollend materieel is al informatie aanwezig. Zo zijn er stickers geplaatst hoe de noodrem te bedienen en waar de noodbediening van de buitendeuren zich bevindt. Daarnaast weten reizigers in het algemeen waar zich de buitendeuren bevinden en hoe deze in noodsituaties geopend moeten worden. Ook de plaats waar zich noodremtrekkers bevinden en hoe deze te bedienen zijn is bekend. In de opleiding van het treinpersoneel wordt aandacht besteed aan hoe te handelen in geval van een calamiteit. Onderdeel hiervan is het alarmeren en begeleiden van de reizigers in geval van een calamiteit. In overleg met de spoorbedrijven zal worden bezien hoe de kennis bij de reiziger over hoe te handelen in geval van een calamiteit geoptimaliseerd kan worden. Het aanbrengen van aanvullende stickers in treinstellen is mogelijk een van de maatregelen waarmee dit kan worden bereikt. </antwoord>
      <antwoord nummer="8">Neen, gelet op het bovenstaande antwoord op vraag 7. Het beleid van Verkeer en Waterstaat is er op gericht om functionele eisen te stellen en niet om maatregelen voor te schrijven. Los daarvan, moet ook de bevoegdheid van de minister ten aanzien van deze aspecten in ogenschouw genomen worden ten aanzien van particuliere bedrijven zoals vervoerders zijn. </antwoord>
      <antwoord nummer="9">Bij railvoertuigen ingericht voor het vervoer van reizigers is de norm dat er altijd naar twee richtingen een uitgang mogelijk moet zijn uitmondend op een balkon vanwaar het rijtuig naar beide zijden is te verlaten om bij noodgevallen, wanneer één uitgang versperd is, het rijtuig in ieder geval naar één kant toe te kunnen evacueren. Deze voorziening is bij bijna alle railvoertuigen van NS Reizigers aanwezig, dus ook bij de nieuwe dubbeldekkers. Voldoet de trein niet aan bovengenoemde voorwaarde dan dient er een mogelijkheid te zijn om via een nooddeur of een raam het rijtuig in noodgevallen te kunnen verlaten. Hiervoor kan men de bewuste hamertjes aanbrengen om een ruit in te slaan of door een zogenaamde nooduitwerpraam aan te brengen, zoals bij de TGV treinstellen is gedaan. Rekening houdend met bovengeschreven ontruimingsfilosofie zijn juist dubbeldekstreinen aan beide zijden van de rijtuigen uitgerust met veel en grote balkons welke voorzien zijn van brede deuren om een snelle ontruiming mogelijk te maken. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 837" documentnummer="4">Kamerstuk 27 837, nr. 4</noot>
      </noten>
   </antwoorden>
</kvr>
