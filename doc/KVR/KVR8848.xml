<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voorhoeve, Cherribi (beiden VVD), en Vendrik (GroenLinks) aan de minister en staatssecretaris van Buitenlandse Zaken, de minister van Economische Zaken en de minister van Sociale Zaken en Werkgelegenheid over de veiligheid van kerncentrales in Oost-Europa en het G.O.S. (Ingezonden 1 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8848
</item>
         <item attribuut="Inhoud">De vragen spitsen zich toe op het millenniumprobleem bij kerncentrales.</item>
         <item attribuut="Rubriek">Communicatie, media en informatievoorziening (Hard- en software) Energie, water en grondstoffen (Kernenergie) Internationale betrekkingen (Overig)</item>
         <item attribuut="Trefwoorden">Automatisering GOS Kerncentrales Oost-Europa</item>
         <item attribuut="Vindplaats">Kamervragen met antwoord 1998-1999, nr. 912, Tweede Kamer</item>
         <item attribuut="Vraagnr_bij_indiening">2989906860</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Voorhoeve</persoon>
            <persoon partij="VVD">Cherribi</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1999-03-09</item>
         <item attribuut="Datum_indiening">1999-02-01</item>
         <item attribuut="Document-id">KVR8848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1867" allpagenumbers="1867 1868" vetnummer="2989906860" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8848" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="912" onderwerp="" indiendatum="1999-02-1">
         <vrager partij="VVD" oorsprong="parlement">Voorhoeve</vrager>
         <vrager partij="VVD" oorsprong="parlement">Cherribi</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister en staatssecretaris van Buitenlandse Zaken, de minister van Economische Zaken en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="9 maart 1999), zie ook Aanhangsel Handelingen nr. 843, vergaderjaar 1998–1999">
         <antwoorder functie="staatssecretaris" ministerie="Buitenlandse Zaken">Benschop</antwoorder>
         <mede-antwoorder>de ministers van Buitenlandse Zaken, Economische Zaken en Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat zijn in concreto de bevindingen van de medewerkers van de Kernfysische Dienst die in het kader van het TACIS programma van de Europese Unie korte tijd vóór 10 november 1998 een bezoek aan Oekraïne hebben gebracht om onderzoek te doen, ten aanzien van de veiligheid van de kerncentrales aldaar in het algemeen en ten aanzien van de millenniumgevoeligheid van deze centrales in het bijzonder? <voetnoot nummer="1"/>
      </vraag>
      <vraag nummer="2">Wil de regering bevestigen dat, volgens de informatie waarover zij beschikt, in de kerncentrales van Oost-Europa en het G.O.S. computers worden gebruikt, die mogelijk niet millenniumbestendig zijn? Kan de regering ook aangeven in welke mate dit het geval is? </vraag>
      <vraag nummer="3">In hoeverre wordt de voortgang van het oplossen van het millenniumprobleem bij kerncentrales in Oost-Europa en het G.O.S. belemmerd of begrensd door het feit, dat de verantwoordelijkheid voor het opzetten en uitvoeren van plannen voor het millenniumbestendig maken van deze nucleaire installaties is gelegen bij de nucleaire vergunninghouders? </vraag>
      <vraag nummer="4">Wat zijn in het licht van het volkenrecht de bevoegdheden van de betrokken internationale organisaties en de regeringen van landen uit de regio ten aanzien van een effectieve, preventieve actie inzake grensoverschrijdende milieuschade? </vraag>
      <vraag nummer="5">Is de staatssecretaris van Buitenlandse Zaken bereid in zijn volgende «voortgangsrapportage: de internationale dimensie van het millenniumprobleem» de stand van zaken ten aanzien van het millenniumbestendig maken van nucleaire installaties landsgewijs te rapporteren? </vraag>
      <vraag nummer="6">Is het waar dat IAEA geen millennium-activiteiten ten aanzien van Oost-Europese kerncentrales begroot heeft en dat het aanpakken van het millenniumprobleem aldaar zonder fondsen onmogelijk is? </vraag>
      <vraag nummer="7">Is het waar dat het IAEA vanwege middelengebrek is gaan samenwerken met het US Department of Energy (DOE) om de kerncentrales in het G.O.S. op millenniumproblemen te testen? Zo ja, waarom is de staatssecretaris van Buitenlandse Zaken van mening dat er desondanks geen reden is voor een extra Nederlandse bijdrage aan het IAEA? </vraag>
      <vraag nummer="8">Acht de regering het feit dat in de meeste Oost-Europese landen het onderzoek naar millenniumproblemen bij kerncentrales zich nu nog in de inventarisatiefase of in het begin van de analysefase bevindt, reden tot extra actie van de kant van betrokken internationale organisaties, Nederland en andere lidstaten en actoren? </vraag>
      <noten afkomstig="vraag">
         <noot nummer="1" datum="1999-01-27" bron="Zie de antwoorden op de eerdere vragen van dezelfde leden, Aanhangsel Handelingen nr. 639, Vergaderjaar 1998–1999, alsmede het Verslag van het algemeen overleg over millenniumproblematiek">Zie de antwoorden op de eerdere vragen van dezelfde leden, Aanhangsel Handelingen nr. 639, Vergaderjaar 1998–1999, alsmede het Verslag van het algemeen overleg over millenniumproblematiek, 27 januari 1999</noot>
      </noten>
   </vragen>
   <antwoorden aantal="8">
      <antwoord nummer="1">In concreto zijn er geen bevindingen te melden, daar dit geen reis betrof om onderzoek te doen, maar om kennis over te dragen. </antwoord>
      <antwoord nummer="2">Vanuit de contacten die Nederlandse ambtenaren hadden met bedrijvers van nucleaire installaties in genoemde landen en de betreffende toezichthoudende instanties valt te melden dat er niet-millenniumbestendige computersystemen zijn gevonden. Tot nu toe waren dit problemen met computers van een ondergeschikt nucleair veiligheidsbelang. Mondeling is aangegeven dat dit systemen betreffen die met organisatorische maatregelen zijn te vervangen, zoals toegangscontrole van bedrijven met een nucleair belang. </antwoord>
      <antwoord nummer="3">Volgens het model dat in meerdere landen en ook in ons land geldt m.b.t. het opzetten en uitvoeren van plannen op het terrein van nucleaire veiligheid is de vergunninghouder de eerstverantwoordelijke. Dit is een vereiste op basis van het Verdrag inzake Nucleaire Veiligheid, dat door landen met kernenergie-installaties, waaronder de Oost-Europese landen en het GOS, is ondertekend. Vanuit deze optiek wordt de voortgang van het oplossen van het millenniumprobleem niet belemmerd of begrensd. Uiteraard is van belang dat de nationale toezichthoudende instantie zekerstelt dat de millenniumproblematiek tijdig met voldoende menskracht en middelen wordt opgepakt. </antwoord>
      <antwoord nummer="4">In het algemeen kan worden gesteld dat op grond van het volkenrecht op landen een plicht rust alle voorzorgsmaatregelen te nemen die in hun vermogen liggen om ernstige grensoverschrijdende milieuschade te voorkomen. Gewezen kan worden in dit verband op algemeen aanvaarde beginselen, zoals beginsel 21 van de Verklaring van de VN Conferentie inzake het Menselijk Leefmilieu welke in 1972 te Stockholm werd aangenomen, en de beginselen 2, 18 en 19 van de Verklaring van Rio inzake Milieu en Ontwikkeling welke tijdens de VN Conferentie inzake Milieu en Ontwikkeling in 1992 in Rio de Janeiro werden aangenomen. Meer specifieke verplichtingen worden voorts aangetroffen in het Verdrag inzake Nucleaire Veiligheid van 1994 (Trb. 1995, 105), dat tot stand kwam in het kader van de Internationale Organisatie voor Atoomenergie te Wenen. Doelstellingen van dit verdrag zijn het bereiken en handhaven van een hoog niveau van nucleaire veiligheid door middel van verbetering van nationale maatregelen en internationale samenwerking, het instellen en in stand houden van doeltreffende bescherming tegen mogelijke stralingsrisico’s in kerninstallaties teneinde personen, de samenleving en het milieu te behoeden voor de schadelijke gevolgen van ioniserende straling uit die installaties, alsmede het voorkomen van ongevallen met stralingsgevolgen en het beperken van dergelijke gevolgen als dergelijke ongevallen zich toch voordoen. Bulgarije, Hongarije, Litouwen, Oekraïne, Polen, Roemenië, de Russische Federatie, Slowakije en de Tjechische Republiek zijn partij bij het eerdergenoemde verdrag. </antwoord>
      <antwoord nummer="5">Hoewel er steeds meer over de problematiek bekend wordt, is de over dit onderwerp beschikbare informatie niet homogeen en fragmentarisch. Ik zal gaarne de van de betrokken internationale organisaties afkomstige relevante informatie aan Uw Kamer doen toekomen. </antwoord>
      <antwoord nummer="6">Activiteiten in het kader van de algemene taakstelling van de IAEA, zoals het ontwikkelen van richtlijnen voor het onderkennen en verhelpen van millenniumproblemen bij de veiligheid van kerncentrales, worden uit de IAEA-begroting bekostigd. Specifieke millennium-activiteiten in Oost-Europa op het gebied van nucleaire veiligheid zijn niet in de begroting van de IAEA opgenomen, aangezien deze tot de verantwoordelijkheid van de individuele lidstaten behoren. Wil men desondanks dergelijke activiteiten in Oost-Europa uitvoeren dan zijn daarvoor fondsen buiten de reguliere begroting nodig. Inmiddels heeft de IAEA echter een werkplan opgesteld en heeft hiervoor extra bijdragen aan de lidstaten gevraagd. De totale kosten voor dit werkplan bedragen $ 400 000. Nederland heeft een bijdrage van f 40 000 toegezegd. </antwoord>
      <antwoord nummer="7">Ja. Het US Department of Energy heeft de IAEA een zgn. «cost-free expert» ter beschikking gesteld en draagt ook overigens financieel bij aan het uitvoeren van een millennium-inspectieprogramma in Oost-Europa. Zoals hierboven vermeld, heeft de IAEA nu een werkplan opgesteld. De mogelijkheid van een materiële bijdrage (in de vorm van het beschikbaarstellen van een Nederlandse expert) wordt thans onderzocht. </antwoord>
      <antwoord nummer="8">Ja. De regering is bereid om in te gaan op vragen om ondersteuning, die door internationale organisaties als IAEA en EU zijn doorgeleid. In de context van de lopende programma’s leverde de Nederlandse overheid reeds diverse bijdragen. Voorzover de millenniumprogramma’s tot extra behoeften leiden, zal de regering verzoeken tot extra capaciteits- of middelen inzet zeker in overweging nemen. </antwoord>
      <noten afkomstig="antwoord"/>
   </antwoorden>
</kvr>
