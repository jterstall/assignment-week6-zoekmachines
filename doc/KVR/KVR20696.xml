<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over het toezicht op het gebruik van telefonische informatienummers. (Ingezonden 24 juni 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20696
</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Telefonie</item>
         <item attribuut="Vindplaats">Kamervragen met antwoord 2003-2004, nr. 1907, Tweede Kamer</item>
         <item attribuut="Vraagnr_bij_indiening">2030416410</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2004-07-08</item>
         <item attribuut="Datum_indiening">2004-06-24</item>
         <item attribuut="Document-id">KVR20696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4035" allpagenumbers="4035 4036" vetnummer="2030416410" code="0304tkkvr1907" lopendefooter="Tweede Kamer, vergaderjaar 2003–2004, Aanhangsel" filenaam="KVR20696" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1907" onderwerp="" indiendatum="24juni 2004">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-07-8">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe beoordeelt u de drastische toename van het aantal klachten en de sterke stijging van de kosten van de klachtenafhandeling, terwijl veel platformaanbieders onvoldoende willen meebetalen, zoals aangegeven door de Stichting Informatiedienstencode (STIC) in een brief aan u van 18 juni 2004? <voetnoot nummer="1"/>
      </vraag>
      <vraag nummer="2">Deelt u de mening van de STIC dat invoering van een systeem van zelfregulering op de markt van telefonische informatiediensten is mislukt? Zo ja, op welke wijze wenst u te gaan ingrijpen? Zo neen, waarom niet? </vraag>
      <vraag nummer="3" voetnoot="2 3">Herinnert u zich uw toezegging in de beantwoording van mijn Kamervragen over autodialers (ingezonden 1 december 2003) <voetnoot nummer="2"/>en uw toezegging in uw brief van 19 december <voetnoot nummer="3"/>om maatregelen te nemen? </vraag>
      <vraag nummer="4">Onderkent u dat de destijds gesignaleerde problematiek met betrekking tot misbruik van informatienummers, bijvoorbeeld door middel van autodialers, nog steeds op grote schaal voorkomt? </vraag>
      <vraag nummer="5">Kunt u aangeven wat u het afgelopen halfjaar heeft gedaan om de genoemde problematiek op te lossen? </vraag>
      <vraag nummer="6">Wanneer kan de Kamer een wetsvoorstel verwachten met betrekking tot het toezicht op het gebruik van telefonische informatienummers en de aanpak van het misbruik van autodialers, zoals aangekondigd in uw brief aan de Kamer van 19 december jongstleden? </vraag>
      <noten afkomstig="vraag">
         <noot nummer="1">Kenmerk 902040618jk</noot>
         <noot nummer="2" documenttype="Kamervragen" documentnummer="629" documentjaargang="2003-2004">Aanhangsel Handelingen, nr. 629, vergaderjaar 2003–2004.</noot>
         <noot nummer="3">NDS EZ04-000002</noot>
      </noten>
   </vragen>
   <antwoorden aantal="6">
      <antwoord nummer="1">Er is sinds meer dan 2 jaar sprake van een aanhoudende, grote stroom van klachten over het gebruik van informatienummers die via dialers aangekozen worden. Deze klachten worden grotendeels veroorzaakt door een beperkte groep van informatiedienstaanbieders die herhaaldelijk in de fout gaan. Toen de zelfregulering werd opgezet, werd uitgegaan van lagere aantallen klachten. Derhalve zijn de kosten die de Stic heeft moeten maken voor de klachtenbehandeling groter dan voorzien. Dit heeft geleid tot stijgingen van contributiegelden. Daarnaast bleek er bij platformaanbieders weerstand te bestaan om zelf de kosten van de zelfregulering door te belasten aan andere belanghebbende partijen, zoals de aanbieders van de informatiediensten. De hoogte van de contributiegelden, het eenzijdig neerleggen van verplichtingen en lasten bij platformaanbieders en een, in de perceptie van de platformaanbieders, vermeend gebrek aan differentiatie tussen de platformaanbieders, leidde tot onvrede en uiteindelijk tot het niet betalen van de contributie aan de Stic door een aantal platformaanbieders. Hierop volgde een langdurig en moeizaam proces om de kosten van de zelfregulering in grotere mate neer te leggen bij die platformaanbieders en nummerhouders die betrokken zijn bij de informatiediensten die de klachten veroorzaken. Dit heeft echter onvoldoende verbetering gebracht in de beschreven situatie. De genoemde problemen met informatienummers zijn niet gereduceerd door partijen via een gedragscode aan bepaalde, via zelfregulering tot stand gekomen, spelregels te binden. Het aantal klachten bleef groot en daarmee bleven ook de kosten van het toezicht onverminderd hoog. Mede debet hieraan is het ontbreken van een gezamenlijk optreden tegen dit misbruik door de verschillende marktpartijen die bij deze keten van dienstverlening betrokken zijn, waaronder ook de netwerkoperators en de houders van de informatienummers. </antwoord>
      <antwoord nummer="2">Ja, zie daarvoor mijn antwoord op vraag 1. Voor wat betreft de wijze waarop ik hier mee om ga, verwijs ik naar de antwoorden op de vragen 3, 5 en 6. </antwoord>
      <antwoord nummer="3">Ja. </antwoord>
      <antwoord nummer="4">Ja. </antwoord>
      <antwoord nummer="5" voetnoot="1 2">In aanvulling op het systeem van zelfregulering heb ik recentelijk met de herziening van de Telecommunicatiewet en bijbehorende lagere regelgeving twee maatregelen ingevoerd, die bijdragen aan de bestrijding van de genoemde problematiek. De eerste maatregel betreft het verbod krachtens artikel 4.1 van het Besluit universele dienstverlening en eindgebruikersbelangen <voetnoot nummer="1"/>op het installeren van dialers op de PC van de consument, zonder hem de mogelijkheid te bieden dit proces te weigeren. Deze maatregel beoogt de transparantie van het installeren van dialers voor de consument te verbeteren. De tweede maatregel is bescherming van de consument tegen afsluiting van de telefoondienst. De bepalingen die hierover zijn opgenomen in de Regeling universele dienstverlening en eindgebruikersbelangen <voetnoot nummer="2"/>staan de aanbieders van de openbare telefoondienst niet toe om de consument onaangekondigd af te sluiten van de telefoondienst, maar verplichten de aanbieders van de openbare telefoondienst tot het nemen van passende maatregelen indien de consument een deel van zijn rekening niet betaalt. Deze voorwaarden verbeteren de positie van de consument indien hij, vanwege een geschil over de hoogte van de rekening voor informatienummers, dat deel van zijn rekening niet betaalt. Omdat het niet gelukt is via zelfregulering het gedrag van partijen in voldoende mate te beïnvloeden, ben ik voornemens dit stelsel van zelfregulering af te schaffen. Daarbij zullen in op de Telecommunicatiewet gebaseerde lagere regelgeving nieuwe verplichtingen worden gecreëerd voor aanbieders van openbare telefoondiensten. Ook zullen voor aanbieders van informatiediensten verplichtingen gecreëerd worden. Deze verplichtingen houden onder meer in dat tarieven beter kenbaar gemaakt moeten worden. Het toezicht op de naleving van deze regelgeving zal door Opta worden uitgevoerd. Ik tracht overigens zoveel mogelijk aan te sluiten bij de internationale beleidsvorming omtrent de problematiek van het onjuiste gebruik van informatienummers. Dit heeft ook aandacht binnen de Europese Commissie en ander internationaal overleg op het gebied van telecommunicatie, omdat de problemen in meerdere lidstaten spelen en deels ook een grensoverschrijdend karakter hebben. </antwoord>
      <antwoord nummer="6">Mijn voornemen is verdere onderdelen van de benodigde nieuwe regelgeving gefaseerd in te voeren om zo de implementatie van een nieuw toezichtkader te versnellen. Ik streef naar het tot stand komen van de betreffende lagere regelgeving in het eerste kwartaal van 2005. Hierin zullen aan aanbieders van openbare telefoondiensten aanvullende verplichtingen worden opgelegd. Een wetsvoorstel, benodigd voor het daadwerkelijk verlaten van de zelfregulering en voor het creëren van verplichtingen voor aanbieders van informatiediensten, zal in het tweede kwartaal van 2005 aan de Kamer worden aangeboden. </antwoord>
      <noten afkomstig="antwoord">
         <noot nummer="1">Stb. 2004, 203</noot>
         <noot nummer="2">Stcrt. 2004, 92</noot>
      </noten>
   </antwoorden>
</kvr>
