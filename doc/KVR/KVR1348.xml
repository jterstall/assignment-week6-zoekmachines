<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over bijwerkingen van humane insuline (Ingezonden 17 maart 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1348
</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1994-1995, nr. 709, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1995-04-24</item>
         <item attribuut="Datum_indiening">1995-03-17</item>
         <item attribuut="Document-id">KVR1348</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1441" allpagenumbers="1441 1442" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="709" onderwerp="" indiendatum="1995-03-17">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1995-04-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn vijf jonge diabetespatie¨nten blijvend invalide geworden en ondervinden 4500 diabetici ernstige bijwerkingen als gevolg van het gebruik van humane insuline? <voetnoot nummer="1"/>
      </vraag>
      <vraag nummer="2">Is dierlijke insuline in Nederland vrijwel niet meer verkrijgbaar? Zo ja, wat is daarvan de reden? </vraag>
      <vraag nummer="3">Heeft het bedrijf Novo Nordisk, dat de markt voor insuline voor 90 procent in handen heeft, het voornemen dierlijke insuline uit de handel te nemen? </vraag>
      <vraag nummer="4">Hoe beoordeelt u het feit, dat dierlijke insuline, dat voor een groot aantal diabetici veel minder schadelijke bijwerkingen heeft dan humane insuline, vrijwel van de Nederlandse markt verdwenen is? </vraag>
      <vraag nummer="5">Welke maatregelen neemt u om ernstige gevolgen van het gebruik van humane insuline voor diabetici te voorkomen? </vraag>
      <noten afkomstig="vraag">
         <noot nummer="1" datum="1995-03-10" bron="VPRO-radioprogramma ARGOS,">VPRO-radioprogramma ARGOS,, 10 maart 1995</noot>
      </noten>
   </vragen>
   <antwoorden aantal="4">
      <antwoord nummer="1">Op grond van de beschikbare gegevens moet ervan worden uitgegaan dat een streven naar een zo scherp mogelijke bloedglucose-regulatie door middel van behandeling met insuline van belang is bij het voorkomen of uitstellen van lange termijn complicaties van diabetes mellitus. Naarmate de patie¨nt scherper is ingesteld, neemt echter het risico op een (ernstig) te laag glucosegehalte van het bloed toe. Deze zogenaamde hypoglykemie kan ontstaan door onder andere overdosering van insuline, te laat of te weinig eten, lichamelijke inspanning en gelijktijdig gebruik van andere geneesmiddelen. Niet gecorrigeerde hypoglykemische reacties kunnen leiden tot bewusteloosheid, coma en de dood. Zolang er nog geen nieuwe behandelingsmethoden zijn, zal naar een compromis moeten worden gezocht tussen de wenselijke toestand (scherpe instelling) en het met het oog op de kans op hypoglykemie voor de individuele patie¨nt haalbare. Het optreden van hypoglykemisch coma en de daarbij horende mogelijkheid van invaliditeit door doorbloedingsstoornissen in de hersenen is hierdoor helaas niet altijd te voorkomen. Het humane insuline biedt theoretisch farmacotherapeutische voordelen boven het dierlijke insuline (minder antistofvorming). Farmacokinetisch is er mogelijk sprake van een wat hogere resorptiesnelheid van humaan insuline. In vergelijking met een behandeling met dierlijk insuline is hierdoor de kans op een te laag glucosegehalte van het bloed mogelijk groter bij de behandeling met humaan insuline. Dit geldt echter slechts bij gelijke dosering. Om de arts en de gebruiker te attenderen op een mogelijk noodzakelijke aanpassing van de dosering, is in de bijsluiter van de humane insulinen de volgende speciale waarschuwing opgenomen «Bij een klein aantal patie¨nten kan een verlaagde dosering en/of een wijziging in de verhouding opgelost insuline/middellang werkende insuline nodig zijn, wanneer zij van insuline van dierlijke oorsprong worden overgezet op menselijke insuline, in het bijzonder indien zij binnen nauwe bloedsuikergrenzen worden geregeld en soms neiging vertonen tot hypoglykemie.» Na de introductie van humaan insuline is in de literatuur een mededeling verschenen over verandering in de aard van de hypoglykemiee¨n. Men zou een hypoglykemie minder goed voelen aankomen bij humane insuline omdat de vroege waarschuwingssignalen (honger, zwakte, duizeligheid, zweten) ontbreken. Dit fenomeen is echter niet zo zeer een gevolg van het gebruik van humane insuline, maar eerder een gevolg van het tegenwoordige streven naar een scherpere instelling; patie¨nten die een sterk verbeterde bloedglucose-controle hebben, kunnen een aantal waarschuwingssignalen verliezen. Ook een lange historie van diabetes, diabetische zenuwaandoeningen of de combinatie met andere geneesmiddelen kunnen hieraan debet zijn. De bijsluiten van de insulinen attendeert nadrukkelijk daarop. Gezien het bovenstaande zijn specifieke bijwerkingen van humaan insuline niet aangetoond. Een zekere mogelijkheid tot het optreden van hypoglykemie is inherent aan de behandelingswijze van diabetes. De directe link tussen de genoemde getallen en het gebruik van humaan insuline berust vooralsnog slechts op door de internist Dankmeyer uitgesproken vermoedens. </antwoord>
      <antwoord nummer="2 en 3">Het register van het College ter Beoordeling van Geneesmiddelen bevat nog acht registraties (alle van de registratiehouder Organon) van dierlijke insulinen. Gezien deze registraties, is het in principe mogelijk om dierlijke insulinen in Nederland in de handel te brengen. Het register bevat momenteel geen dierlijke insulinen waarvan het bedrijf Novo Nordisk de registratiehouder is. Of geneesmiddelen worden geregistreerd en of geregistreerde gemeensmiddelen daadwerkelijk in de handel worden gebracht, is afhankelijk van de afweging die een producent/importeur maakt van de voor hem van belang zijnde voors en tegens. De overheid heeft geen inzicht in het totaal aan (produktspecifieke) motieve welke een registratiehouder bij een dergelijke afweging meeneemt. Uit de gegevens van de KNMP-taxe blijkt dat ge´e´n van de geregistreerde dierlijke insulinen werkelijk in de handel is. Hoewel de bereiding, verkoop, aflevering, invoer of verhandeling van niet-geregistreerde geneesmiddelen in principe verboden is, kunnen patie¨nten over ongeregistreerde dierlijke insulinen beschikken, als een behandelend arts een dergelijke beschikbaarheid voor de betrokken patie¨nt noodzakelijk acht en het betreffende geneesmiddel elders wel op de markt is. Artsen kunnen namelijk door middel van een «bewustheidsverklaring» aan de Hoofdinspecteur van de Gezondheidszorg verzoeken toestemming te verlenen voor de import en aflevering van ongeregistreerde geneesmiddelen. Zo zijn ook dierlijke insulinen van Novo Nordisk via import na «bewustheidsverklaring» door de behandelend arts verkrijgbaar. Dit laatste is mogelijk zolang deze produkten in enig buitenland in de handel worden gebracht. </antwoord>
      <antwoord nummer="4">Zoals gesteld bij de beantwoording van vraag 1, is vooralsnog niet aangetoond dat humaan insuline specifieke bijwerkingen kent. Voorts biedt de mogelijk om, in voorkomende gevallen, dierlijk insuline na «bewustheidsverklaring» door de behandelend arts te verkrijgen voldoende soelaas. </antwoord>
      <antwoord nummer="5">Zoals gesteld bij de beantwoording van vraag 2, heeft de overheid geen inzicht in het totaal aan (produkt-specifieke) motieven welke een registratiehouder bij afweging omtrent het al dan niet in de handel brengen, meeneemt. Eventuele informele beı¨nvloeding van overheidswege zou hierdoor slechts vanuit een beperkte invalshoek gebeuren. Daardoor zal geen goed inzicht kunnen bestaan in de gevolgen van de uiteindelijk door de registratiehouder, onder «druk» van de overheid, genomen beslissing. Uiterste terughoudendheid dient dan ook door de overheid te worden betoond ten aanzien van een dergelijke vorm van beı¨nvloeding. Voor het uitoefenen van drang of dwang door de overheid inzake het al dan niet in de handel brengen van een geneesmiddel ontbreekt in ieder geval de wettelijke grondslag. </antwoord>
      <noten afkomstig="antwoord"/>
   </antwoorden>
</kvr>
