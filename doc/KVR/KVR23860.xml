<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over de maatregelen tegen de insleep van vogelpest in Nederland. (Ingezonden 26 augustus 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23860
</item>
         <item attribuut="Inhoud">Vragen naar aanleiding van twijfels geuit door deskundigen van de Europese Commissie (NRC-Handelsblad, 22 augustus 2005) over de Nederlandse maatregelen om insleep van vogelpest, zoals ophokplicht voor pluimvee, te voorkomen. België kiest slechts voor een gedeeltelijke ophokplicht en Duitsland gaat niet meteen over tot ophokplicht.</item>
         <item attribuut="Rubriek">Veeteelt (Pluimvee) Veeteelt (Veeziekten)</item>
         <item attribuut="Trefwoorden">Pluimvee Veeziekten</item>
         <item attribuut="Vindplaats">Kamervragen met antwoord 2004-2005, nr. 2404, Tweede Kamer</item>
         <item attribuut="Vraagnr_bij_indiening">2040520410</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-09-12</item>
         <item attribuut="Datum_indiening">2005-08-26</item>
         <item attribuut="Document-id">KVR23860</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4843" allpagenumbers="4843 4844 4845" vetnummer="2040520410" code="0405tkkvr2404" lopendefooter="Tweede Kamer, vergaderjaar 2004–2005, Aanhangsel" filenaam="KVR23860" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2404" onderwerp="" indiendatum="26augustus 2005">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-09-12">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Is het waar dat deskundigen van de Europese Commissie de Nederlandse vrees voor besmetting door trekvogels ruim een week geleden weerspraken en dat het risico volgens hen zo goed als onbestaand zou zijn? <voetnoot nummer="1"/>Zo ja, bent u bereid om de Kamer te informeren over de standpunten van deze deskundigen en de risicoanalyse die zij gemaakt hebben? Kunt u een reactie geven op hun analyse? </vraag>
      <vraag nummer="2">Kunt u aangeven waar de risicoanalyses van Duitsland en België afwijken van de Nederlandse, gezien het feit dat Duitsland er niet voor kiest om per direct over te gaan tot een ophokplicht en de Belgen er zelfs voor kiezen slechts bedrijven die in de buurt van foerageerplaatsen van trekvogels liggen een ophokplicht op te leggen? </vraag>
      <vraag nummer="3">Bent u bekend met de opmerkingen van hoogleraar gedragsbiologie Theunis Piersma, dat niet de trekvogels, maar verpakt vlees en reizigers die uit met vogelpest besmette gebieden komen het grootste gevaar voor de overdracht van het virus naar Nederland vormen? </vraag>
      <vraag nummer="4">Kunt u aangeven waarom er is besloten als eerste maatregel tegen de insleep van het virus over te gaan tot een ophokplicht, terwijl verschillende deskundigen andere wijzen van insleep van het virus als veel riskanter bestempelen? </vraag>
      <vraag nummer="5">In hoeverre hebt u een weging gemaakt van andere insleeprisico’s en maatregelen daartegen ingesteld? Is er bijvoorbeeld gekeken naar de mogelijkheid van insleep van het virus via de ventilatoren in de stallen van pluimveebedrijven? Is er gekeken naar het risico van transporten van levend pluimvee naar Oost-Europese landen en waarom is niet besloten die transporten voorlopig stil te leggen? Is er gekeken naar het risico dat reizigers het virus via de luchthaven of andere transportroutes binnenslepen? Waarom is nog niet overgegaan tot het verplicht stellen van hygiënische maatregelen op onder andere luchthavens? Is gekeken naar het risico dat het virus via verpakt vlees wordt binnengesleept? </vraag>
      <vraag nummer="6">In hoeverre hebt u er voor gekozen om op dit moment, waarop het risico van insleep relatief klein is, te kiezen voor een maatregel die voor het grootste gedeelte van de sector en voor de overheid geen financiële consequenties heeft? Welke afweging hebt u gemaakt, wetende dat juist de biologische sector grote financiële risico’s loopt indien hen een ophokplicht wordt opgelegd die niet door Brussel wordt ondersteund? </vraag>
      <vraag nummer="7">Deelt u mijn mening dat het instellen van een ophokplicht op basis van dezelfde risicoanalyse ook op een later moment had kunnen gebeuren en dat u, door de door u gemaakte keuze binnen enkele dagen over te gaan tot deze verplichting, een extra verantwoordelijkheid heeft de sector ten dienste te zijn met maatregelen om welzijnsproblemen te tackelen? </vraag>
      <vraag nummer="8">Kunt u aangeven welk scenario u gaat volgen indien de Europese Commissie besluit dat de inmiddels in werking gestelde maatregelen in Nederland niet op veterinaire overwegingen zijn gestoeld? Deelt u de mening dat juist de biologische sector daar de grootste financiële consequenties van zal ondervinden, aangezien eieren en pluimveevlees uit deze sector niet meer zullen voldoen aan de Europese voorwaarden voor biologische producten, waardoor een groot gedeelte van de exportmarkt weg kan vallen? Zo ja, deelt u de mening dat daar waar biologische houderijen het grootste financiële risico dragen, compensatie op zijn plaats is? </vraag>
      <vraag nummer="9">Deelt u de mening dat, indien de ophokplicht langdurig zal zijn en in ieder geval in het winterseizoen nog zal bestaan, de biologische pluimveehouders die er voor kiezen om een buitenloop mogelijk te maken hoge kosten zullen hebben voor het aanleggen van semi-permanente overdekte uitlopen waar nauwelijks risico van besmetting bestaat? Zo ja, bent u bereid biologische pluimveehouders te compenseren voor het aanleggen van dergelijke uitlopen? </vraag>
      <vraag nummer="10">Is het waar dat de risico’s op insleep van het virus in zo’n uitloop door het ontlasten van overvliegende trekvogels dusdanig klein is dat ook het aanleggen van een overspanning van netten afdoende is? Zo ja, bent u bereid biologische pluimveehouders te compenseren voor het aanleggen van dergelijke uitlopen? </vraag>
      <vraag nummer="11">Is het waar dat zowel voor het aanleggen van overkappingen van uitlopen als voor het ophangen van grote netten een bouwvergunning aangevraagd zal moeten worden? Bent u bereid om er bij de gemeenten op aan te dringen over te gaan tot een snelle afhandeling van dergelijke vergunningaanvragen? </vraag>
      <vraag nummer="12">Bent u bereid om deze vragen met spoed te beantwoorden gezien de toenemende problemen bij de huisvesting van pluimvee in de biologische sector? </vraag>
      <noten afkomstig="vraag">
         <noot nummer="1" datum="2005-08-22" bron="NRC-Handelsblad">NRC-Handelsblad, 22 augustus 2005</noot>
      </noten>
   </vragen>
   <antwoorden aantal="11">
      <antwoord nummer="1" voetnoot="1">De technische werkgroep van het Permanent Comité voor de Voedselveiligheid en Diergezondheid (PCVD), onder andere bestaande uit veterinair deskundigen uit de lidstaten van de Europese Unie (EU), heeft op 25 augustus 2005 het risico voor besmetting door trekvogels niet weersproken of zo goed als onbestaand genoemd, maar bestempeld als «moeilijk te kwantificeren» en «vermoedelijk laag». De overwegingen van de werkgroep zijn door de Europese Commissie openbaar gemaakt en de betreffende publicatie is als bijlage bijgevoegd <voetnoot nummer="1"/>. Nederlandse deskundigen op het gebied van vogels en virologie hebben aangegeven dat het risico op besmetting door trekvogels zich moeilijk laat kwantificeren. Het risico wordt aanwezig geacht, onder andere op basis van het feit dat het hoogpathogene virus in trekvogels in door AI-besmette gebieden is vastgesteld. De deskundigen stellen dat trekvogels drager kunnen zijn van AI en dat via trekroutes besmette vogels Nederland zouden kunnen bereiken. Gelet op de consequenties van dat risico heb ik dat als uitgangspunt voor mijn maatregelen genomen. </antwoord>
      <antwoord nummer="2">De situaties met betrekking tot de risico’s op insleep van AI kunnen per EU-lidstaat verschillen, bijvoorbeeld omdat pluimvee onder andere omstandigheden wordt gehouden of dat een land minder trekvogels binnen de grenzen krijgt. De Nederlandse situatie heeft ook zijn eigen specifieke kenmerken met relatief veel waterrijke gebieden, een aantrekkelijke ligging op de route van trekvogels en een hoge pluimveedichtheid in sommige gebieden. </antwoord>
      <antwoord nummer="3 en 4">Ja, ik ben bekend met deze opvatting. In mijn brief aan de Tweede Kamer (TK) van 31 augustus 2005 (TK II, 2004–2005, 28 807, nr. 83) ga ik in op de verschillende risico’s en maatregelen die naar aanleiding van die verschillende risico’s zijn genomen. Het grootste risico vormt de import van levende vogels of producten daarvan. Het importverbod dat daarop betrekking heeft is als eerste maatregel van kracht geworden. </antwoord>
      <antwoord nummer="5">Er zijn vele kleine en een aantal grote risico’s op insleep van het AI-virus. Met de beschreven maatregelen meen ik dat de grootste risico’s zo goed mogelijk zijn afgedekt. De huidige situatie met betrekking tot de dreiging tot insleep rechtvaardigt niet een aanpak waarbij ook alle mogelijke kleine risico’s worden afgedekt. Het risico van insleep via ventilatoren in de stallen van pluimveebedrijven speelt eigenlijk pas als het virus Nederland heeft bereikt. Omdat de veterinaire noodzaak ontbreekt zijn transporten van pluimvee of eieren naar Oost-Europese landen niet verboden. Wel heb ik via de productschappen Vee, Vlees en Eieren (PVE) laten nagaan welke transporteurs eventueel pluimvee, ééndagskuikens of eieren vervoeren naar besmette regio’s. Met hen zijn thans op vrijwillige basis afspraken gemaakt over het vermijden van risico’s en het nemen van extra hygiënemaatregelen, zoals ontsmetting van voertuigen. Hygiënische maatregelen op luchthavens kunnen een aanvullende maatregel zijn om één van de kleinere risico’s af te dekken. De ervaring met bijvoorbeeld desinfecterende matten heeft in 2004 geleerd dat deze maatregel logistiek ingewikkeld is en ook tamelijk kostbaar. Verder is het huidige grote verspreidingsgebied van AI, gecombineerd met het intensieve reizigersverkeer tussen Europa en besmette regio’s een complicerende factor. De EU-benadering van informatieverstrekking aan reizigers prevaleert daarom. </antwoord>
      <antwoord nummer="6">In mijn brief aan de TK van 31 augustus 2005 (TK II, 2004-2005, 28 807, nr. 83) heb ik toegelicht dat ik bij het nemen van de maatregel de welzijns- en economische argumenten heb meegewogen. Mijn inzet is erop gericht financiële consequenties zoveel mogelijk te voorkomen. De Europese Commissie staat op het standpunt dat indien er een veterinaire noodzaak is, waardoor buitenuitloop tijdelijk niet mogelijk is, dit de biologische status van die eieren in beginsel niet aantast. De Europese Commissie heeft op 25 augustus 2005 weliswaar aangegeven geen noodzaak te zien voor een EU-brede ophokmaatregel, maar deze uitspraak staat los van de specifieke beoordeling van de Nederlandse aanpak waarover nog overleg plaatsvindt. Met de Europese Commissie wordt momenteel overlegd of er een communautair kader kan worden ingericht waarin nationale maatregelen kunnen worden ingepast. </antwoord>
      <antwoord nummer="7">De keuze voor het moment van inwerkingtreding is ingegeven door het advies van de Commissie van Deskundigen die mij in verband met de start van de vogeltrek op dat moment adviseerden een ophokgebod in te stellen. Gegeven ook de ervaring met de uitbraak in 2003 heb ik niet geaarzeld om naar aanleiding van dat advies een besluit te nemen. Juist echter om welzijnsproblemen in de pluimveehouderij met vrije uitloop te kunnen voorkomen of te beperken heb ik naast de ophokplicht het alternatief geboden om tijdelijk afgeschermde uitloop te creëren, welke maatregel hetzelfde preventieve effect beoogt. </antwoord>
      <antwoord nummer="8">De meeste vragen die u onder punt 8 stelt heb ik reeds beantwoord in mijn antwoorden op de eerdere vragen. Voor wat betreft het laatste onderdeel van deze vraag: ik ga er van uit dat de biologische status voor de eieren behouden blijft en dat compensatie niet aan de orde zal komen. </antwoord>
      <antwoord nummer="9">In de eerste plaats wil ik er op wijzen dat mijn inzet erop gericht is de maatregel niet langer te laten duren dan noodzakelijk is. Verder ben ik in overleg gegaan met de pluimveehouders die vrije uitloop hebben, om te bezien hoe tijdelijke afgeschermde buitenuitloop kan worden aangelegd zonder buitensporige kosten. Ik biedt daarvoor echter geen compensatie. </antwoord>
      <antwoord nummer="10">Deskundigen geven aan dat het AI-virus in uitwerpselen van besmette vogels een infectiebron kan zijn voor pluimvee. Daarmee vormt het dus een reëel risico indien de pluimveestapel daarmee in contact kan komen. Deskundigen hebben mij zeer recent laten weten dat het risico dat uitwerpselen van trekvogels in de buitenuitloop terecht komen afhankelijk is van een aantal omgevingsomstandigheden rond pluimveebedrijven. Momenteel wordt onderzocht of dit kan leiden tot een bepaald advies aan pluimveehouders voor de inrichting van de afschermconstructies van hun buitenuitloop, waaronder het gebruik van netten. </antwoord>
      <antwoord nummer="11">Uit het overleg met de Vereniging Nederlandse Gemeenten (VNG) heb ik mogen afleiden dat voor eenvoudige, tijdelijke afschermconstructies geen bouwvergunning vereist is. </antwoord>
      <antwoord nummer="12">Ik heb de vragen naar vermogen zo snel mogelijk behandeld. Over eventuele problemen bij de huisvesting van pluimvee heb ik overleg met onder andere de biologische sector. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
