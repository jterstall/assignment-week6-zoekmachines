<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Vos (beiden GroenLinks) aan de ministers van Justitie en van Economische Zaken over prijsafspraken bij huizenveilingen. (Ingezonden 23 februari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19769
</item>
         <item attribuut="Inhoud">Een kartel van zeker vijftig onroerend-goedhandelaren zouden verboden prijsafspraken maken op gedwongen huizenveilingen in vrijwel heel Nederland, met medeweten van de notarissen die de veilingen organiseren.</item>
         <item attribuut="Rubriek">Bedrijfsleven en industrie (Juridische dienstverlening) Handel en economie (Mededinging) Volkshuisvesting (Koopwoningen) Volkshuisvesting (Makelaars)</item>
         <item attribuut="Trefwoorden">Koopwoningen Makelaars Mededinging Notarissen</item>
         <item attribuut="Vindplaats">Kamervragen met antwoord 2003-2004, nr. 1084, Tweede Kamer</item>
         <item attribuut="Vraagnr_bij_indiening">2030408940</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-03-16</item>
         <item attribuut="Datum_indiening">2004-02-23</item>
         <item attribuut="Document-id">KVR19769</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2291" allpagenumbers="2291 2292" vetnummer="2030408940" code="0304tkkvr1084" lopendefooter="Tweede Kamer, vergaderjaar 2003–2004, Aanhangsel" filenaam="KVR19769" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1084" onderwerp="" indiendatum="2004-02-23">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="2004-03-16">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht <voetnoot nummer="1"/>dat een kartel van zeker vijftig onroerend-goedhandelaren verboden prijsafspraken maakt op gedwongen huizenveilingen in vrijwel heel Nederland? Is dit bericht waar? </vraag>
      <vraag nummer="2">Op welke wijze is voorzien in het toezicht op het verloop van gedwongen huizenveilingen? Is dit toezicht bij uitsluiting toebedeeld aan de bij de veilingen betrokken notarissen? Is het waar dat de prijsafspraken met medeweten van de notarissen die de veilingen organiseren, worden gemaakt? Zo ja, acht u het geïndiceerd om maatregelen te treffen tegen deze notarissen? </vraag>
      <vraag nummer="3">Kunt u aangeven of de politie en het Openbaar Ministerie reeds opsporings- en vervolgingsacties hebben ondernomen tegen de bij deze prijsafspraken betrokken personen? Zo ja, op welke rechtsgrond? </vraag>
      <vraag nummer="4">Kunt u aangeven of de Nederlandse Mededingingsautoriteit (NMa) inmiddels onderzoek heeft ingesteld naar de administratie van de onderlinge prijsafspraken? Heeft de NMa de beschikking over de lijst met adresgegevens en de bankrekeningnummers van de betrokken onroerend-goedhandelaren? </vraag>
      <vraag nummer="5">Komt u met aangescherpte regels voor notarissen die bij dergelijke veilingen betrokken zijn? Zo neen, waarom niet? </vraag>
      <noten afkomstig="vraag">
         <noot nummer="1" titel="Prijsafspraken bij huizenveilingen">de Volkskrant, 14 februari 2004,«Prijsafspraken bij huizenveilingen»</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ken het bericht. De Nederlandse Mededingingsautoriteit (NMa) onderzoekt momenteel of het bericht waar is. </antwoord>
      <antwoord nummer="2">Op grond van artikel 514, eerste lid, van het Wetboek van Burgerlijke Rechtsvordering, geschiedt de executoriale verkoop van onroerende zaken ten overstaan van een bevoegde notaris. Notarissen hebben bij deze gedwongen huizenveilingen een toezichthoudende rol, die is vastgelegd in twee veilingvoorwaarden. Dit zijn de algemene veilingvoorwaarden 1993, die door de Koninklijke Notariële Beroepsorganisatie (KNB) zijn opgesteld (AVV 1993), en de algemene veilingvoorwaarden voor executieveilingen 1993 (AVVE 1993), die zijn opgesteld door het Contactorgaan Hypothecair Financiers. De AVVE 1993 worden alleen gebruikt bij executieveilingen, terwijl de AVV 1993 ook gebruikt worden bij vrijwillige veilingen. In Amsterdam worden om historische redenen iets afwijkende voorwaarden gehanteerd. Daarnaast worden per veiling nog bijzondere voorwaarden gemaakt door de notaris. Over de vraag of het waar is dat er met medeweten van de notarissen prijsafspraken worden gemaakt, kan ik het volgende opmerken. De NMa doet momenteel onderzoek of bij huizenveilingen de Mededingingswet wordt overtreden. De KNB is onder de notarissen een inventarisatie gestart naar de vraag of zij kartelafspraken bij huizenveilingen kennen of vermoeden. De uitkomsten van deze onderzoeken zullen moeten worden afgewacht. Aan de hand daarvan zal worden bezien of het opportuun is om over het treffen van maatregelen te spreken. Bovendien merk ik op dat hier de kamer van toezicht de bevoegde tuchtrechtelijke instantie is. De KNB kan, zo daartoe aanleiding bestaat, in voorkomende gevallen de voorzitter van de kamer van toezicht verzoeken een onderzoek in te stellen. </antwoord>
      <antwoord nummer="3">Er zijn geen opsporings- en vervolgingsacties ondernomen. Het OM vervolgt als sprake is van strafbare feiten, zoals oplichting, maar dat kan uit de informatie die nu beschikbaar is niet worden opgemaakt. </antwoord>
      <antwoord nummer="4">Ja. De NMa neemt de signalen uit het krantenbericht serieus en staat bovendien open voor nieuwe signalen. Zoals bij het antwoord op vraag 2 is opgemerkt, beziet de NMa momenteel of bij huizenveilingen de Mededingingswet wordt overtreden. Op dit moment kan ik niet verder ingaan op de activiteiten van de NMa in dit kader. Zodra dit onderzoek is beëindigd zal ik u nader over de uitkomst berichten. </antwoord>
      <antwoord nummer="5">Pas als de uitkomsten van de onder vraag 2 genoemde onderzoeken bekend zijn, komt de vraag aan de orde of de bestaande regelgeving voldoende waarborgen biedt voor een goede tenuitvoerlegging van de executieveiling. Ik kan daar dus op dit moment nog geen uitspraak over doen. </antwoord>
      <noten afkomstig="antwoord"/>
   </antwoorden>
</kvr>
