<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (PvdA) over het kansspel «Coach van het jaar» (Ingezonden 1 augustus 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3578
</item>
         <item attribuut="Inhoud">Vragen over mogelijke afwijzing van een vergunning inzake het organiseren van een kansspel.</item>
         <item attribuut="Rubriek">Overheidsfinanciën (Kansspelen)</item>
         <item attribuut="Trefwoorden">Kansspelen</item>
         <item attribuut="Vindplaats">Kamervragen met antwoord 1995-1996, nr. 1610, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Zijlstra</persoon>
         </item>
         <item attribuut="Datum_reaktie">1996-08-22</item>
         <item attribuut="Datum_indiening">1996-08-01</item>
         <item attribuut="Document-id">KVR3578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3279" allpagenumbers="3279 3280" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1610" onderwerp="" indiendatum="1996-08-1">
         <vrager partij="PvdA" oorsprong="parlement">Zijlstra</vrager>
         <vraagt-aan/>
      </vraagdata>
      <antwoorddata antwoorddatum="22 augustus 1996) 1, 2, 3 en 6 In nota «Kansspelen herijkt» is neergelegd dat het kabinet kiest voor een meer integrale en beperkende aanpak van het gehele kansspelaanbod met het oog op behoud van een redelijk evenwicht in de regulering van de kansspelmarkt. Dit houdt onder meer in dat het aanbod van permanente kansspelen wordt bevroren op het huidige niveau. Door deze aanpak kan het kansspelklimaat verbeteren en wordt de ruimte voor incidentele loterijen en andere vormen van fondsenwerving verzekerd. Hierbij wordt geen onderscheid gemaakt tussen riskante en niet-riskante kansspelen. Het aspect gokverslaving speelt hierbij geen rol. Tijdens de recente parlementaire behandeling van de nota «Kansspelen herijkt»">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u voornemens een aanvraag voor een vergunning van Hazewinkel Pers B.V. en anderen inzake het organiseren van een kansspel onder de naam «Coach van het jaar» af te wijzen? </vraag>
      <vraag nummer="2">Zo ja, welke motieven liggen hieraan ten grondslag? </vraag>
      <vraag nummer="3">Speelt het element verslaving hierbij een rol? Zo ja, kunt u dat nader toelichten? </vraag>
      <vraag nummer="4">Is de voorgenomen afwijzing van de vergunning mede gebaseerd op de besluitvorming in de Kamer over de nota «Kansspelen herijkt»? Zo ja, hoe verhoudt zich dat met de opvatting van de meerderheid van de Kamer, die een meer ruimhartig beleid voorstaat inzake kansspelen waarbij verslaving geen rol speelt? </vraag>
      <vraag nummer="5">Waarom wordt in dit geval gekozen voor zo’n stringente aanpak, terwijl tegen andere overtredingen van de Wet op de Kansspelen nauwelijks wordt opgetreden, zoals bijv. illegale casino’s in Amsterdam en het aanbieden van buitenlandse kansspelen in Nederland? </vraag>
      <vraag nummer="6">Bent u bereid te bevorderen, dat het spel «Coach van het jaar» met inachtneming van de wet op de Kansspelen terwille van enkele honderdduizenden gegadigden alsnog mogelijk wordt gemaakt? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2, 3 en 6" voetnoot="1">In nota «Kansspelen herijkt» is neergelegd dat het kabinet kiest voor een meer integrale en beperkende aanpak van het gehele kansspelaanbod met het oog op behoud van een redelijk evenwicht in de regulering van de kansspelmarkt. Dit houdt onder meer in dat het aanbod van permanente kansspelen wordt bevroren op het huidige niveau. Door deze aanpak kan het kansspelklimaat verbeteren en wordt de ruimte voor incidentele loterijen en andere vormen van fondsenwerving verzekerd. Hierbij wordt geen onderscheid gemaakt tussen riskante en niet-riskante kansspelen. Het aspect gokverslaving speelt hierbij geen rol. Tijdens de recente parlementaire behandeling van de nota «Kansspelen herijkt» <voetnoot nummer="1"/>heeft de Kamer met het aangekondigde beleid ingestemd. Het verzoek om een vergunning van Hazewinkel Pers B.V. inzake het organiseren van een kansspel onder de naam «Coach van het jaar», dat ik zie als een nieuw landelijk permanent kansspel, heb ik daarom op 2 augustus 1996 afgewezen. Het is overigens mogelijk dat het spel «Coach van het jaar», zoals inmiddels gepresenteerd in het Nieuwsblad van het Noorden, wordt gespeeld zonder prijzen en aldus in overeenstemming is met het bepaalde in de Wet op de kansspelen. </antwoord>
      <antwoord nummer="4" voetnoot="2">De opvatting van de meerderheid van de Kamer over de nota «Kansspelen herijkt» ziet op de naar aanleiding van de discussie over de inhoud van de nota ingediende motie De Graaf <voetnoot nummer="2"/>, die op 25 juni jl. door de Tweede Kamer is aangenomen. Deze motie houdt in dat er onvoldoende grond bestaat voor het in de nota «Kansspelen herijkt» aangekondigde beleid terzake van wervings- en reclameactiviteiten van erkende loterijen en dat een dergelijk beleid nadelig kan zijn voor de ondersteuning van goede doelen. De motie impliceert geen uitbreiding van het huidige bestand van niet-riskante kansspelen. Van een ruimhartiger beleid met betrekking tot niet-riskante kansspelen in meer algemene zin is geen sprake. </antwoord>
      <antwoord nummer="5" voetnoot="3">Het kabinet staat een integrale aanpak voor van de handhaving van de Wet op de kansspelen. In de nota «Kansspelen herijkt» is reeds aangekondigd dat de minister van Justitie in samenwerking met het College van Procureurs-Generaal een onderzoek zal entameren naar de wijze waarop een adequate strafrechtelijke bijdrage kan worden geleverd aan de handhaving van de Wet op de kansspelen. In dat kader is inmiddels een werkgroep geformeerd, waarin vertegenwoordigers van het openbaar ministerie, de politie en het ministerie van Justitie zitting hebben. Het optreden tegen illegale speelgelegenheden heeft de aandacht van de werkgroep. Ten aanzien van het aanbod van buitenlandse kansspelen in Nederland merk ik op dat de regering in de aangenomen motie De Graaf <voetnoot nummer="3"/>is verzocht op korte termijn onderzoek te laten verrichten naar het optreden van buitenlandse kansspelaanbieders op de Nederlandse markt, de deelname daaraan en de daaraan verbonden gelden. Dit onderzoek is nodig teneinde effectief beleid te kunnen voeren tegen het wegvloeien van gelden naar buitenlandse kansspelen en op te treden tegen illegale wervingsactiviteiten. Ik ben voornemens reeds op korte termijn het onderzoek te doen uitvoeren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 557">Kamerstuk 24 557</noot>
         <noot nummer="2" documenttype="Kamerstuk" kamerstuk-id="II, 1995–1996, 24 557" documentnummer="12">Kamerstuk II, 1995–1996, 24 557, nr. 12</noot>
         <noot nummer="3" documenttype="Kamerstuk" kamerstuk-id="II, 1995–1996, 24 557" documentnummer="13">Kamerstuk II, 1995–1996, 24 557, nr. 13</noot>
      </noten>
   </antwoorden>
</kvr>
