<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Cramer (ChristenUnie) aan de minister van Verkeer en Waterstaat over de ruimtelijke reservering voor een zesde baan voor Schiphol. (Ingezonden 12 februari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31203
</item>
         <item attribuut="Inhoud">Indiener wijst op het besluit van GS van Noord-Holland van 5 februari 2008 tot partiële herziening van het Streekplan Noord-Holland Zuid, waarbij de termijn van planologische reservering voor het banenstelsel Schiphol (de zesde baan) wordt verlengd. Indiener wil opheldering over de bijbehorende mededeling van GS, dat het besluit genomen is met het oog op het lange termijnperspectief van het ministerie van VW om twee van de huidige banen geheel of gedeeltelijk te sluiten. Maakt het nieuwe Luchthavenbesluit Schiphol gebruik van een zesde baan mogelijk?</item>
         <item attribuut="Rubriek">Ruimtelijke ordening en infrastructuur (Bestemmingsplannen) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Bestemmingsplannen Schiphol</item>
         <item attribuut="Vindplaats">Kamervragen met antwoord 2007-2008, nr. 1630, Tweede Kamer</item>
         <item attribuut="Vraagnr_bij_indiening">2070811330</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="ChristenUnie">Cramer</persoon>
         </item>
         <item attribuut="Datum_reaktie">2008-03-11</item>
         <item attribuut="Datum_indiening">2008-02-12</item>
         <item attribuut="Document-id">KVR31203</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3307" allpagenumbers="3307 3308" vetnummer="2070811330" code="0708tkkvr1630" lopendefooter="Tweede Kamer, vergaderjaar 2007–2008, Aanhangsel" filenaam="KVR31203" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1630" onderwerp="" indiendatum="2008-02-12">
         <vrager partij="ChristenUnie" oorsprong="parlement">Cramer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-03-11">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het besluit van de Gedeputeerde Staten van Noord-Holland van 5 februari tot partiele herziening van het streekplan Noord-Holland Zuid waarbij de termijn van planologische reservering voor het banenstelsel Schiphol (de zesde baan) wordt verlengd? <voetnoot nummer="1"/>
      </vraag>
      <vraag nummer="2">Klopt de mededeling van Gedeputeerde Staten Noord-Holland dat zij dit besluit hebben genomen omdat u een en ander in een lange termijn perspectief plaatst waarbij de Aalsmeerbaan gesloten wordt en de Buitenveldertbaan geheel of gedeeltelijk gesloten wordt? </vraag>
      <vraag nummer="3">Hebt u een verzoek tot verlenging van de reservering gedaan aan Gedeputeerde Staten? Zo ja, waarom heeft u dit niet kenbaar gemaakt aan de Kamer voor of tijdens het debat over het Luchthavenverkeersbesluit Schiphol? </vraag>
      <vraag nummer="4">Maakt het nieuwe Luchthavenverkeersbesluit Schiphol gebruik van een zesde baan mogelijk? </vraag>
      <noten afkomstig="vraag">
         <noot nummer="1" weblink="http://www.haarlemsdagblad.nl/article3097767.ece">http://www.haarlemsdagblad.nl/article3097767.ece</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ter uitvoering van het kabinetsstandpunt Schiphol uit 2006 heeft het Rijk in juni 2006 een verkenning gestart naar toekomstopties voor de lange termijn ontwikkeling van Schiphol (2015/2025-2030). De eerste stap in deze verkenning betrof een uitvraag aan NV Schiphol om opties aan te dragen voor de lange termijn ontwikkeling. In mei 2007 heeft Schiphol in het rapport «Een wereldwijd netwerk voor een concurrerende randstad» aan het Rijk aangegeven welke opties voor hen het meest kansrijk zijn. Aanpassing van het banenstelsel met een parallelle Kaagbaan is één van die opties. Dit rapport heeft u als bijlage bij de beleidsaanpakbrief in mei 2007 ontvangen. Vervolgens heeft het rijk in het verkenningentraject een probleemanalyse uitgevoerd. Deze is in oktober 2007 aan de Kamer aangeboden samen met een reflectie van de gezamenlijke planbureaus hierop. Momenteel wordt het laatste deel van de verkenning afgerond waarin mogelijke oplossingsrichtingen zijn verkend. Hoewel ik niet kan vooruitlopen op het te nemen kabinetsbesluit, kan ik aangeven dat in de verkenning breed gekeken is naar mogelijke opties. Een eerste indicatie op basis van deze concept-resultaten geeft aan, dat een parallelle Kaagbaan een belangrijke rol kan vervullen zowel vanuit de optiek van effecten op de leefomgeving als uit de optiek van de nationale economie (die gediend is met voldoende betrouwbare luchthavencapaciteit). Ook in een eventuele «krimpvariant», waarin het ruimtebeslag van de luchthaven wordt ingeperkt ten gunste van de omgeving, biedt deze baan perspectief. Zoals in het Algemeen Overleg van 6 februari 2008 toegezegd, zal ik u op korte termijn over de resultaten hiervan informeren. In de lange termijn verkenning Schiphol is nadrukkelijk in de breedte gekeken naar mainportontwikkeling en eventuele alternatieven; dit vooral vanuit het ruimtelijke oogpunt (procedure WRO). Derhalve zijn meerdere ruimtelijke toekomstopties voor planning van mainportontwikkeling verkend. </antwoord>
      <antwoord nummer="3" voetnoot="1">In een bestuurlijk overleg met de gedeputeerden Hooijmaijers en Mooij heb ik mondeling gevraagd in hoeverre er bereidheid was om de reservering in het «Streekplan Noord-Holland Zuid» te verlengen. In een brief aan Gedeputeerde Staten van Noord-Holland heb ik aan de hand van dit gesprek en de conceptresultaten van de verkenning het verzoek gedaan. Een afschrift van dit verzoek voeg ik hierbij <voetnoot nummer="1"/>. Zoals u kunt lezen is dit verzoek nog onder voorbehoud van instemming door de MR. Gezien de formele procedure termijnen om deze verlenging van de reservering te realiseren, is voor deze volgorde gekozen. Vanwege het belang om tot een open en evenwichtige afweging te kunnen komen tussen toekomstopties voor kabinet en Kamer, is het gewenst om de mogelijkheid te hebben om een aanpassing van het banenstelsel als toekomstoptie open te houden. Een allereerste besluit (Verkenningsbesluit) over deze toekomstopties moet nog door het kabinet genomen worden en zal, zoals toegezegd in de brief van 18 oktober 2007 en in het AO van 6 februari 2008, na een kabinetsbesluit aan de Kamer worden voorgelegd. </antwoord>
      <antwoord nummer="4">Om een betere benutting van de milieuruimte op het huidige banenstelsel op korte termijn mogelijk te maken, worden met het ontwerp-LVB de grenswaarden in de handhavingspunten voor geluid gewijzigd. Gebruik van een eventuele zesde baan zou een nieuwe aanpassing van het LVB vergen, en overigens ook van het Luchthavenindelingsbesluit (LIB). Hiervan kan echter conform de WRO geen sprake zijn dan na een zorgvuldig afwegingsproces van toekomstopties met expliciete betrokkenheid van de Kamer. Om die zorgvuldigheid te waarborgen is vanuit het Rijk een proces gestart zoals in vraag 2 aangegeven en zoals u nader is toegelicht bij de aanbieding van de probleemanalyse en het advies van de planbureaus in oktober 2007. Ik hoop binnenkort de resultaten van de lange termijn verkenning voor mainportontwikkeling aan de Kamer voor te leggen met een voorstel voor het vervolgproces. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
