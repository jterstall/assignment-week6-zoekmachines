<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) over mogelijke fraude bij de uitvoering van de Algemene Bijstandswet. (Ingezonden 20 maart 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5030
</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Misbruik sociale zekerheid)</item>
         <item attribuut="Trefwoorden">Bijstand Misbruik sociale verzekeringen</item>
         <item attribuut="Vindplaats">Kamervragen met antwoord 1996-1997, nr. 1324, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1997-06-03</item>
         <item attribuut="Datum_indiening">1997-03-20</item>
         <item attribuut="Document-id">KVR5030</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2705" allpagenumbers="2705 2706" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1324" onderwerp="" indiendatum="1997-03-20">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan/>
      </vraagdata>
      <antwoorddata antwoorddatum="3 juni 1997) zie ook Aanhangsel Handelingen nr. 1117, vergaderjaar 1996–1997">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het bericht waar, dat wordt gesignaleerd dat 25% van de mensen die een bijstandsuitkering ontvangt, fraudeert? <voetnoot nummer="1"/>
      </vraag>
      <vraag nummer="2">Bent u verrast over dit percentage? Zo neen, waarom niet? </vraag>
      <vraag nummer="3">Kunt u de Tweede Kamer inzicht bieden in de ervaringen en cijfers die u op dit moment hebt ten aanzien van de gepleegde fraude? </vraag>
      <vraag nummer="4">Wordt de nieuwe Algemene Bijstandswet voldoende uitgevoerd op het gebied van fraude? Bent u voornemens een gedegen en representatief onderzoek te doen naar de fraude in de Bijstandswet? </vraag>
      <vraag nummer="5">Valt er een vergelijking te maken van de oude Bijstandswet en de nieuwe Algemene Bijstandswet op het gebied van de gepleegde fraude en de fraudegevoeligheid? Zo ja, hoe valt deze vergelijking uit? </vraag>
      <vraag nummer="6">Bent u van mening dat, het noodzakelijk is dat het percentage fraudegevallen daalt? </vraag>
      <vraag nummer="7">Deelt u de mening, dat door de uitspraak van een woordvoerder van uw ministerie dat het kan gaan om een «heleboel lage fraudebedragen» de indruk wordt gewekt dat de fraude minder erg zou zijn? Deelt u de mening, dat deze indruk niet mag worden gewekt? </vraag>
      <vraag nummer="8">Hebt u inzicht in de totale omvang van de fraude en wat in die zin nog teruggevorderd moet worden door de gemeenten? </vraag>
      <vraag nummer="9">Welke specifieke oude en nieuwe methoden staan ter beschikking om de fraude tegen te gaan? </vraag>
      <noten afkomstig="vraag">
         <noot nummer="1" datum="1997-03-20" bron="Algemeen Dagblad">Algemeen Dagblad, 20 maart 1997</noot>
      </noten>
   </vragen>
   <antwoorden aantal="9">
      <antwoord nummer="1">Het is mij bekend dat sociaal rechercheurs, verenigd in het landelijk Contact Sociaal rechercheurs en Bijzondere Controleurs, dit percentage genoemd hebben. </antwoord>
      <antwoord nummer="2">In ambtelijk overleg met het Landelijk Contact is dit percentage genoemd; de basis waarop dit percentage werd gebaseerd, betrof echter een ruwe schatting opgebouwd vanuit drie invalshoeken. – De omvang van de fraude die door de eigen sociale recherche de afgelopen jaren is opgespoord. – De actuele werkvoorraad. – Vanuit de eigen specifieke werkervaring en deskundigheid heeft men een schatting gemaakt van nog vermoedelijk aanwezige fraude binnen de eigen bestanden. De uitkomst was een cijfer van 17% zwarte en van 8% witte fraude. Zwarte fraude betreft alle fraude die niet via de belastinginformatie is op te sporen. Uit mijn antwoorden op de volgende vragen moge blijken dat ik op basis van gestructureerde informatie over meerdere jaren, uitga van een andere geschatte omvang. </antwoord>
      <antwoord nummer="3">Op dit moment zijn er uit de fraudestatistiek van het CBS gegevens beschikbaar over de opgespoorde fraude met Abw-uitkeringen over de jaren 1991 t/m 1995. Over 1996, het jaar waarin de nAbw van kracht is geworden, zijn nog geen gegevens beschikbaar. Deze worden medio 1997 verwacht. In de afgelopen jaren is het aantal door sociale diensten opgespoorde gevallen van uitkeringsfraude in de Abw gestegen van circa 12 700 in 1991 naar circa 35 750 in 1994. In 1995 deed zich een daling voor naar circa 33 900. Het cijfer over 1995 is voorlopig. Uitgedrukt in procenten van het totaal aantal personen met een Abw-uitkering ging het in 1994 en 1995 om circa 7%. </antwoord>
      <antwoord nummer="4">Fraudebestrijding heeft in de nAbw bijzondere aandacht gekregen. Van de praktijk is bekend dat nagenoeg alle gemeenten in 1996 een beleidsplan hebben opgesteld, waarin ook concrete actiepunten op het gebied van fraudeaanpak zijn opgenomen. De concrete aanpak op het gebied van verificatie t.a.v. cliëntaanvragen en cliëntgegevens, neemt een belangrijke plaats in bij de werkzaamheden van de sociale diensten. Gegevensuitwisseling met instanties die relevant zijn als primaire informatiebron, is daar onderdeel van. Daarnaast hebben de gemeenten sinds jaar en dag veel werk gemaakt van de beoordeling en afhandeling van de zogenoemde belastingsignalen m.b.t. mogelijke onterechte samenloop van inkomen en uitkering. De omvang van het sociale recherche-apparaat komt overeen met een verhouding van 1 sociaal rechercheur op ongeveer 750 uitkeringsgerechtigden. In 1995 waren er 773 formatieplaatsen sociale recherche. Vergeleken met 1990 (het eerste jaar waarover dergelijke gegevens zijn vastgelegd) een aanzienlijke toename. Wat betreft de afstemming met het openbaar ministerie ten aanzien van de strafrechtelijke afdoening van meer omvangrijke fraudezaken, is in 1995 en 1996 het beleids- en uitvoerend werkoverleg tussen het OM en de sociale diensten gestructureerd en geïntensiveerd. Hierbij wordt standaard de Richtlijn sociale zekerheidsfraude toegepast. Voor wat betreft het onderzoek naar fraude in de Bijstandswet kan ik melden dat dit jaar een onderzoek zal starten naar de omvang van fraude in enkele sociale-zekerheidswetten waaronder de Abw. Daarbij zal tevens worden getracht achtergronden en motieven van personen die uitkeringsfraude hebben gepleegd in kaart te brengen. De uitkomsten van dit onderzoek zullen naar verwachting medio volgend jaar beschikbaar komen. </antwoord>
      <antwoord nummer="5">Zoals uit het antwoord op vraag 3 blijkt, zijn er op dit moment nog geen gegevens over de omvang van de opgespoorde fraude in 1996. Er kan op dit punt dus nog geen vergelijking worden gemaakt tussen de oude en de nieuwe Bijstandswet. </antwoord>
      <antwoord nummer="6">Ja. Ik beschouw het als een permanente opdracht aan wetgever en uitvoerenden dit waar mogelijk te bevorderen. </antwoord>
      <antwoord nummer="7">Met de opmerking dat het kan gaan om een «heleboel lage fraudebedragen» was niet bedoeld de indruk te wekken dat fraude van relatief lage omvang minder erg zou zijn. Wel is de ontwikkeling vermeldenswaard dat de stijging van het aantal opgespoorde fraudegevallen in de afgelopen jaren gepaard is gegaan met een daling van het gemiddelde fraudebedrag in de Abw van ruim f 16 000 naar ruim f 9 000. </antwoord>
      <antwoord nummer="8">Het is moeilijk een betrouwbare schatting van de totale omvang van de fraude te geven. Het aantal opgespoorde fraudegevallen lag in 1994 en 1995 rond 7% van de bijstandspopulatie (antwoord op vraag 3). Zoals aangekondigd in het antwoord op vraag 4 zal nog dit jaar een onderzoek starten naar de omvang van fraude in de sociale zekerheid. In de Algemene Bijstandswet is een terugvorderingsplicht opgenomen. Dit betekent dat vorderingen die zijn vastgesteld, moeten worden teruggevorderd. Over de gecumuleerde omvang en voorgenomen aanpak van de terugvordering heb ik u inmiddels bericht in de antwoorden op de vragen 104/110/111, zoals aan u gezonden op 23 mei 1997. </antwoord>
      <antwoord nummer="9">Methoden die de afgelopen jaren zijn gehanteerd om fraude tegen te gaan, zijn gericht op controle van cliëntgegevens, onder andere de vergelijking van informatie die bij derden bekend is zoals de belastingsignalen. De werkzaamheden van de sociale recherche zijn ook een belangrijk instrument om fraude te bestrijden. In de nAbw zijn voor wat betreft de bestrijding van het misbruik accenten gelegd bij de bewaking van de toegangspoort, de beleidsmatige vormgeving van een gemeentelijk fraudebestrijdingsbeleid in een uitvoeringsbeleidsplan en het per 1 juli 1997 in te voeren boetesysteem in de sociale zekerheidswetgeving. Een nieuwe methode die naar verwachting de effectiviteit van fraudebestrijding zal vergroten, is de inrichting van een Inlichtingenbureau, waarmee de gegevensuitwisseling met andere instanties, nodig voor het bestrijden van zogenaamde «witte fraude», effectiever kan worden vormgegeven. Op dit moment wordt nog nader onderzocht aan welke vereisten de inrichting van zo’n bureau zou moeten voldoen. </antwoord>
      <noten afkomstig="antwoord"/>
   </antwoorden>
</kvr>
