<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Scheltema-de Nie (beiden D66) aan de ministers van Binnenlandse Zaken en Koninkrijksrelaties en van Justitie over de technische recherche in Amsterdam-Amstelland. (Ingezonden 28 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13943
</item>
         <item attribuut="Inhoud">Vragen over de enorme onderbezetting van de technische recherche in het politiekorps Amsterdam-Amstelland.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2000-2001, nr. 1420, Tweede Kamer</item>
         <item attribuut="Vraagnr_bij_indiening">2000111210</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">2001-06-29</item>
         <item attribuut="Datum_indiening">2001-05-28</item>
         <item attribuut="Document-id">KVR13943</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2961" allpagenumbers="2961 2962" vetnummer="2000111210" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13943" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1420" onderwerp="" indiendatum="2001-05-28">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Scheltema-de Nie</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Wat zijn de oorzaken van de enorme onderbezetting van de technische recherche in het politiekorps Amsterdam-Amstelland? </vraag>
      <vraag nummer="2">Wordt als gevolg van deze onderbezetting de opsporing van bepaalde typen misdrijven in Amsterdam ernstig bemoeilijkt? Worden er bijvoorbeeld bij woninginbraken nog wel vingerafdrukken of andere sporen verzekerd en onderzocht? Zo nee, wilt u bevorderen dat dit met onmiddellijke ingang zal gebeuren? </vraag>
      <vraag nummer="3">Klopt het dat er ’s nachts wegens de werkdruk en het personeelstekort nauwelijks sporenonderzoek gedaan kan worden op plaatsen waar ernstige delicten hebben plaatsgevonden, met als het gevolg dat sporen kunnen zoekraken, hetgeen de opsporing nadelig beïnvloed? </vraag>
      <vraag nummer="4">Kan de technische recherche in verband met de werkdruk onvoldoende tijd uittrekken om nieuwe rechercheurs op te leiden? Hoe kan dit op korte termijn worden verbeterd? </vraag>
      <vraag nummer="5">Hoe verhoudt zich de capaciteit van de technische recherche in het politiekorps Amsterdam-Amstelland tot die in andere politieregio’s? Hoe verhouden de ophelderingspercentages van misdrijven zich tot andere politieregio’s, waar de technische recherche wel op sterkte is? </vraag>
      <vraag nummer="6">Waarom heeft het politiekorps Amsterdam-Amstelland niet de beschikking over een gebouw, waar goederen, die op de plaats van het delict in beslaggenomen zijn, kunnen worden bewaard? Is het waar dat veel in beslaggenomen goederen weggegooid en derhalve later niet meer in een technisch onderzoek betrokken kunnen worden? Wilt u bevorderen dat zo’n gebouw er alsnog komt? </vraag>
      <vraag nummer="7">Is het waar dat het politiekorps Amsterdam-Amstelland geen registratiesysteem heeft, waarin genoteerd wordt, wie van de politie welke goederen in beslag heeft genomen en waar deze zich bevinden? Wilt u bevorderen dat zo’n registratiesysteem er alsnog komt? </vraag>
      <vraag nummer="8">Wat zijn uw mogelijkheden om te bevorderen dat de technische recherche in het politiekorps Amsterdam-Amstelland op korte termijn op volle sterkte komt? Wilt u met de korpsleiding in contact treden, zodat zij de noodzakelijke verbeteringen aanbrengt? Zou een Randstadtoelage uitkomst kunnen bieden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1, 2, 3 en 8">De inrichting van de organisatie van een politiekorps behoort in ons decentrale politiebestel tot de verantwoordelijkheid van de korpsbeheerder. De door uw Kamer gestelde vragen zijn derhalve voorgelegd aan de korpsbeheerder van het regionale politiekorps Amsterdam-Amstelland. De korpsleiding heeft ons naar aanleiding hiervan meegedeeld dat er op dit moment geen sprake is van een enorme onderbezetting binnen het korps. Bij de Technische Recherche bestaan op dit moment geen vacatures. Binnen het korps zijn ongeveer 70 politiefunctionarissen opgeleid voor sporenonderzoek bij inbraken in woningen. Betreffende politiefunctionarissen hebben voornamelijk tot taak bij het onderzoek naar woninginbraak vingerafdrukken veilig te stellen. De opgeleide politiefunctionarissen worden op verzoek van agenten ter plaatse ingeschakeld. De ervaring van het regionale politiekorps Amsterdam-Amstelland is dat het werkaanbod in de nachtelijke uren gering is. Voor de technische recherche geldt in die uren een piketregeling, zodat er altijd iemand beschikbaar is voor sporenonderzoek. Zeer incidenteel treedt een cumulatie op van meldingen, waardoor een keuze moet worden gemaakt voor waar het eerste onderzoek zal worden verricht. Aansluitend wordt dan de openstaande zaak onderzocht. Gelet op het voorgaande is er geen aanleiding tot zorgen met betrekking tot de sterkte van de technische recherche van het regionale politiekorps Amsterdam-Amstelland. Wij zien daarom geen aanleiding om in contact te treden met de korpsleiding. </antwoord>
      <antwoord nummer="4">Volgens de korpsleiding van het regionale politiekorps Amsterdam-Amstelland worden bij het verrichten van onderzoek ervaren rechercheurs aan nieuwe gekoppeld. Ingestroomde politiefunctionarissen bij de technische recherche krijgen zo snel mogelijk een terzake doende opleiding bij het Instituut voor Criminaliteitsbeheersing en Recherchekunde. </antwoord>
      <antwoord nummer="5">Zoals is aangegeven in ons antwoord onder vragen 1, 2, 3 en 8, geven de regionale politiekorpsen zelf invulling aan de organisatie van de technische recherche. Het regionale politiekorps Amsterdam-Amstelland doet dit bijvoorbeeld door het opleiden en inzetten van politiefunctionarissen met een taakaccent «sporenonderzoek bij inbraken in woningen». Daarnaast speelt mee dat de omvang van bijvoorbeeld woninginbraken per regio verschilt. Ophelderingspercentages van misdrijven in relatie tot capaciteit van de technische recherche in andere regionale politieregio’s geven hierdoor geen vergelijkend inzicht. Meer in zijn algemeenheid kan wel gesteld worden dat de aanpak van de middencriminaliteit versterking behoeft, zoals wordt geschetst in de op 26 juni jl. aan uw Kamer aangeboden Nota criminaliteitsbeheersing. Deze verklaring, maar ook de intensivering van bijvoorbeeld de DNA-regelgeving, zal zijn weerslag hebben op de totale benodigde politiecapaciteit en kwaliteit in alle korpsen. Aan de positie en sterkte van de technische recherche zal bij het ontwerpen van uitvoeringsmaatregelen in het kader van die nota in nauw overleg met de korpsen zeker de nodige aandacht worden besteed. </antwoord>
      <antwoord nummer="6">De plaats waar in beslag genomen goederen worden bewaard, is eveneens een verantwoordelijkheid van de korpsbeheerder. De korpsleiding heeft ons meegedeeld dat in beslag genomen goederen bij het regionale politiekorps Amsterdam-Amstelland per district worden bewaard. Afhankelijk van de beslissing van de Officier van Justitie worden de goederen gedeponeerd ten behoeve van Justitie of teruggegeven aan de eigenaar. Microsporen worden in beginsel bij de technische recherche bewaard en indien noodzakelijk overgedragen aan het Nederlands Forensisch Instituut voor verder onderzoek. In beslag genomen goederen worden niet weggegooid. Gegeven de verantwoordelijkheden in het politiebestel, zien wij geen reden om te bevorderen dat er een apart gebouw voor in beslag genomen goederen komt. </antwoord>
      <antwoord nummer="7">Nee, de korpsleiding van het regionale politiekorps Amsterdam-Amstelland heeft ons meegedeeld dat het politieregistratiesysteem «X-pol» en het «Centraal Zaken Systeem» worden gebruikt voor in beslag genomen goederen. </antwoord>
      <noten afkomstig="antwoord"/>
   </antwoorden>
</kvr>
