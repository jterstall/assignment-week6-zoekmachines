<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de staatssecretaris van Binnenlandse Zaken en Koninkrijksrelaties over het tekort aan managers bij de brandweer. (Ingezonden 24 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12953
</item>
         <item attribuut="Inhoud">Vragen over het stijgende tekort aan leidinggevenden bij de brandweer en de werving van vrouwen en etnische minderheden. (VNG magazine, 10 november 2000).</item>
         <item attribuut="Rubriek">Arbeid (Arbeidsmarkt) Criminaliteit en openbare orde (Brandpreventie en brandbestrijding)</item>
         <item attribuut="Trefwoorden">Brandweer Werving en selectie</item>
         <item attribuut="Vindplaats">Kamervragen met antwoord 2000-2001, nr. 546, Tweede Kamer</item>
         <item attribuut="Vraagnr_bij_indiening">2000102840</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-01-19</item>
         <item attribuut="Datum_indiening">2000-11-24</item>
         <item attribuut="Document-id">KVR12953</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1127" allpagenumbers="1127 1128" vetnummer="2000102840" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12953" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="546" onderwerp="" indiendatum="2000-11-24">
         <vrager partij="VVD" oorsprong="parlement">Van den Doel</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="19 januari 2001), zie ook Aanhangsel Handelingen nr. 442, vergaderjaar 2000–2001">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Leiding brandweer kampt met tekort»? <voetnoot nummer="1"/>
      </vraag>
      <vraag nummer="2">Wat zijn de redenen dat het aantal vacatures voor leidinggevenden bij de brandweer stijgende is? </vraag>
      <vraag nummer="3">Wat voor maatregelen worden genomen om deze vacatures te vervullen? </vraag>
      <vraag nummer="4">Wat vindt u van de in het artikel genoemde oplossingen en welke gevolgen heeft dit voor het huidige beleid? </vraag>
      <vraag nummer="5">Hoe krijgt het werven van vrouwen en etnische minderheden voor de brandweer in de praktijk vorm? </vraag>
      <vraag nummer="6">Wat is uw opvatting over de instelling van een «Algemene Brandweerdienst», naar analogie van de in ontwikkeling zijnde Algemene Politiedienst, als middel om de reeds aanwezige leidinggevenden beter in te zetten binnen de totale brandweer? </vraag>
      <vraag nummer="7">Bent u bereid om, analoog aan defensie, te stimuleren dat op mbo- en hbo-niveau een module veiligheid wordt ontwikkeld waarbij aandacht wordt geschonken aan het vervullen van functies bij de brandweer? </vraag>
      <noten afkomstig="vraag">
         <noot nummer="1" datum="2000-11-10" bron="VNG-magazine">VNG-magazine, 10 november 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er zijn drie redenen waarom het aantal vacatures voor leidinggevenden bij de brandweer stijgende is. De eerste reden is professionalisering: in toenemende mate worden functies die eerst door vrijwillige officieren werden vervuld thans door beroepsofficieren vervuld. De tweede reden is uitbreiding. Hiervoor vormen het project versterking brandweer en gemeentelijke herindelingen de aanleiding. Als gevolg van gemeentelijke herindeling fuseren brandweerkorpsen en voor deze grotere brandweerorganisaties wordt veelal een beroepscommandant gezocht waar in de oude situatie vrijwillige officieren als commandanten optraden. De derde reden voor de stijging van het aantal vacatures voor leidinggevenden bij de brandweer is de verhoogde uitstroom door het op leeftijd geraken van personeel. 3 + 4 Binnenkort bied ik u het rapport aan waarin de resultaten van een arbeidsmarktonderzoek ten aanzien van brandweerofficieren zijn neergelegd. In het rapport worden diverse oplossingsrichtingen aangereikt, waaronder de in het artikel genoemde. Op dit moment bezie ik deze oplossingen op hun effectiviteit en haalbaarheid. Eerder in dit jaar heb ik, vooruitlopend op de definitieve onderzoeksresultaten, het Nibra opdracht gegeven een tussentijdse officiersopleiding te starten. Deze opleiding zal in januari 2001 van start gaan met 19 cursisten (waarvan 7 vrouwen). Naast deze opleiding biedt het Nibra vanaf 1999 de zogenaamde voltijd-deeltijd opleiding aan, waarin personeel dat door brandweerkorpsen in dienst is genomen en in een niet-repressieve functie werkzaam is, in een deeltijd-variant de opleiding tot brandweerofficier kan volgen. Beide opleidingen dragen bij aan het terugbrengen van het toenemende tekort aan brandweerofficieren. In het artikel wordt de aanbeveling gedaan om niet-repressieve functies open te stellen voor niet-brandweerofficieren. Ik ben daar een voorstander van. Door de veranderingen binnen en buiten de brandweerorganisatie vindt er een belangrijke accentverschuiving plaats. Er is, behalve voor repressie, meer aandacht nodig voor planvorming, pro-actie en preventie. Het gaat hier om de rol van de brandweer als veiligheidsadviseur van en veiligheidscontroleur namens de gemeente, onder andere bij de vergunningverlening. Niet alle vacatures in de sfeer van pro-actie en preventie behoeven door een brandweerofficier te worden vervuld. Te denken valt aan advisering over milieuvergunningen of bouwplannen. Er is geen enkele formele belemmering voor gemeenten om een dergelijk beleid te voeren. </antwoord>
      <antwoord nummer="5">Het werven van brandweerpersoneel is een lokale aangelegenheid. Wel is aan gemeenten in 1994 een handleiding «Met vrouwen uit de brand» aangeboden waarin aandacht aan de werving, selectie en integratie van vrouwen bij de brandweer wordt besteed. Deze handleiding wordt op dit moment geactualiseerd. Brandweerkorpsen konden zich tussen 1994 en 1999 op kosten van het ministerie van BZK laten adviseren door een bureau gespecialiseerd in de werving van vrouwen. Dit jaar start een wervingscampagne gericht op verdubbeling van het aantal vrouwen bij de brandweer in drie jaar. Hiertoe heb ik wervingsmateriaal laten ontwikkelen. Een wervingsteam zal de brandweerkorpsen ondersteunen. In 1997 is aan de gemeenten de brochure «Brand meester met minderheden» aangeboden, waarin de resultaten van een onderzoek naar kansen en bedreigingen met betrekking tot de instroom van allochtonen bij de brandweer zijn samengevat. In het voorjaar van 2001 vindt overleg plaats met diverse koepels van allochtonen om met het advies van die zijde in de tweede helft van 2001 beleid te ontwikkelen gericht op vergroting van het aandeel allochtonen bij de brandweer. Een knelpunt bij de werving van vrouwen en allochtonen wordt soms gevormd door de gehanteerde selectie-eisen. Er bestaat, onder meer als gevolg van het ontbreken van landelijke richtlijnen, onduidelijkheid over de mentale en fysieke belasting die brandweerwerk oplevert en als gevolg daarvan over de eisen waaraan instromend personeel moet kunnen voldoen. Brandweerkorpsen kiezen daarom veelal voor vooral fysiek zware tests, waaraan veel mannen maar vooral veel vrouwen niet kunnen voldoen. Inmiddels is in mijn opdracht een onderzoek gestart naar functierelevante selectie-eisen. Bij dit onderzoek is een aandachtspunt te voorkomen dat deze eisen groepen onnodig buitensluiten. </antwoord>
      <antwoord nummer="6">Mobiliteit in de top van de brandweerorganisatie, als middel om de ervaring van topfunctionarissen van de brandweer te verbreden en de doorstroom te bevorderen, acht ik zeer belangrijk. Mijn voornemen is dit jaar, in het verlengde van in het verleden reeds genomen initiatieven op dit gebied, het huidige management development beleid voor de brandweer verder te ontwikkelen. Daarbij zal worden nagegaan in hoeverre de uitgangspunten van de in ontwikkeling zijnde Algemene Politiedienst voor de brandweer bruikbaar zijn. </antwoord>
      <antwoord nummer="7">De bij het ministerie van Defensie ontwikkelde 1-jarige mbo-opleiding Vrede en Veiligheid is gericht op het vergroten van de instroom bij Defensie en maakt tevens de terugkeer naar de burgermaatschappij makkelijker. Hoewel de problematiek bij de brandweerofficieren waar in de vraagstelling naar wordt verwezen op hbo/wo-niveau ligt, zal ik binnenkort met het ministerie van Defensie in overleg treden om vast te stellen of deze opleiding in aangepaste vorm mogelijk gebruikt kan worden om het tekort aan brandweerofficieren te verkleinen. </antwoord>
      <noten afkomstig="antwoord"/>
   </antwoorden>
</kvr>
