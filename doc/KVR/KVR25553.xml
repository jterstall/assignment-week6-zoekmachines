<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over het opengaan van de grens voor afval uit het buitenland. (Ingezonden 11 april 2006); Antwoord</item>
         <item attribuut="Bestand">93Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25553
</item>
         <item attribuut="Inhoud">Per 1 januari 2007 worden er grote hoeveelheden afval uit Duitsland verwacht. Is in Nederland de verwerkingscapaciteit voor afvalverbranding groot genoeg of zal het storten toenemen. Onder welke voorwaarden wordt er gestort en welke invloed heeft deze ontwikkeling op de hoogte van de afvalstoffenheffing.</item>
         <item attribuut="Rubriek">Handel en economie (Import) Milieu (Afvalverwerking)</item>
         <item attribuut="Trefwoorden">Afvalverwerking Import</item>
         <item attribuut="Vindplaats">Kamervragen met antwoord 2005-2006, nr. 1427, Tweede Kamer</item>
         <item attribuut="Vraagnr_bij_indiening">2050611470</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-05-10</item>
         <item attribuut="Datum_indiening">2006-04-11</item>
         <item attribuut="Document-id">KVR25553</item>
         <item attribuut="Omvang">5 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3041" allpagenumbers="3041 3042 3043 3044 3045" vetnummer="2050611470" code="0506tkkvr1427" lopendefooter="Tweede Kamer, vergaderjaar 2005–2006, Aanhangsel" filenaam="KVR25553" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1427" onderwerp="" indiendatum="2006-04-11">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-05-10">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat per 1 januari 2007 grote hoeveelheden afval vanuit het buitenland, met name vanuit Duitsland, Nederland ingevoerd worden? <voetnoot nummer="1"/>Zo ja, wat vindt u hiervan? </vraag>
      <vraag nummer="2" voetnoot="2">Is het waar dat de Nederlandse verwerkingscapaciteit voor afvalverbranding per 1 januari 2007 niet toereikend is voor de te verwachten hoeveelheid ingevoerd afval en dat daardoor extra afval gestort moet gaan worden? Zo ja, deelt u de mening dat de condities waaronder het ingevoerde afval in Nederland wordt verwerkt niet in strijd mogen zijn met de beleidslijn voor terugdringen van het storten van afval? <voetnoot nummer="2"/>Zo ja, welke middelen staan u ter beschikking om het in Nederland storten van afval uit het buitenland te voorkomen? Zo neen, waarom niet? </vraag>
      <vraag nummer="3">Wat zijn de voorwaarden, waaraan het storten van afval in Nederland moet voldoen? Verschillen de Nederlandse voorwaarden met die van Duitsland? Zo ja, in welk opzicht? Zo neen, wat zijn dan de redenen voor Duitse bedrijven om in Nederland afval te storten? </vraag>
      <vraag nummer="4">Kunt u een overzicht geven van de duur van de contracten van de afzonderlijke gemeenten en de afvalverwerkers? Kunt u daarbij aangeven welke gevolgen de respectieve aflooptermijnen van deze contracten hebben voor de te verwachte hoogte van afvalstoffenheffing in betreffende gemeenten? </vraag>
      <vraag nummer="5">Deelt u de mening dat gemeenten en huishoudens niet extra financieel belast mogen worden voor oplopende verwerkingskosten van afval ten gevolge van de invoer van buitenlands afval? Zo ja, welke maatregelen gaat u treffen om dit te voorkomen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-04-7" bron="AD Haagsche Courant">AD Haagsche Courant, 7 april 2006</noot>
         <noot nummer="2">Het Landelijk afvalbeheerplan</noot>
      </noten>
   </vragen>
   <antwoorden aantal="5">
      <antwoord nummer="1">In mijn brief van 10 november 2005 (27 664, nr. 41) heb ik de Kamer medegedeeld dat ik van mening ben dat de landsgrenzen voor verbranden van niet-gevaarlijk afval als vorm van verwijderen op 1 januari 2007 kunnen worden geopend. Tijdens het Algemeen Overleg van 20 december 2005 (28 694, nr. 22) is deze kwestie kort aan de orde geweest en is door de Kamer geen bezwaar gemaakt tegen mijn voornemen om de genoemde landsgrenzen op 1 januari 2007 te openen. Het openen van de landsgrenzen betekent dat ik geen bezwaar meer zal maken tegen in- en uitvoer van brandbaar afval voor verbranden als vorm van verwijderen, mits door de kennisgever bij in- of uitvoer de juiste EVOA procedures (EVOA = Europese Verordening Overbrenging Afvalstoffen) en indeling (verbranden in een AVI is verwijdering) worden gehanteerd. Nederlandse afvalverbrandingsinstallaties (AVI’s) krijgen met het open stellen van de landsgrenzen de mogelijkheid om buitenlands afval te contracteren en te verbranden. Nederlandse ontdoeners krijgen de mogelijkheid om contracten te sluiten met AVI’s in het buitenland. Hoeveel afval er daadwerkelijk gaat worden ingevoerd, valt moeilijk te voorspellen. Feit is wel dat van de totale Nederlandse AVI-capaciteit ongeveer 80% (ruim 4 miljoen ton) langjarig contractueel is gevuld met afval van Nederlandse gemeenten en bedrijven. De overige 20% (ruim 1 miljoen ton) wordt gevuld met afval uit kortlopende Nederlandse contracten, dat in theorie vanaf 1 januari 2007 zou kunnen worden verdrongen door buitenlands afval. In welke mate dat daadwerkelijk gaat gebeuren, is afhankelijk van de tarieven die de Nederlandse AVI’s voor hun vrije capaciteit gaan hanteren. Deze tarieven worden onder meer bepaald door de tarieven van AVI’s in het buitenland, transportafstanden en de storttarieven in Nederland. Ik verwacht dat met name bij de AVI’s in het oosten van het land (Twence Hengelo, Essent Wijster, ARN Weurt en AVIRA Duiven) sprake zal zijn van het verbranden van buitenlands afval, met name uit Duitsland. Overigens wordt zowel in Nederland als in de ons omringende landen (met name Duitsland en België) de capaciteit voor het verwerken van brandbaar afval uitgebreid. De mate van uitbreiding heeft effect op de verhouding tussen aanbod aan afval en verwerkingscapaciteit en daarmee ook op de tarieven die in de markt worden gezet. De hoeveelheid afval die wordt in- en uitgevoerd, zal derhalve worden beïnvloed door de snelheid en omvang van de capaciteitsuitbreiding (zie ook antwoord 5). Ik heb geen bezwaar tegen de vrije in- en uitvoer van afval voor verbranden als vorm van verwijderen, omdat ik van mening ben dat we in Europa toe moeten naar een open verbrandingsmarkt. Het open stellen van de Nederlandse landsgrenzen is een eerste stap in die richting, waardoor de Nederlandse AVI’s de mogelijkheid krijgen om te gaan functioneren op een Europese markt. </antwoord>
      <antwoord nummer="2">De Nederlandse AVI-capaciteit is op dit moment niet voldoende om al het Nederlands brandbaar afval te verbranden en daarom wordt een deel van dat afval gestort. Als er na 1 januari 2007 buitenlands afval voor verbranden als vorm van verwijderen wordt ingevoerd, zal Nederlands afval uit de AVI’s worden verdrongen en zal er dus meer Nederlands afval moeten worden gestort. Dit zal het geval zijn zolang er nog niet voldoende verbrandingscapaciteit beschikbaar is. Dat is, gelet op de huidige ontwikkelingen op de afvalmarkt, een tijdelijke zaak (zie ook antwoord 5). Overigens hebben de Nederlandse stortplaatsen voldoende capaciteit en zijn technisch gezien uitstekend in staat om dit afval verantwoord te verwerken. Verder gaan de landsgrenzen alleen open voor verbranden en niet voor storten. Voor storten blijf ik vasthouden aan het al jarenlang bestaande Nederlandse beleid van zelfvoorziening. Het storten van buitenlands afval in Nederland is daarom niet aan de orde. Op grond van het beleid uit het Landelijk afvalbeheerplan en gebruik makend van de mogelijkheden die de Europese Verordening Overbrenging Afvalstoffen (EVOA) mij biedt, zal ik geen toestemming geven voor in- en uitvoer van afval voor storten. </antwoord>
      <antwoord nummer="3">Zoals ik in de antwoorden op de vragen 1 en 2 heb aangegeven, worden op 1 januari 2007 de landsgrenzen alleen geopend voor verbranden als vorm van verwijderen en niet voor storten. Duitse en Nederlandse bedrijven zullen daarom geen toestemming krijgen om Duits afval in Nederland te storten. </antwoord>
      <antwoord nummer="4">Gemeenten hebben de contractering van huishoudelijk restafval over het algemeen via gemeenschappelijke regelingen, sturingsorganisaties of samenwerkingsverbanden geregeld. Deze sluiten namens de gemeenten de contracten met afvalverbrandingsinstallaties of andere verwerkingsinstallaties. Dit heeft tot gevolg dat het aantal contracten dat er in Nederland voor de verwerking van huishoudelijk afval is, beperkt is. Huishoudelijk afval wordt vaak langjarig gecontracteerd. Een groot deel van de contracten loopt tot ver na 2010. In figuur 1 is het aantal aflopende contracten per jaar vanaf 2008 weergegeven. Vóór 1 januari 2008 zijn er geen contracten die aflopen. In de figuur is tevens aangegeven hoeveel inwoners het betreft (op de y-as). Mogelijke verlengingsopties zijn niet aangegeven. Figuur 1: jaarlijkse afloop van contracten voor huishoudelijk afval (een gekleurd blokje komt overeen met één contract) Uit figuur 1 blijkt dat er op 1 januari 2008 twee contracten aflopen. Het grootste contract heeft betrekking op ruim 1,1 miljoen inwoners, het andere op 360 000 inwoners. Beide contracten kennen een éénzijdige, door de gemeente uit te oefenen verlengingsoptie: ze kunnen drie keer met één jaar worden verlengd. De uiterste looptijd van deze contracten is derhalve 1 januari 2011. In januari 2009 lopen drie contracten af. Een van die drie contracten heeft betrekking op ongeveer 370 000 inwoners en is driemaal met één jaar te verlengen. De uiterste looptijd van dit contract is derhalve 1 januari 2012. De andere twee contracten, waarvan één betrekking heeft op circa 1,1 miljoen inwoners kennen (voor zover bekend) geen verlengingsopties. Vervolgens lopen in 2010 weer verschillende contracten af. Dit betreft één contract van circa 440 000 inwoners en enkele kleinere contracten. De informatie uit figuur 1 is gecumuleerd in figuur 2 weergegeven. Nagenoeg alle contracten die er in Nederland zijn voor de verwerking van huishoudelijk afval zijn hierin meegenomen. Mogelijke verlengingsopties, zoals in de voorgaande alinea’s aangegeven, zijn niet meegenomen. Tot januari 2008 is al het huishoudelijk afval gecontracteerd. Daarna valt jaarlijks een deel van het afval vrij. Tot januari 2013 lopen voor de helft van alle inwoners de huidige contracten voor huishoudelijk afval af. Twintig procent van het huishoudelijk afval (op basis van inwoneraantal) ligt zeer lang (tot 2030) tot oneindig vast bij dezelfde verwerker. Figuur 2: aantal inwoners waarvan de verbranding van het huishoudelijk afval door een contract met een AVI is vastgelegd (mogelijke verlengingsopties in afzonderlijke contracten zijn niet meegenomen) </antwoord>
      <antwoord nummer="5">Het introduceren van meer marktwerking in een sector heeft onder meer tot doel om de kosten voor de klanten van die sector te verlagen. Het is echter mogelijk dat in de beginfase de klanten tijdelijk met hogere kosten worden geconfronteerd. Dat is op zich niet wenselijk, maar is vaak onvermijdbaar. Het is de vraag of gemeenten en huishoudens worden geconfronteerd met stijgende kosten voor verwerking van hun huishoudelijk restafval bij de introductie van meer marktwerking in de afvalsector op 1 januari 2007. In het antwoord op vraag 4 heb ik namelijk aangegeven dat, rekening houdend met de verlengingsopties die in sommige contracten zijn opgenomen, er pas in 2009 contracten aflopen voor de verwerking van huishoudelijk restafval. Bij het afsluiten van nieuwe contracten zullen de betreffende gemeenten moeten concurreren met afvalaanbieders uit andere landen. De tarieven die dan door de Nederlandse AVI’s in de markt worden gezet, worden onder meer beïnvloed door de tarieven die in andere landen worden gehanteerd. Die tarieven worden op hun beurt weer beïnvloed door de verhouding tussen afvalaanbod en beschikbare capaciteit: bij een tekort aan capaciteit zullen de tarieven hoger liggen dan bij een evenwicht tussen aanbod en capaciteit. Als gevolg van het vorig jaar in Duitsland ingevoerde absoluut stortverbod is de afvalmarkt momenteel sterk in ontwikkeling. Zowel in Duitsland als in Nederland is sprake van diverse initiatieven voor uitbreiding van de verwerkings- en verbrandingscapaciteit. Daarbij ondersteun ik de betreffende sectoren om capaciteit bij te bouwen. Het openen van de landsgrenzen en de MEP-vergoeding zijn daar voorbeelden van. Ook in de Toekomstagenda Milieu heb ik stimuleringsinstrumenten opgenomen. De Vereniging Afvalbedrijven heeft mij onlangs een overzicht gestuurd, waarin wordt ingegaan op de investeringen in de afvalbranche. Daarbij wordt onderscheid gemaakt in de volgende categorieën: 1. initiatieven die reeds gerealiseerd worden; 2A initiatieven die het bestuurlijk traject hebben doorlopen (vergunningen enz.) en een positieve investeringsbeslissing achter de rug hebben; 2B initiatieven die het bestuurlijk traject hebben doorlopen, maar waarbij nog geen investeringsbeslissing is genomen. 3A initiatieven die wel al een positieve investeringsbeslissing achter de rug hebben, maar het bestuurlijk traject nog niet hebben afgerond; 3B initiatieven die geen investeringsbeslissing hebben en ook het bestuurlijk traject niet hebben afgerond. Uit het overzicht blijkt dat de capaciteit in Nederland zal groeien van ruim 5 miljoen ton in 2005 naar ongeveer 6,5 miljoen ton in 2008 door nieuwe capaciteit uit de categorieën 1, 2A en 2B. Dat is bijna voldoende om al het Nederlands brandbaar afval te verbranden. Als ook de initiatieven uit de categorie 3A worden gebouwd, dan komt er in 2009 nog eens bijna 0,5 miljoen ton capaciteit bij. Categorie 3B bevat ruim 1 miljoen ton capaciteit. De kans bestaat dat (een deel van) de nieuwe capaciteit niet wordt gebruikt voor het verbranden van Nederlands afval, maar gevuld gaat worden met buitenlands afval. Dat kan worden verhinderd door in Nederland een absoluut stortverbod voor brandbaar restafval af te kondigen, net zoals dat vorig jaar juni in Duitsland is gebeurd. Momenteel beraad ik me over de voor- en nadelen van een dergelijk absoluut stortverbod. Ik zal de Kamer daarover in de tweede helft van dit jaar informeren. Overigens hebben gemeenten en huishoudens natuurlijk zelf ook de mogelijkheid om de kosten voor verwerking van restafval te beperken. De omvang van die reststroom kan namelijk worden beperkt door meer afvalscheiding te realiseren, meer gescheiden afvalstromen voor nuttige toepassing in te zetten, (thuis)composteren, enz. Gescheiden inzameling gevolgd door nuttige toepassing is in de meeste gevallen goedkoper dan integraal inzamelen en verbranden in een AVI. </antwoord>
      <noten afkomstig="antwoord"/>
   </antwoorden>
</kvr>
