<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de staatssecretaris van Onderwijs, Cultuur en Wetenschap, mevrouw Van der Laan, en de minister van Justitie over het vragen van een doorgiftevergoeding door de publieke omroep. (Ingezonden 22 februari 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22393
</item>
         <item attribuut="Inhoud">Vragen naar aanleiding van een bericht in De Telegraaf van 21 februari 2005, dat de publieke omroep sinds kort een vergoeding verlangt van de kabelbedrijven voor doorgifte van haar zenders.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Omroepen) Communicatie, media en informatievoorziening (Radio en televisie)</item>
         <item attribuut="Trefwoorden">Auteursrecht Omroepen</item>
         <item attribuut="Vindplaats">Kamervragen met antwoord 2004-2005, nr. 1076, Tweede Kamer</item>
         <item attribuut="Vraagnr_bij_indiening">2040509100</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-02-24</item>
         <item attribuut="Datum_indiening">2005-02-22</item>
         <item attribuut="Document-id">KVR22393</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2285" allpagenumbers="2285 2286" vetnummer="2040509100" code="0405tkkvr1076" lopendefooter="Tweede Kamer, vergaderjaar 2004–2005, Aanhangsel" filenaam="KVR22393" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1076" onderwerp="" indiendatum="2005-02-22">
         <vrager partij="PvdA" oorsprong="parlement">Van Dam</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van der Laan, en de minister van Justitie</vraagt-aan>
      </vraagdata>
      <antwoorddata antwoorddatum="2005-02-24">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Klopt het dat de publieke omroep sinds kort een vergoeding verlangt van de kabelbedrijven voor doorgifte van haar zenders? <voetnoot nummer="1"/>
      </vraag>
      <vraag nummer="2">Steunt u de publieke omroep in dit streven? </vraag>
      <vraag nummer="3">Verlangt de publieke omroep van Nozema eveneens een vergoeding voor de analoge etherdistributie? </vraag>
      <vraag nummer="4">Ontvangen commerciële zenders van de kabelbedrijven eveneens een vergoeding voor doorgifte van hun signaal? </vraag>
      <vraag nummer="5">Deelt u de mening dat de auteursrechtelijke basis voor dergelijke vergoedingen onhoudbaar is, gezien het feit dat internetproviders voor doorgifte van auteursrechtelijk beschermde content via internet geen vergoeding verschuldigd zijn? Zo ja, bent u bereid de Auteurswet aan te passen, zodat er geen wettelijke basis meer is voor doorgiftevergoedingen? Zo neen, kunt u uiteenzetten waarom er volgens u verschil moet worden gemaakt tussen doorgifte via het analoge of digitale kabelsignaal en doorgifte via internet (soms via dezelfde kabel)? </vraag>
      <vraag nummer="6">Deelt u de mening dat het vragen van een vergoeding voor doorgifte in strijd is met artikel 13c, eerste lid, onderdeel a van de Mediawet, aangezien voor de ontvangst van programma’s van de publieke omroep geen andere kosten verschuldigd mogen zijn dan de kosten van aankoop of gebruik van technische voorzieningen die de ontvangst mogelijk maken, en auteursrechtelijke vergoedingen niet behoren tot de kosten van technische voorzieningen? </vraag>
      <vraag nummer="7">Deelt u de mening dat het niet past dat de publieke omroep voor haar met belastinggeld betaalde programma’s ook laat betalen voor distributie van die programma’s, wetende dat die kosten uiteindelijk worden doorberekend aan de klanten van de kabelexploitanten, zijnde de belasting betalende burgers? </vraag>
      <vraag nummer="8">Deelt u de mening dat het verlangen van een vergoeding niet te verenigen is met de wettelijke doorgifteplicht die op de kabelexploitanten rust? Deelt u de mening dat er de facto sprake is van een machtspositie voor de publieke omroep en dat zij deze machtspositie niet mag misbruiken door aan de doorgifteplicht ook een betalingsplicht te koppelen? </vraag>
      <noten afkomstig="vraag">
         <noot nummer="1" datum="2005-02-21" bron="De Telegraaf">De Telegraaf, 21 februari 2005</noot>
      </noten>
   </vragen>
   <antwoorden aantal="8">
      <antwoord nummer="1">Nee, de Publieke Omroep verlangt niet een vergoeding voor de doorgifte van haar zenders. In casu is er sprake van dat de Publieke Omroep een auteursrechtelijke vergoeding verlangt voor de eigen rechten. De Publieke Omroep ontvangt sinds halverwege de jaren 80 een vergoeding van de kabelbedrijven voor de doorgifte van buitenlandse publieke zenders. De Publieke Omroep betaalt deze vergoeding na aftrek van een management fee door aan de buitenlandse publieke omroepen. Het bedrag dat de Publieke Omroep ontvangt ( € 2,7 miljoen), is terug te vinden in de jaarrekening van de Publieke Omroep 2003. </antwoord>
      <antwoord nummer="2">De overeenkomst tussen de kabelbedrijven en de Publieke Omroep over de buitenlandse rechten is met ingang van 1 maart 2005 opgezegd. De kabelbedrijven hopen daarmee een besparing te kunnen realiseren door met de individuele (binnenlandse en buitenlandse) partijen te onderhandelen. De Publieke Omroep derft door de opzegging van dit contract inkomsten van € 2,7 miljoen. Dit is voor de Publieke Omroep aanleiding om op dit moment gebruik te maken van de mogelijkheid zijn eigen auteursrechten te exploiteren. De Publieke Omroep verkrijgt rechten door het produceren van programma’s. Deze rechten zijn intellectueel eigendom van de Publieke Omroep, zoals dat ook voor commerciële omroepen geldt. In voorkomende gevallen kunnen deze rechten dan ook leiden tot een vergoeding. De beide partijen zijn over de vergoeding van deze auteursrechten in onderhandeling. Ik ben geen partij in de onderhandelingen tussen de Publieke Omroep en de kabelbedrijven. In het bestaande contract is er geen sprake van een (directe) vergoeding voor de eigen auteursrechten van de Publieke Omroep. De onderhandelingen mogen er dan ook niet toe leiden dat de consument geconfronteerd wordt met een verhoging van het kabelabonnement. Overigens zijn de kabelbedrijven de onderhandelingen ingegaan om kosten te besparen. Een tariefsverhoging voor de consument ligt dan ook niet in de verwachting. </antwoord>
      <antwoord nummer="3">Nee, de Publieke Omroep betaalt zelf voor de distributie van de programma’s aan de huishoudens. </antwoord>
      <antwoord nummer="4">Bij de introductie van commerciële omroep (RTL en SBS) waren deze omroepen voor hun distributie volledig afhankelijk van de kabelexploitanten. Kabelexploitanten brachten de commerciële omroepen zelfs een bedrag in rekening per aangesloten abonnee bij wijze van technische doorgifte vergoeding. Inmiddels is de concurrentiepositie van deze omroepen dusdanig versterkt dat zij veelal geen vergoeding voor de technische doorgifte meer hoeven te betalen. Zij ontvangen ook geen auteursrechtelijke vergoeding voor de programma’s. </antwoord>
      <antwoord nummer="5">De Auteurswet geeft de maker van een werk van letterkunde, wetenschap of kunst of diens rechtverkrijgende de exclusieve rechten inzake verveelvoudiging en openbaarmaking. De Wet op de naburige rechten verleent aan omroeporganisaties daarmee vergelijkbare aanspraken. De Nederlandse wetgeving is gebaseerd op internationale verdragen en Europese richtlijnen die van dezelfde rechten uitgaan. Derogeren aan de exclusieve rechten is niet mogelijk zonder in strijd te komen met de op Nederland rustende internationale verplichtingen. Aanpassing van de voornoemde wetgeving is ook niet nodig omdat de wetten algemeen en techniek-onafhankelijk geredigeerd zijn. Zij spreken over «openbaar maken» zonder daarbij naar methode of techniek van ontsluiting te differentiëren. Iedereen die programma’s openbaar maakt, waarvan de intellectuele eigendomsrechten bij de omroep berusten, heeft daarvoor toestemming van de omroep nodig. Dat geldt ook voor internet-providers mochten zij evenals kabelbedrijven in de Amstelveense kabelarresten van de Hoge Raad als secundaire openbaarmaker worden aangemerkt. Gelet op het diffuse diensten- en informatieaanbod zal er evenwel niet snel sprake zijn van een afzonderlijke openbaarmaking door de internet-provider. Wanneer toestemming is vereist, dan kunnen aan het verlenen daarvan voorwaarden worden verbonden zoals het betalen van een vergoeding. De Auteurswet en de Wet op de naburige rechten staan er echter niet aan in de weg dat toestemming wordt verleend om niet. </antwoord>
      <antwoord nummer="6">Artikel 13c, eerste lid, onderdeel a, van de Mediawet ziet op de kosten die de consument moet maken voor het ontvangen van de Publieke Omroep via de ether (de zogenoemde hark op het dak). In casu gaat het om verspreiding van programma’s via de kabel. Dit artikel staat er niet aan in de weg dat in het kabeltarief een vergoeding voor auteursrecht is inbegrepen. </antwoord>
      <antwoord nummer="7">Zoals eerder is opgemerkt gaat het niet om een vergoeding voor de distributie, maar om een vergoeding voor auteursrechten. Ten aanzien van de auteursrechten verwijs ik naar mijn antwoorden op de vragen 1 en 2. </antwoord>
      <antwoord nummer="8">Zoals uit de antwoorden op de vragen 2 en 5 blijkt, heeft de Publieke Omroep exploiteerbare auteursrechten. De doorgifteplicht verzet zich niet tegen de exploitatie van deze rechten, mits daarvan geen misbruik wordt gemaakt. Mij zijn soortgelijke situaties in het buitenland bekend waarin de doorgifteplicht geen beletsel vormde voor het exploiteren van de auteursrechten. </antwoord>
      <noten afkomstig="antwoord"/>
   </antwoorden>
</kvr>
