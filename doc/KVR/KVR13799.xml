<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Niederer (VVD) aan de ministers van Verkeer en Waterstaat en van Justitie over de uitlatingen van de korpschefs van de regiopolitie Amsterdam-Amstelland en Haaglanden over de verkeershandhaving. (Ingezonden 25 april 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13799
</item>
         <item attribuut="Inhoud">Vragen over het belang van een consequente aanpak inzake kleine verkeersovertredingen.</item>
         <item attribuut="Rubriek">Verkeer, vervoer en waterstaat (Verkeersdelicten) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Rechtshandhaving Verkeersdelicten Verkeersveiligheid Verkeerswetgeving</item>
         <item attribuut="Vindplaats">Kamervragen met antwoord 2000-2001, nr. 1291, Tweede Kamer</item>
         <item attribuut="Vraagnr_bij_indiening">2000109990</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Niederer</persoon>
         </item>
         <item attribuut="Datum_reaktie">2001-06-06</item>
         <item attribuut="Datum_indiening">2001-04-25</item>
         <item attribuut="Document-id">KVR13799</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2699" allpagenumbers="2699 2700" vetnummer="2000109990" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13799" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1291" onderwerp="" indiendatum="2001-04-25">
         <vrager partij="VVD" oorsprong="parlement">Niederer</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="6 juni 2001), zie ook Aanhangsel Handelingen nr. 1228, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Verkeer en Waterstaat en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Heeft u kennisgenomen van de uitlatingen van de Amsterdamse korpschef als zou het gebruik van flitspalen voor kleine snelheidsovertredingen onzinnig zijn? <voetnoot nummer="1"/>Bent u ook op de hoogte van de uitlatingen van de Haagse korpschef als zou de verplichte verlichting op de fiets een onzinnige regel zijn? <voetnoot nummer="2"/>
      </vraag>
      <vraag nummer="2">Bent u het eens met de stelling dat verkeersregels duidelijk moeten worden gehandhaafd en dat kleine overtredingen daar geen uitzondering op zouden moeten vormen? Zo nee, waarom niet? Zo ja, vindt u ook dat het gezag van de politie ook bij een consequente aanpak van kleine verkeersovertredingen kan worden bevestigd? </vraag>
      <vraag nummer="3">Kan de minister van Verkeer en Waterstaat aangeven hoeveel verkeersongevallen er het afgelopen jaar hebben plaatsgevonden als gevolg van snelheidsovertredingen en het fietsen zonder licht? In hoeveel van deze verkeersongevallen was er sprake van letsel of een dodelijke afloop? </vraag>
      <vraag nummer="4">Deelt u de mening dat het afschaffen van flitspalen en het enkel op straat staande houden van snelheidsovertreders met de huidige capaciteit van de politie geen reële mogelijkheid vormen en meer snelheidsovertredingen in de hand zullen werken doordat de «pakkans» dan kleiner wordt? Zo nee, wat is hiervoor uw redenering? </vraag>
      <vraag nummer="5">Wat is de hoogte van de schadeuitkeringen die verzekeringsmaatschappijen moeten uitbetalen bij het aanrijden van een fietser zonder licht door een automobilist, die immers hiervoor vaak aansprakelijk wordt gesteld? </vraag>
      <vraag nummer="6">Deelt u de mening dat de uitspraak van de korpschef van Den Haag over het afschaffen van de verplichte verlichting op de fiets onverstandig is, zeker met het oog op de nieuwe verkeersregel die vanaf 1 mei aanstaande in zal gaan waardoor fietsers van rechts ook voorrang krijgen? Zo nee, waarom niet? </vraag>
      <vraag nummer="7">Bent u overigens van mening dat bepaalde verkeersregels toe zijn aan een herziening dan wel opschoning? Zo ja, gaat u daartoe activiteiten ontplooien? Zo nee, waarom niet? </vraag>
      <noten afkomstig="vraag">
         <noot nummer="1" datum="2001-04-18" bron="De Telegraaf">De Telegraaf, 18 april 2001</noot>
         <noot nummer="2" datum="2001-04-20" bron="Trouw">Trouw, 20 april 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. Ook overtredingen van verkeersvoorschriften die op het eerste gezicht minder ernstig lijken, kunnen een negatieve invloed op de verkeersveiligheid hebben en dienen alleen al om die reden niet te worden uitgezonderd van handhavingsinspanningen. Wij zijn verder van mening dat het bevestigen van normen door handhaving het normconform gedrag van weggebruikers vergroot, en daarmee ook het gezag van de politie. </antwoord>
      <antwoord nummer="3">Uit gegevens van de Adviesdienst Verkeer en Vervoer blijkt dat het aantal verkeersongevallen als gevolg van te hard rijden in 2000 in totaal 1478 bedroeg. In 30 gevallen was dat met dodelijk gevolg, in 349 gevallen was er sprake van letsel en in de overige 1099 gevallen was er uitsluitend materiële schade. Het aantal verkeersongevallen in 2000 waarbij fietsers zonder verlichting of met onjuiste verlichting waren betrokken, bedroeg 43. In geen enkel geval was er een dodelijke afloop, in 18 gevallen trad er letsel op en in de overige 25 gevallen was er uitsluitend materiële schade. </antwoord>
      <antwoord nummer="4">Ja. Het staande houden van snelheidsovertreders vergt een grotere inspanning van de politie dan het gebruik van flitspalen bij het constateren van een snelheidsoverschrijding. Het afschaffen van flitspalen leidt onvermijdelijk tot een verminderde handhaving met het bijbehorende risico dat bestuurders hun gedrag afstemmen op de kans dat hun weggedrag wordt gesignaleerd. Ook is het op bepaalde plaatsen, zoals rijkswegen en provinciale wegen, niet altijd mogelijk of wenselijk om snelheidsovertreders staande te houden. </antwoord>
      <antwoord nummer="5">De vraag wat de hoogte is van de schadeuitkering die een verzekeraar moet betalen indien een automobilist een fietser zonder verlichting aanrijdt, is afhankelijk van tal van omstandigheden. Aannemende dat de oorzaak van de aanrijding louter gelegen is in het feit dat de fietser zonder verlichting rijdt, is deze vraag het eenvoudigst te beantwoorden indien de fietser jonger is dan 14 jaar. De fietser heeft dan naar alle waarschijnlijkheid recht op vergoeding van zijn volledige schade. Is de fietser 14 jaar of ouder, dan zal het er van af hangen of de automobilist zich in de gegeven omstandigheden op overmacht kan beroepen. Dit kan hij indien het rijden zonder verlichting voor de automobilist zo onwaarschijnlijk was dat hij zijn rijgedrag daarop niet behoefde af te stemmen. Men denke mogelijk aan een fietser die op een eenzame, onverlichte landweg zonder verlichting rijdt. Kan de automobilist zich op overmacht beroepen, dan is hij geen schadevergoeding verschuldigd. Kan de automobilist zich echter niet op overmacht beroepen, dan is hij waarschijnlijk in de meeste gevallen verplicht om 50% van de schade van de fietser te vergoeden. Men denke aan de situatie waarin de automobilist op een onverlichte maar door fietsers intens gebruikte weg een fietser aanrijdt. De automobilist moet er immers in deze situatie op bedacht zijn dat er ook fietsers zonder verlichting rijden, en moet daar zijn rijgedrag op afstemmen. De korpsbeheerder van het regionale politiekorps Haaglanden heeft desgevraagd laten weten dat de korpschef van Haaglanden, de heer Wiarda, met dit interview geenszins heeft bedoeld aan te geven dat het regionale politiekorps Haaglanden niet langer controleert op fietsverlichting. Integendeel, aan verkeerscontroles geeft het korps prioriteit en dat blijft het ook doen. Wij wijzen u in dit verband overigens nadrukkelijk op de specifieke context waarin de heer Wiarda de door u aangehaalde opmerkingen heeft gemaakt: hij is door het Dagblad Trouw geïnterviewd in het kader van een serie artikelen over angst en vrijheid. Het gaat in deze artikelen om de spanning die bestaat tussen de vrijheid van het individu enerzijds en de toename van de angstgevoelens bij burgers anderzijds. De heer Wiarda is daarbij uitgenodigd hardop te filosoferen over het antwoord op de vraag naar de innerlijke kracht van regels tegen de achtergrond van de kwaliteit van de samenleving. Het voorbeeld van controle op fietsverlichting is daarbij inderdaad ter sprake gekomen. In dit kader hechten wij er tevens aan om ten algemene iets te zeggen over publieke uitlatingen van politiefunctionarissen in het algemeen en korpschefs in het bijzonder. In lijn met het decentrale karakter van het politiebestel is de korpsbeheerder ten volle verantwoordelijk voor het doen en laten van de aan hem hiërarchisch ondergeschikte korpschef, ook waar het gaat om publieke uitlatingen van deze hoogste ambtenaar van het korps. Ik mag u in dit verband verwijzen naar de antwoorden op Kamervragen van de leden Van de Camp en Rietkerk (ingezonden op 13 januari 2000, nr. 2990005220). Gelet op het voorgaande, achten wij het dan ook minder aangewezen om de uitspraken van de heer Wiarda hier te becommentariëren. Ons hebben geen signalen bereikt dat bestaande verkeersregels tot problemen zouden leiden die nopen tot aanpassing of afschaffing daarvan. We zijn dan ook op dit moment niet voornemens bepaalde verkeersregels aan te passen dan wei af te schaffen. </antwoord>
      <noten afkomstig="antwoord"/>
   </antwoorden>
</kvr>
