<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kalsbeek en Albayrak (beiden PvdA) aan de ministers van Justitie en van Buitenlandse Zaken over de ontvoering naar Libië van een driejarige peuter. (Ingezonden 6 september 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21280
</item>
         <item attribuut="Inhoud">Nederland heeft met Libië geen uitleveringsverdrag. Is de regering alsnog bereid om uitlevering van Hasan A., de vader van de ontvoerde kleuter, te verzoeken.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Delicten Internationaal strafrecht Jeugdigen</item>
         <item attribuut="Vindplaats">Kamervragen met antwoord 2004-2005, nr. 85, Tweede Kamer</item>
         <item attribuut="Vraagnr_bij_indiening">2030420550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Kalsbeek</persoon>
            <persoon partij="PvdA">Albayrak</persoon>
         </item>
         <item attribuut="Datum_reaktie">2004-10-04</item>
         <item attribuut="Datum_indiening">2004-09-06</item>
         <item attribuut="Document-id">KVR21280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="185" allpagenumbers="185 186" vetnummer="2030420550" code="0405tkkvr85" lopendefooter="Tweede Kamer, vergaderjaar 2004–2005, Aanhangsel" filenaam="KVR21280" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="85" onderwerp="" indiendatum="6september 2004">
         <vrager partij="PvdA" oorsprong="parlement">Kalsbeek</vrager>
         <vrager partij="PvdA" oorsprong="parlement">Albayrak</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-10-4">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de ontvoering uit Nederland naar Libië van de 3-jarige peuter Isra en van de moord op haar moeder? <voetnoot nummer="1"/>
      </vraag>
      <vraag nummer="2">Bent u op de hoogte van de huidige verblijfplaats van Isra en haar vader Hasan A., tevens hoofdverdachte? Zo ja, waar bevinden zij zich? </vraag>
      <vraag nummer="3">Welke inspanningen heeft u sinds het bekend worden van de ontvoering van Isra en de moord op haar moeder verricht om Isra en haar vader te traceren? Wat is hierbij de rol geweest van de Nederlandse Centrale Autoriteit? Wat is het resultaat van deze inspanningen? Welke inspanningen bent u voornemens nog te verrichten en op welk moment? </vraag>
      <vraag nummer="4" voetnoot="2">Bent u bereid om de Libische regering, ondanks het feit dat Libië geen partij is in het Haagse verdrag inzake de burgerrechtelijke aspecten van internationale ontvoering van kinderen (1980), te verzoeken in de zaak van Hasan A. te handelen in de geest van dit verdrag, zoals voor niet-verdragslanden is toegezegd in antwoord op eerdere Kamervragen? <voetnoot nummer="2"/>Zo ja, op welke wijze en wanneer? Zo neen, waarom niet? </vraag>
      <vraag nummer="5">Wat zijn ter zake van kinderontvoeringen de belangrijkste uitkomsten van de internationale conferentie over familierecht in Malta van maart 2004? Wordt de (internationale) strijd tegen kinderontvoering hierdoor vergemakkelijkt? Zo ja, hoe? </vraag>
      <vraag nummer="6">Welke andere activiteiten onderneemt u om Isra zo snel mogelijk naar Nederland te laten terugkeren? </vraag>
      <vraag nummer="7">Bent u bereid om de Libische regering te verzoeken zich aan te sluiten bij het Haagse verdrag? Zo ja, op welke wijze en wanneer? Zo neen, waarom niet? </vraag>
      <vraag nummer="8">Wie bekleedt het ouderlijk gezag of de voogdij over Isra? </vraag>
      <vraag nummer="9">Bent u bereid om de Libische regering om uitlevering van Hasan A. te verzoeken, ook al is er geen uitleveringsverdrag met Libië? Zo ja, op welke wijze en wanneer? Zo neen, waarom niet? </vraag>
      <vraag nummer="10">Bent u, wanneer uitlevering aan Nederland niet mogelijk blijkt, bereid bij de Libische regering aan te dringen op berechting van Hasan A. in eigen land? Zo ja, onder welke voorwaarden? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-08-30" bron="Algemeen Dagblad">Algemeen Dagblad, 30 augustus 2004</noot>
         <noot nummer="2" documenttype="Kamervragen" documentnummer="1043" documentjaargang="2003-2004">Aanhangsel Handelingen, nr. 1043, vergaderjaar 2003–2004.</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De huidige verblijfplaats van Hasen A. en Isra is niet bekend. </antwoord>
      <antwoord nummer="3">De Centrale autoriteit heeft door tussenkomst van de minister van Buitenlandse Zaken op 25 augustus 2004 de teruggeleiding van Isra verzocht. Het verzoek, vergezeld van een vertaling in het Arabisch, is door de Nederlandse ambassade te Tripoli op 30 augustus aan de Libische autoriteiten aangeboden. De Libische autoriteiten is daarbij met name verzocht om bemiddeling bij het achterhalen van de verblijfplaats van het kind en om medewerking aan de onmiddellijke teruggeleiding naar Nederland. Een verzoek tot teruggeleiding bevat zoveel mogelijk gegevens omtrent de mogelijke verblijfplaats van het ontvoerde kind. Indien het precieze adres niet bekend is, worden zoveel mogelijk aanwijzingen verstrekt om de aangezochte autoriteiten in staat te stellen het kind op te sporen. Ook in het onderhavige geval zijn zodanige nadere gegevens omtrent de vader en diens huidige echtgenote verstrekt. De ambassade zal zich van het gevolg dat aan het verzoek tot teruggeleiding wordt gegeven op de hoogte houden en bij de aangezochte autoriteiten aandringen op een spoedige beslissing op het verzoek. </antwoord>
      <antwoord nummer="4">De ambassade heeft in de nota aan het Libische Ministerie van Buitenlandse Zaken Libië nadrukkelijk verzocht te willen handelen in de geest van het Haags Verdrag betreffende de burgerrechtelijke aspecten van internationale ontvoering van kinderen (1980). </antwoord>
      <antwoord nummer="5">Voor de uitkomsten wordt verwezen naar bijgaande Verklaring van 17 maart 2004, die door Nederland wordt ondersteund. </antwoord>
      <antwoord nummer="6">Via Interpol is inmiddels de signalering van Hasen A. uitgegaan. U wordt ter zake diens mogelijke uitlevering of strafvervolging verwezen naar de antwoorden op vragen 9 en 10. </antwoord>
      <antwoord nummer="7">Zoals uit de aangehechte verklaring van Malta moge blijken worden momenteel in multilateraal verband inspanningen verricht om met de landen rond de Middellandse Zee een dialoog op gang te brengen over de wijze van aanpak van, onder meer, gevallen van internationale kinderontvoering. De gekozen invalshoek is een zeer praktische. Beoogd wordt in een eerste fase consensus te bereiken over de noodzaak van een aantal elementaire voorzieningen die de internationale samenwerking op dit gebied kunnen verbeteren. Partij worden van betrokken landen bij het Haags Kinderontvoeringsverdrag van 1980 is in het huidige stadium niet aan de orde. Gehoopt wordt dat dit in de toekomst wel bespreekbaar wordt. In het licht hiervan, en om te voorkomen dat de afloop van deze zaak negatief wordt beïnvloed, acht ik het niet opportuun om op dit moment de Libische regering te benaderen met een verzoek om partij bij het genoemde verdrag te worden. </antwoord>
      <antwoord nummer="8">Na het overlijden van de moeder heeft de kinderrechter in de arrondissementsrechtbank te Almelo bij beschikking van 20 augustus 2004 het Bureau Jeugdzorg Overijssel als tijdelijk voogd over het kind benoemd. Bij dezelfde beschikking is de vader in de uitoefening van zijn ouderlijk gezag geschorst. Voordien waren de beide ouders met het ouderlijk gezag over het kind belast. Na de echtscheiding begin 2003, was de dagelijkse verzorging en opvoeding van het kind alleen aan de moeder toevertrouwd; de vader was een omgangsrecht toegekend. Na het overlijden van de moeder was de vader van rechtswege alleen belast met het gezag (art. 1:253f BW) tot het moment dat de voogdij van Bureau Jeugdzorg Overijssel begon. </antwoord>
      <antwoord nummer="9 en 10">De mogelijkheden om de Libische regering om uitlevering van betrokkene te vragen zijn onderzocht. Gebleken is dat de Libische wetgeving uitlevering van eigen onderdanen verbiedt. Omdat betrokkene behalve de Nederlandse, tevens de Libische nationaliteit heeft, zal uitlevering niet mogelijk zijn en zal de Libische regering dan ook niet om zijn uitlevering worden gevraagd. Gelet hierop wordt thans verder onderzocht welke mogelijkheden er zijn om betrokkene strafrechtelijk te vervolgen. </antwoord>
      <noten afkomstig="antwoord"/>
   </antwoorden>
</kvr>
